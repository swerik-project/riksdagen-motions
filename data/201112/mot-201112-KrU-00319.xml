<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KrU-00319">
  <teiHeader>
    <fileDesc>
      <titleStmt>
        <title>Kulturpolitik</title>
        <author corresp="i-DCyBt1A1WiAhi5tm5k4A7H">av Jimmie Åkesson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kulturpolitik</title>
          <idno type="rdwebb">GZ02Kr319</idno>
          <rs type="number">Kr319</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GZ02Kr319/text</ref>
          <ref type="dokument_url_html">http://data.riksdagen.se/dokument/GZ02Kr319</ref>
          <ref type="dokumentstatus_url_xml">http://data.riksdagen.se/dokumentstatus/GZ02Kr319</ref>
          <ref type="doc">http://data.riksdagen.se/fil/D7F51C5E-ECF7-40DB-95F1-6A5CF4E706CA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DCyBt1A1WiAhi5tm5k4A7H</idno>
            <name>Jimmie Åkesson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-FnfN9cA2cbqkM9kt541hzu</idno>
            <name>Thoralf Alfsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-CDKhUdmb1S9QFH6sC7PTmi</idno>
            <name>Erik Almqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Qp2niWCpNoBB3vkdyrUBC7</idno>
            <name>Lars Isovaara</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Uj8BaU1ExHbpKGVGx2k7Ed</idno>
            <name>Mikael Jansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4sEtGRPnuog5ACjegAtakj</idno>
            <name>Mattias Karlsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TJXJRG7PGZM8NUN9QQ1EdE</idno>
            <name>Margareta Sandstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TrXGyxsScvTSQxnJXvtZZW</idno>
            <name>Sven-Olof Sällström</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-3696oVKriehw68Akbp9JnA</idno>
            <name>Tony Wiklander</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-AR2qqDPUQpxw9v9Lv1Da3q</idno>
            <name>Jonas Åkerlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6jxLx7ea4zxJc7HHuqmDdT" type="signed"/>
        <correspContext corresp="i-6jxLx7ea4zxJc7HHuqmDdT">
          <note type="signatory" corresp="i-DCyBt1A1WiAhi5tm5k4A7H"/>
          <note type="signatory" corresp="i-FnfN9cA2cbqkM9kt541hzu"/>
          <note type="signatory" corresp="i-CDKhUdmb1S9QFH6sC7PTmi"/>
          <note type="signatory" corresp="i-NXkJirA9Eh3xDV8PPU3eVE"/>
          <note type="signatory" corresp="i-DF6yJMSNGfT6HwisDSi4qz"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-Qp2niWCpNoBB3vkdyrUBC7"/>
          <note type="signatory" corresp="i-Uj8BaU1ExHbpKGVGx2k7Ed"/>
          <note type="signatory" corresp="i-9aV6a5JgMMU7racuNkrEgj"/>
          <note type="signatory" corresp="i-4sEtGRPnuog5ACjegAtakj"/>
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-45Ku79yUMEXGE2zwpUReMK"/>
          <note type="signatory" corresp="i-XRXtPdXG8Ahj3n8huVdjCn"/>
          <note type="signatory" corresp="i-TJXJRG7PGZM8NUN9QQ1EdE"/>
          <note type="signatory" corresp="i-G6h5eGLouuQFhsrn32jgsV"/>
          <note type="signatory" corresp="i-TrXGyxsScvTSQxnJXvtZZW"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-3696oVKriehw68Akbp9JnA"/>
          <note type="signatory" corresp="i-AR2qqDPUQpxw9v9Lv1Da3q"/>
        </correspContext>
        <correspAction xml:id="i-SDen3yBQgWy2TH1QMDcqa4" type="numbering">
          <date when="2011-10-10"/>
        </correspAction>
        <correspAction xml:id="i-CEF6GfxGuPEz6G9AEnN5at" type="submission">
          <date when="2011-10-05"/>
        </correspAction>
        <correspAction xml:id="i-C1gtTTXR5ksaiAfaXiduS3" type="transfer">
          <date when="2011-09-29"/>
        </correspAction>
        <correspAction xml:id="i-TCx12XnvTtajJSZ8iAi3K8" type="assigned"/>
        <correspContext corresp="i-TCx12XnvTtajJSZ8iAi3K8">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MxXkRux5VZtHA3C5totVWm" type="motBody">
        <div xml:id="i-27gV5Lv6seBTnQFXLJvLwz" type="TOC">
          <head xml:id="i-6PaQBvBZMoTBbY6dGPQL34">
            Innehållsförteckning
          </head>
          <list xml:id="i-4xFroQKeCJ98vbN8QmCUR3">
            <item xml:id="i-MRKULbZQ56PXwyVkWxcKsB">
              Förslag till riksdagsbeslut 2
            </item>
            <item xml:id="i-Y59xXisUFVnpYgMQLRqF4t">
              Kulturens roll i samhället 3
            </item>
            <item xml:id="i-ScBMSU6r9WfTEr14HnG72s">
              Kulturarvsfond 3
            </item>
            <item xml:id="i-MBeoGc8TRNpTYymw65kwDD">
              Kulturarvs-ROT 3
            </item>
            <item xml:id="i-8qFERv3cS17k4dA9yAcL5J">
              Nationell kulturkanon 4
            </item>
            <item xml:id="i-Hxbh15VdHeN9dVFc8DGoKQ">
              Kyrkoantikvarisk ersättning 4
            </item>
            <item xml:id="i-MQbNFHUw5wFsATQWB5AVsp">
              Kulturarvsbevarande uppdrag för radio och tv i allmänhetens tjänst
              5
            </item>
            <item xml:id="i-AkKjVNMFgBcVdq37BRHLEW">
              Friluftsorganisationerna och det immateriella kulturarvet 5
            </item>
            <item xml:id="i-B3FdWVMXqrwSRbK6jTF7kK">
              Ökat stöd till den samiska kulturen 5
            </item>
            <item xml:id="i-Uekx9FoBBmRsz1yfmrs2A1">
              Avveckling av den mångkulturalistiska kulturpolitiken 6
            </item>
            <item xml:id="i-Qe4NuGPziMJuMJAtbV57ew">
              Kultur och individ 6
            </item>
            <item xml:id="i-Xbhm1QztSPjFtGyfxhNTRX">
              Skapande förskola 6
            </item>
            <item xml:id="i-TPbFropZre8MES7YAt3Pv8">
              Kultur för äldre 7
            </item>
            <item xml:id="i-9nQTdRKgaYojMGDDocqkar">
              Nationellt lånekortssystem 7
            </item>
            <item xml:id="i-2KR2fWwQEthL4Xm4AvjgUU">
              Läsfrämjande insatser för barn och ungdomar 8
            </item>
            <item xml:id="i-3fc7XedvYzQQt8auy7LMqj">
              Kultur som arbete 8
            </item>
            <item xml:id="i-WDGmxMDLEhjEY6SpTq6xM2">
              Scenarbetares pensioner 8
            </item>
            <item xml:id="i-6fnkJQ5rQ8vYqm4JTDon21">
              Arbetsfrämjande insatser 9
            </item>
            <item xml:id="i-DLsvSi3A9WBFmmzhniuv8A">
              Insatser för att försvara den konstnärliga friheten 9
            </item>
          </list>
        </div>
        <div xml:id="i-AsAv2kikRZJvkLkgsfdswh" type="motProposal" subtype="förslag">
          <head xml:id="i-VSzehjjpuG3U943E2Lwjwh">
            Förslag till riksdagsbeslut
          </head>
          <list xml:id="i-Jj6GNfFKqMDCFv6DWutXbh" style="ol">
            <item xml:id="i-V6Usf4Z6P2iejoqqx234nY">
              Riksdagen tillkännager för regeringen som sin mening vad som
              anförs i motionen om inrättande av en statlig kulturarvsfond.
            </item>
            <item xml:id="i-Xa7RMp6Nn38njt43wcjwbh">
              Riksdagen tillkännager för regeringen som sin mening vad som
              anförs i motionen om kulturarvs-ROT. 1
            </item>
            <item xml:id="i-4788cbZ3ueVxVmDFEs9RyQ">
              Riksdagen tillkännager för regeringen som sin mening vad som
              anförs i motionen om framtagande av en nationell kulturkanon.
            </item>
            <item xml:id="i-DSyQQu4uwp7EEboUPTUoFm">
              Riksdagen tillkännager för regeringen som sin mening vad som
              anförs i motionen om den kyrkoantikvariska ersättningen.
            </item>
            <item xml:id="i-5L5d2fBK63Xogf1yenvXCp">
              Riksdagen tillkännager för regeringen som sin mening vad som
              anförs i motionen om kulturarvsbevarande uppdrag för radio och
              tv i allmänhetens tjänst.
            </item>
            <item xml:id="i-JqHYcP1b34yA2a9MPEqycD">
              Riksdagen tillkännager för regeringen som sin mening vad som
              anförs i motionen om friluftsorganisationerna och det immateriella
              kulturarvet.
            </item>
            <item xml:id="i-6NMDum8oHSYttN96xsyGax">
              Riksdagen tillkännager för regeringen som sin mening vad som
              anförs i motionen om ökat stöd till den samiska kulturen.
            </item>
            <item xml:id="i-Am8ypck2Loc8NyZBonbebt">
              Riksdagen tillkännager för regeringen som sin mening vad som
              anförs i motionen om att avveckla den mångkulturalistiska kulturpolitiken.
            </item>
            <item xml:id="i-GXkTTRQtS67LUYN4AH3hxT">
              Riksdagen tillkännager för regeringen som sin mening vad som
              anförs i motionen om Skapande förskola.
            </item>
            <item xml:id="i-T6PJtBZWJnMZtZNzkHJzAp">
              Riksdagen tillkännager för regeringen som sin mening vad som
              anförs i motionen om kultur för äldre.
            </item>
            <item xml:id="i-4WJhfsiC7cM2syxMPSr8Ci">
              Riksdagen tillkännager för regeringen som sin mening vad som
              anförs i motionen om ett nationellt lånekortssystem.
            </item>
            <item xml:id="i-AQjyiCE4etMHDs4AWy9YVJ">
              Riksdagen tillkännager för regeringen som sin mening vad som
              anförs i motionen om läsfrämjande insatser för barn och ungdomar.
            </item>
            <item xml:id="i-E8hReWGkiidSe8f7sT1kMP">
              Riksdagen tillkännager för regeringen som sin mening vad som
              anförs i motionen om scenarbetares pensionssystem.
            </item>
            <item xml:id="i-JQAPpMT3J81eLa5NA6m3G7">
              Riksdagen tillkännager för regeringen som sin mening vad som
              anförs i motionen om förändrad inriktning beträffande tillsättande
              av tjänster inom ramen för Kulturarvslyftet.
            </item>
            <item xml:id="i-KfeHPiwBRSxQ5BfohaXkyF">
              Riksdagen tillkännager för regeringen som sin mening vad som
              anförs i motionen om insatser för att försvara den konstnärliga
              friheten.
            </item>
          </list>
          <p xml:id="i-Qs3qTiJy4xEjDe5BRxQGiA">
            1 Yrkande 2 hänvisat till FiU.
          </p>
        </div>
        <div xml:id="i-HJwvJH3HaiZtxRyYuVifBp" type="motContent">
          <head xml:id="i-FDK2zjxwKoS3oDbacWD488" type="h1">
            Kulturens roll i samhället
          </head>
          <p xml:id="i-MpCGUNzm3o3rD8EdhkAiG">
            Varje samhälle präglas av gemensamma kulturella drag. För Sverigedemokraterna
            spelar kulturen en central roll i politiken och samhällsbygget.
            För oss är det självklart att vi i Sverige har ett unikt och värdefullt
            kulturellt arv, som är värt att bevara och belysa. Vår kultur
            har formats under tusentals år och vår historia påverkar än idag
            vårt sätt att leva. Vår kultur är till stor del ett resultat av
            de levnadsbetingelser som rått i landet och den har vuxit fram
            i nära samspel med den svenska naturen. Vi har dock också frivilligt
            tagit till oss idéer utifrån, oftast från våra grannar eller andra
            delar av den västerländska kulturgemenskapen, och anpassat dem
            till vårt sätt att leva och därigenom utvecklat unika seder och
            bruk.
          </p>
          <p xml:id="i-T9Jwdej1n6esn4QZGFgimJ">
            Den gemensamma svenska kulturen har hållit oss samman och utgjort
            grunden för framväxten av det demokratiska, fredliga och solidariska
            välfärdssamhället. Att stärka den nationella identiteten och kulturarvets
            ställning är således en angelägen uppgift för alla som vill befrämja
            en positiv samhällsutveckling.
          </p>
          <head xml:id="i-UpHphApt193m2YGrDvBBhb" type="h1">
            Kulturarvsfond
          </head>
          <p xml:id="i-MVURSZPcfYuudQryviSZ2N">
            Som ett led i Sverigedemokraternas långsiktiga strävan efter
            att stärka kärnan i den svenska kulturen och återupprätta en gemensam
            nationell identitet föreslår vi en kraftig utökning av stödet
            till bevarandet av kulturarvet och levandegörandet av den traditionella,
            folkliga, svenska kulturen. Med inspiration från bland annat Norge
            vill vi därför inrätta en särskild fond dit privatpersoner, organisationer,
            föreningar och i särskilda fall även kommuner ska kunna vända
            sig för att äska medel till verksamheter som bevarar och levandegör
            det traditionella svenska kulturarvet.
          </p>
          <p xml:id="i-WgVKMRVRvUnBBChaRHQzf8">
            Utöver att bidra med rena ekonomiska medel skulle en särskild
            kulturarvsfond också skicka en tydlig signal om att staten värdesätter
            den svenska nationens historia och kulturarv.
          </p>
          <head xml:id="i-6cR7zT7Bfj6f7j2m46CGeQ" type="h2">
            Kulturarvs-ROT
          </head>
          <p xml:id="i-KE4eU538kPt8q8wnmas6Uh">
            En viktig del av vårt kulturarv är de byggnader som bedömts vara
            av kulturhistoriskt värde. De fyller inte minst funktionen av
            att lyfta fram kulturarvet i det svenska vardagliga samhället.
            Sverigedemokraterna vill införa ett särskilt riktat ROT-avdrag
            för renoveringsarbete på byggnader av kulturhistoriskt värde.
          </p>
          <p xml:id="i-K9yiaXFrhhhLyFRr3TLbvJ">
            Till skillnad från det allmänna ROT-avdraget som endast kan sökas
            av privatpersoner ska detta riktade avdrag beviljas alla som ansvarar
            för K-märkta byggnader även kommuner, organisationer och stiftelser.
            Dock ska statliga förvaltare fortsatt äska stöd genom direkta
            anslag.
          </p>
          <p xml:id="i-FxVwiAfq1TPnBGnhvM7aun">
            Det finns idag bidrag att söka från länsstyrelser för att utföra
            nödvändigt renoveringsarbete på kulturhistoriskt värdefulla byggnader.
            Medlen fördelas dock från begränsade potter, vilket innebär att
            inte alla sökande kan beviljas stöd. Införandet av kulturarvs-ROT
            syftar till att komplettera dessa bidrag genom att bevilja skattelättnader
            för de renoveringsarbeten som inte får ta del av bidragen. Innan
            ROT-avdrag beviljas är det alltså tänkt att länsstyrelser ska
            intyga dels att byggnaden i fråga bedöms ha kulturhistoriskt värde,
            dels att renoveringsarbetet inte redan fått stöd i form av bidrag.
          </p>
          <head xml:id="i-6LFJS4ETQcLWi9HEE39it5" type="h2">
            Nationell kulturkanon
          </head>
          <p xml:id="i-MiMFjukwGKKX8pcZkA66sS">
            2005 beslutade den borgerliga danska regeringen med stöd av Dansk
            Folkeparti att låta sju kommittéer påbörja arbetet med att ta
            fram förslag över verk som kunde anses vara en särskilt värdefull
            del av det danska kulturarvet och tillsammans utgöra en dansk
            kulturkanon. När arbetet presenterades år 2006 hade antalet områden
            ökat till nio och varje område innehöll en lista på tolv verk.
            De områden som berördes var arkitektur, bildkonst, design och
            konsthantverk, film, litteratur, konstmusik, populärmusik, scenkonst
            och barnkultur.
          </p>
          <p xml:id="i-5HFLTQAsJ5dB41ZdgezACs">
            Det primära syftet med kulturkanonen var att den skulle fungera
            som en introduktion till det danska kulturarvet och stimulera
            till tankar och debatt kring konst och kulturfrågor. Projektet
            bidrog starkt till att blåsa liv i den danska kulturdebatten och
            lyfte kulturpolitiken till en position på den politiska och mediala
            dagordningen, som den aldrig tidigare varit i närheten av.
          </p>
          <p xml:id="i-Sw6vH8WLtiVssTQBTaBh4S">
            Sverigedemokraterna tror att det även i Sverige finns ett starkt
            behov av en breddad och fördjupad diskussion kring ämnen som kultur,
            historia och identitet. I en tid som är präglad av ett utbrett
            ointresse för kulturpolitiska frågor, rotlöshet, ifrågasättande
            av den svenska kulturens själva existens och samhällelig fragmentering
            bedömer vi att det skulle finnas ett stort värde i att uppmuntra
            till ökad reflektion kring kulturarvet och dess betydelse för
            vårt samhälle.
          </p>
          <p xml:id="i-CxdmRxAWuD68MZfgaaYmNj">
            Vi förordar därför att ett arbete med framtagandet av en svensk
            nationell kanon snarast inleds. Liksom i Danmark ska kanonen syfta
            till att lyfta fram de delar av kulturarvet som kan anses vara
            särskilt värdefulla eller särskilt betydelsefulla för formandet
            av den svenska identiteten och som vi därför vill bära med oss
            in i framtiden. Vid urvalet av de verk som ska ingå bör de svenska
            medborgarna beredas möjlighet att vara delaktiga.
          </p>
          <head xml:id="i-FR3zE5ciCL7Rt95yNRRM64" type="h2">
            Kyrkoantikvarisk ersättning
          </head>
          <p xml:id="i-U9aChaAyQvRxrMdi7pQCk">
            Sverige har varit ett kristet land i tusen år. Ingen annan idé
            och institution har varit lika betydelsefull för formandet av
            den svenska kulturen som kristendomen och den svenska kyrkan.
            Bevarandet av det kristna kulturarvet är således en angelägenhet
            för alla svenskar, troende såväl som icke-troende. De kyrkliga
            kulturminnena utgör också den största samlade delen av det materiella
            svenska kulturarvet.
          </p>
          <p xml:id="i-5qZ5wyFP5HrLGsRmM2YiV7">
            Den kyrkoantikvariska ersättningen har i förhållande till de
            ursprungliga löftena och Statskontorets prognoser varit underfinansierad.
            Kyrkan har tvingats bära den ekonomiska bördan av denna underfinansiering.
            Det har man inte alltid mäktat med, och i stället har delar av
            de kyrkliga kulturminnena fått förfalla. För att lägga ytterligare
            sten på bördan har regeringen också börjat beskatta kyrkans så
            kallade prästlönetillgångar, vilket innebär ett hårt slag mot
            kyrkans förmåga att vårda de kyrkliga kulturminnena, särskilt
            i små glesbygdsförsamlingar.
          </p>
          <p xml:id="i-PkjC4Q6qVK1H4nYVutXzaW">
            För att komma tillrätta med problemen och förbättra förutsättningarna
            för bevarandet av vårt kristna kulturarv vill Sverigedemokraterna
            höja nivån på den kyrkoantikvariska ersättningen. Vi vill också
            se över det regelverk som omger ersättningen så att kyrkan får
            rätt att använda ersättningen både till administration kopplad
            till det kyrkoantikvariska arbetet och till bevarande av även
            den immateriella delen av det kristna kulturarvet.
          </p>
          <head xml:id="i-7SJCdqUuyMToC74b9M2skD" type="h2">
            Kulturarvsbevarande uppdrag för radio och tv i allmänhetens tjänst
          </head>
          <p xml:id="i-FXDD68FHaHMdEifSmgVrSp">
            I de nuvarande sändningstillstånden för radio och tv i allmänhetens
            tjänst slås det fast att bolagen har ett ansvar att värna det
            svenska språket och verka för en stark nordisk kulturgemenskap.
            Sverigedemokraterna ställer sig positiva till detta men vill också,
            med inspiration från Danmark, att det i framtida sändningstillstånd
            skrivs in att bolagen skall verka för att bevara och levandegöra
            det nationella kulturarvet.
          </p>
          <head xml:id="i-6ffmuWUdSmX3BXkPBt86Ku" type="h2">
            Friluftsorganisationerna och det immateriella kulturarvet
          </head>
          <p xml:id="i-G47W8LAgcCHgTECYnMNimM">
            Genom ratificeringen av Unescos konvention till skydd för det
            immateriella kulturarvet har Sverige förbundit sig att skydda
            och bevara kunskap och sedvänjor rörande naturen. Sverigedemokraterna
            tror att de svenska friluftsorganisationerna kan ha en viktig
            roll att spela i detta arbete. Vi anser därför att man bör öka
            bidraget till friluftsorganisationerna med syftet att de på temat
            naturen i kulturen skall kunna intensifiera sitt arbete med att
            höja medvetenheten hos framförallt barn och ungdomar kring den
            del av det svenska immateriella kulturarvet som är kopplat till
            naturen.
          </p>
          <head xml:id="i-EuHwPbHButuysvieXGN3YK" type="h2">
            Ökat stöd till den samiska kulturen
          </head>
          <p xml:id="i-6sVD9zkt8SwrgjX2sJwU4d">
            Förutom satsningar på det svenska kulturarvet vill Sverigedemokraterna
            också se en ökning av stödet till den samiska kulturen. Sametingets
            kulturbudget har frusits på samma nivå sedan 1993, vilket med
            hänsyn taget till inflationen innebär att detta stöd i realiteten
            har minskat kraftigt under en lång tid.
          </p>
          <p xml:id="i-3T8eMeriEEt26Pp6Y1FLjE">
            Förutom att öka stödet bör staten också ge Sametinget ett ökat
            inflytande över hur medlen skall fördelas.
          </p>
          <head xml:id="i-U2KaJvKwjt2sp5z6Gp9ZfS" type="h2">
            Avveckling av den mångkulturalistiska kulturpolitiken
          </head>
          <p xml:id="i-L49BwvY47j3yvb6e9MDTod">
            Den svenska kulturpolitiken har länge varit starkt präglad av
            den mångkulturalistiska ideologin. Enligt denna ideologi är en
            gemensam nationell identitet av ondo och den svenska nationens
            kultur skall inte ha någon särställning i förhållande till främmande
            kulturer från andra delar av världen. Utlänningar som flyttar
            till Sverige skall följaktligen inte uppmuntras att ta seden dit
            de kommer utan istället ges statligt stöd för att bibehålla sin
            ursprungliga kultur och identitet.
          </p>
          <p xml:id="i-WjbpXJ9YpPwf4FVXVxuYkV">
            Då förverkligandet av de mångkulturalistiska idéerna har visat
            sig ha en starkt negativ inverkan på samhällsklimatet i form av
            ökade motsättningar, allvarliga värderingskonflikter, segregation,
            rotlöshet, ökad kriminalitet och ökade kostnader, så förordar
            Sverigedemokraterna en snabb avveckling av den mångkulturalistiska
            politiken, inom kulturområdet såväl som andra samhällsområden.
          </p>
          <p xml:id="i-W7HmpWRm5Xs5GFdR6RpVPg">
            Merparten av de statligt finansierade kulturverksamheterna har
            idag en mångkulturalistisk inriktning. Den primära orsaken till
            detta är utformningen på de statliga direktiven och regleringsbreven.
            Sverigedemokraterna förordar således en genomgång och revidering
            av samtliga direktiv och regleringsbrev där skrivelser som befrämjar
            mångkulturalism byts ut mot nya skrivningar som istället lägger
            fokus på ett stärkande av kulturarvet och återupprättandet av
            den gemensamma nationella identiteten.
          </p>
          <p xml:id="i-MkKqhLEqZfCzkdYZ2DCEWW">
            Parallellt med förändringen av direktiven bör också en avveckling
            av stödet ske till mångkulturalistiska verksamheter såsom Världskulturmuseet,
            Mångkulturellt centrum, mångkulturkonsulenterna, litteraturstödet
            till böcker på invandrarspråk och bidraget till etniska organisationer.
          </p>
          <head xml:id="i-837sbff8aSrm7XWeu4VJeQ" type="h1">
            Kultur och individ
          </head>
          <p xml:id="i-LBwPB1PXxSNsNUc9ZWdLso">
            Kulturen spelar inte bara en avgörande roll i samhället utan
            även för den enskilda individen. Kulturen ger oss upplevelser
            och erfarenheter som för oss bortom den vardagliga verkligheten.
            Genom kulturen kan vi både få nya intryck och återknyta kontakten
            med våra rötter.
          </p>
          <p xml:id="i-CVwQWdj6RezQqtT7K9jyLh">
            För Sverigedemokraterna är det därför självklart att kulturen
            bör göras tillgänglig för så många som möjligt, både att ta del
            av och att skapa och utforska. Därför vill vi genomföra satsningar
            inte bara på bevarandet av kulturarvet, utan också på mötet mellan
            individer och kultur.
          </p>
          <head xml:id="i-SZwHRHyWBJtDtRM27PC9N7" type="h2">
            Skapande förskola
          </head>
          <p xml:id="i-D8Zo3AJXx2sUMgQaruEt3k">
            Vi ser positivt på de satsningar som redan genomförts för att
            införliva kulturen i grundskolan. Projektet Skapande skola har
            på ett par år växt från att ursprungligen riktas enbart till högstadieelever
            till att numera omfatta hela grundskolan. Bidrag har de senaste
            åren fördelats till hundratals skolor som via dessa medel kunnat
            ge sina elever tillfällen att uppleva fantastiska föreställningar
            och stärka sin kreativitet genom eget skapande och deltagande.
          </p>
          <p xml:id="i-9hnHzjFdBVNxhfgD9kWHpB">
            Då även förskolan har ett kulturuppdrag i sin läroplan anser
            Sverigedemokraterna att det är dags att utöka satsningen till
            att omfatta även förskoleklasserna.
          </p>
          <head xml:id="i-TXE4qoJk6w3x1c5aMu6Jec" type="h2">
            Kultur för äldre
          </head>
          <p xml:id="i-5qhUgwnSJarxANYFCb49zg">
            Precis som vi anser det vara viktigt med tidiga möten med kultur
            är det vår mening att kulturen bör följa människan genom hela
            hennes liv. Sedan en tid tillbaka står detta också klart för såväl
            regering som flertalet kommuner och satsningar har genomförts
            för att som en del av det hälsofrämjande arbetet för våra äldre
            medborgare erbjuda kulturella aktiviteter. Det är glädjande att
            många av Sveriges kommuner valt att införliva kulturverksamhet
            i äldrevården, och Sverigedemokraterna ser gärna ett utökat statligt
            stimulansstöd till denna typ av verksamhet.
          </p>
          <p xml:id="i-WG4ztANXThvfoLonkVq3Qr">
            Sedan 2007 har vårt grannland Norge ett särskilt riktat nationellt
            stöd, Kulturelle spaserstokken, dit kommuner kan vända sig för
            att söka bidrag till kulturverksamhet inom äldreomsorgen. Målen
            med denna satsning är att sörja för högkvalitativ konst- och kulturförmedling
            till äldre, ge förutsättningar för ett utökat samarbete mellan
            kultur- och omsorgssektorn samt säkerställa att ett brett kulturutbud
            finns tillgängligt för äldre i deras vardag. Satsningen kan alltså
            jämföras med Skapande skola, fast riktad till äldre istället för
            grundskoleelever.
          </p>
          <p xml:id="i-XFVresEwL2hNpzxJ5dw5Wk">
            Sverigedemokraterna är av åsikten att satsningen på kultur för
            äldre snarast bör struktureras på nationell nivå och vill därför
            införa en svensk motsvarighet till den norska satsningen. Det
            är vår mening att denna bidragsfond för skapande äldreomsorg skulle
            hjälpa till att permanenta och lyfta kommunernas befintliga satsningar,
            på samma sätt som skolors kulturverksamhet förstärkts och nått
            helt nya nivåer tack vare Skapande skola.
          </p>
          <head xml:id="i-2exVF7twB48qXiXR8Z2QBd" type="h2">
            Nationellt lånekortssystem
          </head>
          <p xml:id="i-9MJZXrRfqgGfkez6R64nzb">
            I syfte att möta behovet hos en alltmer rörlig och resande befolkning
            vill Sverigedemokraterna att en utredning skall tillsättas i syfte
            att avgöra huruvida det vore möjligt att införa ett svenskt nationellt
            lånekort som gäller på samtliga bibliotek i landet. Sverigedemokraterna
            ser klara fördelar med ett sådant system och tror att det skulle
            vara ett positivt incitament för att öka utlåningen vid landets
            bibliotek och stimulera intresset för litteratur. Bland annat
            det faktum att ett nationellt lånekort infördes i Norge redan
            2005 gör att vi tror att det är möjligt att införa en liknande
            modell också i Sverige.
          </p>
          <head xml:id="i-R6tVRLrS7dzraraoHhKuao" type="h2">
            Läsfrämjande insatser för barn och ungdomar
          </head>
          <p xml:id="i-LY4U7ffTiV3aSxpzMsh6Eu">
            Läskunnighetens och läsförståelsens betydelse för både den enskilde
            individen och samhället kan knappast underskattas. Den som i dagens
            kunskapssamhälle besitter en låg eller obefintlig läsförståelse
            riskerar inte bara att gå miste om de positiva känslor och den
            personliga utveckling som en riktigt bra roman eller en riktigt
            vacker dikt kan ge. Han eller hon riskerar också att hamna i ett
            permanent utanförskap med små möjligheter att klara sin försörjning
            och ännu mindre möjligheter att fullt ut kunna delta i det demokratiska
            samtalet eller att anta ett politiskt förtroendeuppdrag. I värsta
            fall förs detta utanförskap vidare till nästkommande generation.
          </p>
          <p xml:id="i-JzKdqGZDv8122AFs6d2Z96">
            Tyvärr har läsförståelsen bland barn och ungdomar gradvis försämrats
            under senare år, vilket till stor del beror på att andelen unga
            med annat modersmål än svenska har ökat.
          </p>
          <p xml:id="i-Hhu7XN5Rj3CEPRaeF3hcVg">
            Sverigedemokraterna ser med spänning fram emot den litteraturutredning
            som bland annat skall presentera förslag på lösningar till problemet
            med försämrad läsförståelse. I avvaktan på nya åtgärder vill vi
            dock stärka de redan befintliga insatserna på området och anser
            därför att de medel som Kulturrådet har att fördela till läsfrämjande
            projekt för barn och unga bör ökas.
          </p>
          <head xml:id="i-HEyyA1XhvLoy35PNLWkku4" type="h1">
            Kultur som arbete
          </head>
          <p xml:id="i-Tb6x8ESFDBPgqGzaN7g3g5">
            För en betydande del av den svenska befolkningen är kulturen
            inte bara ett berikande moment i deras liv utan även deras arbete.
            Dessvärre är arbetsmarknaden för kulturarbetare hård och präglas
            av osäkerhet och kraftigt varierande villkor. Staten varken kan
            eller ska garantera anställningar åt alla kulturarbetare, men
            vi bör utforma ett samhälle med gynnsamma villkor för en levande
            arbetsmarknad även inom kultursektorn.
          </p>
          <head xml:id="i-PqdU7XWqHeiMjX2NPVDHQK" type="h2">
            Scenarbetares pensioner
          </head>
          <p xml:id="i-46FFeCWfh5bzPWhYv8YWxn">
            Sedan lång tid står det klart att svenska scenarbetare och den
            svenska scenkonsten bromsas och missgynnas av ett illa strukturerat
            och overksamt pensionssystem. Systemet är på intet sätt anpassat
            för den rörliga arbetsmarknaden inom kultursektorn, där temporära
            anställningar på frilansbasis för enskilda uppsättningar är mycket
            vanliga. Kombinerat med en tidig pensionsålder för scenarbetare,
            vilket ställer krav på större pensionspremier om en rimlig pensionsnivå
            skall kunna försörjas, resulterar de nuvarande reglerna i orimliga
            och oförutsägbara kostnader för arbetsgivare samtidigt som scenarbetarna
            ändå inte kunnat garanteras pensioner på en nivå motsvarande de
            premier de tjänat ihop. Situationen är kort sagt ohållbar.
          </p>
          <p xml:id="i-VLTX5DZJ6mgazZxB9Dv7oM">
            Sedan 2009 finns ett utarbetat förslag till nytt regelverk som
            fått stöd från alla remissinstanser. Trots detta har förslaget
            inte genomförts. För oss sverigedemokrater är det ofattbart att
            regeringen valt att fortsatt bereda frågan i stället för att lyssna
            till såväl utredare, remissinstanser som ett enigt kulturutskott
            och budgetera för omställningen från ett pensionssystem till ett
            annat med vetskapen om dess långsiktiga vinst. För oss är det
            självklart att det föreslagna nya systemet snarast bör inrättas.
          </p>
          <head xml:id="i-9gDWDAyJgMXuaVUknP1w2K" type="h2">
            Arbetsfrämjande insatser
          </head>
          <p xml:id="i-We1vEhKmPDBhxeNyT8iULD">
            Tack vare en samsyn mellan Sverigedemokraterna och de rödgröna
            partierna, som tvingade de borgerliga partierna i kulturutskottet
            att vika ned sig, fattades i våras ett beslut i riksdagen om att
            tillkännage för regeringen att kulturarvsområdet och våra länsmuseer
            behöver mer fokus och stöd. Som inspiration till beslutet användes
            det tidigare projektet Access, som genom subventionerade anställningar
            gav kulturarbetare på en ansträngd marknad projektanställningar
            som syftade till bevarande, digitalisering och tillgängliggörande
            av kulturarvet. Det var i våras utskottets, och riksdagens, mening
            att ett liknande projekt borde återinföras.
          </p>
          <p xml:id="i-RcuFYMgSH1cJEnWeWKbqwS">
            Regeringen har nu lanserat satsningen Kulturarvslyftet, med intentionen
            att bereda utförsäkrade med nedsatt arbetsförmåga arbete med att
            vårda, digitalisera och lyfta fram kulturarvet. Det är positivt
            och glädjande att riksdagsbeslutet har resulterat i en faktisk
            åtgärd, men dessvärre är inriktningen mot utförsäkrade alltför
            snäv. För oss är det självklart att även arbetslösa kulturarvsarbetare
            borde inkluderas, inte minst då de besitter kunskaper och erfarenheter
            som är oumbärliga vid ett så viktigt arbete som bevarandet av
            vårt kulturarv.
          </p>
          <p xml:id="i-P9CfrXqoFF8hydTHhLdrJs">
            Det är därför vår mening att den av regeringen föreslagna satsningen
            bör omarbetas så att arbetslösa med kompetens inom kulturbevarande
            arbete ges förtur till de arbeten och tjänster med lönebidrag
            som erbjuds. Det är möjligt att en sådan omarbetning resulterar
            i något färre anställningar på kort sikt, då kompetent arbetskraft
            med full arbetsförmåga rimligtvis har högre löneanspråk. Det är
            dock vår mening att arbete i första hand bör gå till dem som kan
            branschen och har ett genuint intresse av det jobb de har att
            utföra. Dessutom är det vår övertygelse att det på lång sikt har
            större och mer positiv verkan på arbetsmarknaden om människor
            som står utan arbete får etablera sig inom den sektor de är utbildade
            för.
          </p>
          <head xml:id="i-DdvMkQskqsuwhpPfusQNKT" type="h2">
            Insatser för att försvara den konstnärliga friheten
          </head>
          <p xml:id="i-EZDKi5Re5q4H37nejFW8Ki">
            Yttrandefriheten är en av demokratins bärande pelare. I yttrandefriheten
            ingår rätten att fritt uttrycka sig i form, rörelse och bild.
            I takt med att polariseringen i samhället ökat under de senaste
            decennierna har tyvärr också hot mot konstnärer och försök att
            inskränka den konstnärliga friheten blivit vanligare. Sverigedemokraterna
            vill se skärpta straff för den som genom hot och våld försöker
            inskränka yttrandefriheten och kväva den konstnärliga friheten.
            Vi förordar också framtagandet av en nationell handlingsplan i
            syfte att förebygga hot och våld mot kulturarbetare samt tydliga
            riktlinjer för hur institutioner och arbetsgivare bör agera vid
            en krissituation och tips om vart man kan vända sig för att få
            stöd och råd.
          </p>
        </div>
        <div xml:id="i-5ZkjAMhCjQeBgHtdKxwc13" type="motSignatures">
          <list xml:id="i-3mnAASPAg79dCbLqkD4qWw">
            <item xml:id="i-GgNBnPuSrxkobFeFVCHDEq" who="i-DCyBt1A1WiAhi5tm5k4A7H">
              Jimmie Åkesson (SD)
            </item>
            <item xml:id="i-UjN9gGPJjfRRDDmZ9ugBdQ" who="i-FnfN9cA2cbqkM9kt541hzu">
              Thoralf Alfsson (SD)
            </item>
            <item xml:id="i-SKmgrBidsCnTxvMdTqMekv" who="i-CDKhUdmb1S9QFH6sC7PTmi">
              Erik Almqvist (SD)
            </item>
            <item xml:id="i-XHT8gEGDvv17dVaZwSCrMU" who="i-NXkJirA9Eh3xDV8PPU3eVE">
              Kent Ekeroth (SD)
            </item>
            <item xml:id="i-MThvEeCXpGb4HxXYQTby5g" who="i-DF6yJMSNGfT6HwisDSi4qz">
              Josef Fransson (SD)
            </item>
            <item xml:id="i-KE9q9P4D3V5nQb7ckQb73F" who="i-9P5NZaksQybZxn8tBxUxvh">
              Carina Herrstedt (SD)
            </item>
            <item xml:id="i-X8pkwBMeWPY7a6hp4Agfpu" who="i-Qp2niWCpNoBB3vkdyrUBC7">
              Lars Isovaara (SD)
            </item>
            <item xml:id="i-8QFKUCnLBhnHNHjF2J9ANi" who="i-Uj8BaU1ExHbpKGVGx2k7Ed">
              Mikael Jansson (SD)
            </item>
            <item xml:id="i-4enZeVZzRijjUgKZTLGjzx" who="i-9aV6a5JgMMU7racuNkrEgj">
              Richard Jomshof (SD)
            </item>
            <item xml:id="i-Guv13kruchrRjJZLSLuU6B" who="i-4sEtGRPnuog5ACjegAtakj">
              Mattias Karlsson (SD)
            </item>
            <item xml:id="i-UmoTrVeGtQVhRwYCpbLMiK" who="i-VFaAexqzCaq9JmKCfc1WJ9">
              Julia Kronlid (SD)
            </item>
            <item xml:id="i-BMCaRC4RjSmTXo2e9mNhBZ" who="i-45Ku79yUMEXGE2zwpUReMK">
              David Lång (SD)
            </item>
            <item xml:id="i-RQGeNNyLBAmqHejUXmZoUk" who="i-XRXtPdXG8Ahj3n8huVdjCn">
              Per Ramhorn (SD)
            </item>
            <item xml:id="i-5AxS5ecU6zUrdD3zqyqzvF" who="i-TJXJRG7PGZM8NUN9QQ1EdE">
              Margareta Sandstedt (SD)
            </item>
            <item xml:id="i-YbWSqCofnABY59oY5FLABM" who="i-G6h5eGLouuQFhsrn32jgsV">
              Johnny Skalin (SD)
            </item>
            <item xml:id="i-XQusEdes4oPVeA3K73KXJV" who="i-TrXGyxsScvTSQxnJXvtZZW">
              Sven-Olof Sällström (SD)
            </item>
            <item xml:id="i-Nx9bwKLSFJqQBzsg2kr7fq" who="i-TKwDinNn4twnLieK52EXRu">
              Björn Söder (SD)
            </item>
            <item xml:id="i-E2KaPn6uQVbA8HfemrxdFQ" who="i-3696oVKriehw68Akbp9JnA">
              Tony Wiklander (SD)
            </item>
            <item xml:id="i-MCZNNYV1hR5HbETKS5G2LZ" who="i-AR2qqDPUQpxw9v9Lv1Da3q">
              Jonas Åkerlund (SD)
            </item>
          </list>
        </div>
      </div>
    </body>
  </text>
</TEI>
