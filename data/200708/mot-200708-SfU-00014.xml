<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00014">
  <teiHeader>
    <fileDesc>
      <titleStmt>
        <title>med anledning av prop. 2007/08:91 Vårdnadsbidrag – familjepolitisk reform</title>
        <author corresp="i-DXYijt8wprzTgm7zCTJYc3">av Veronica Palm m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:91 Vårdnadsbidrag – familjepolitisk reform</title>
          <idno type="rdwebb">GV02Sf14</idno>
          <rs type="number">Sf14</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf14/text</ref>
          <ref type="dokument_url_html">http://data.riksdagen.se/dokument/GV02Sf14</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf14</ref>
          <ref type="doc">http://data.riksdagen.se/fil/B7C440E0-77CF-4795-8D53-FD600BBAB81D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KNqtzTyLq88RopWq6R35xs</idno>
            <name>Ronny Olander</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-J95EwJKvWuN9JUNcJSJKgp</idno>
            <name>Göte Wahlström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HMf3KYjw3nvgVVjUa7gnGs</idno>
            <name>Magdalena Streijffert</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MCHuuvbGw1U1d1VLC3upiy" type="basedOn"/>
        <correspContext corresp="i-MCHuuvbGw1U1d1VLC3upiy">
          <ref>Proposition 2007/08:91</ref>
        </correspContext>
        <correspAction xml:id="i-TR6qakcxgtuJZYv2QSN7y5" type="signed"/>
        <correspContext corresp="i-TR6qakcxgtuJZYv2QSN7y5">
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-KNqtzTyLq88RopWq6R35xs"/>
          <note type="signatory" corresp="i-HsmyrkjqQGCAargTNWaeXi"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-J95EwJKvWuN9JUNcJSJKgp"/>
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-HMf3KYjw3nvgVVjUa7gnGs"/>
        </correspContext>
        <correspAction xml:id="i-HF8GdFTKmmrM21uQHgBJtB" type="referral">
          <date when="2008-04-04"/>
        </correspAction>
        <correspAction xml:id="i-CRVkazqfJsLt1vejUq5KQk" type="dismissal">
          <date when="2008-04-03"/>
        </correspAction>
        <correspAction xml:id="i-7t73qQAG1Jje592K7LDr68" type="dismissal">
          <date when="2008-04-03"/>
        </correspAction>
        <correspAction xml:id="i-X1A6gPizgrtGbQQhMrBvej" type="transfer">
          <date when="2008-04-02"/>
        </correspAction>
        <correspAction xml:id="i-R8stAgiJV24pr5H58QKUZ" type="submission">
          <date when="2008-04-02"/>
        </correspAction>
        <correspAction xml:id="i-qBT6JauyB5PuHuqJJR1J9" type="assigned"/>
        <correspContext corresp="i-qBT6JauyB5PuHuqJJR1J9">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SVtp2GXzbsidsKqucVgYuN" type="motBody">
        <div xml:id="i-BGK9Vhy8X7EJByefwUgf2L" type="motProposal" subtype="förslag">
          <head xml:id="i-MyEyvaNhvLY2tgkkkvaNje">
            Förslag till riksdagsbeslut
          </head>
          <p xml:id="i-U5otCXQcfi9Kd2By6fNNiL">
            Riksdagen avslår proposition 2007/08:91 Vårdnadsbidrag familjepolitisk
            reform.
          </p>
        </div>
        <div xml:id="i-GBiEDDExjgFXsk6uyCkCBP" type="motContent">
          <head xml:id="i-UP8kB2Tj21qqxkMuAgCYhp" type="h1">
            Motivering
          </head>
          <p xml:id="i-MHN2aZN5GyhrZNFXkfbBNm">
            Vi socialdemokrater vill inledningsvis tydliggöra att vi inte
            ser några som helst fördelar med att införa ett vårdnadsbidrag.
            Vi socialdemokrater yrkar därför avslag på propositionen Vårdnadsbidrag
            familjepolitisk reform.
          </p>
          <p xml:id="i-6aRA1CsWXcc3DkjS4W7ib6">
            I den här motionen kommer vi att redogöra för vår syn på regeringens
            förslag, och vår syn på familjepolitiken generellt. Vi ser framför
            allt tre principiella skäl som talar helt emot införandet av vårdnadsbidrag.
          </p>
          <p xml:id="i-6cxTTgiWRb9YTRtTnbvQNj">
            För det första är vårdnadsbidraget otidsenligt och stöder inte
            ett jämställt föräldraskap. Ett hemmafrubidrag införs som stänger
            ute människor, i realiteten kvinnor, från arbetsmarknaden. I Norge
            infördes i slutet av 90-talet ett vårdnadsbidrag, vilket har blivit
            en bromskloss för jämställdheten, för integrationen och för den
            offentligt finansierade barnomsorgen. Vårdnadsbidraget är ett
            stort avsteg från den arbetslinje som den borgerliga regeringen
            så gärna vill förknippas med.
          </p>
          <p xml:id="i-W1YgawxMZQdJ7sS9uBibUk">
            För det andra är vårdnadsbidraget i sin konstruktion och sitt
            genomförande dåligt för såväl barnen som föräldrarna. Tid med
            barnen förutsätter ett jämställt föräldraskap. Barnen vinner alltså
            inte en mamma, utan de förlorar i stället en pappa. Bidraget är
            inte pensionsgrundande och dessutom utesluts många hushåll från
            möjligheten att nyttja det.
          </p>
          <p xml:id="i-T8xTumfVeXjdLvaFwvuXLf">
            Slutligen, vårdnadsbidraget är ingen familjepolitisk reform utan
            innebär ett systemskifte i svensk familjepolitik. Ett vårdnadsbidrag
            innebär att resurserna till en kvalitativ förskola hotas. Den
            borgerliga regeringen skjuter inte till några resurser för att
            finansiera vårdnadsbidraget utan lägger över hela ansvaret på
            kommunerna. Sveriges Kommuner och Landsting har uppskattat att
            vårdnadsbidraget kommer att kosta kommunerna 3 miljarder kronor.
            Det motsvarar kostnaden för 9 000 personer som arbetar i förskolan.
            Följden blir försämrad förskola för flertalet för att några få
            ska få vårdnadsbidrag. Dessutom innebär vårdnadsbidraget en trippelsubvention
            utan garanti för mer tid för barnen.
          </p>
          <head xml:id="i-GdwVD1hJ83jbDBFAgkpYkq" type="h2">
            Vårdnadsbidraget förstärker orättvisor mellan könen
          </head>
          <p xml:id="i-9bUALqzUScTXZ1EsynxHge">
            I Sverige har vi under lång tid värnat två viktiga grundpelare
            i familjepolitiken. Den första är en väl utvecklad och flexibel
            föräldraförsäkring som gör att föräldrar kan stanna hemma och
            ta hand om sina små barn. Vi socialdemokrater har kontinuerligt
            byggt ut och förbättrat föräldraförsäkringen för att underlätta
            för både mammor och pappor att förena ett aktivt arbetsliv med
            att ta hand om sina egna barn. Världens bästa föräldraförsäkring
            har inneburit att svenska barn har vårdats av egna föräldrar i
            stället för av barnflickor.
          </p>
          <p xml:id="i-CQdQoHPWVDCBDaJhCTT4rr">
            Det andra är en väl utbyggd förskola med god kvalitet. Unga föräldrar
            ska kunna arbeta och bidra till samhällets utveckling och samtidigt
            vara trygga med den omsorg som barnen får. Förskolan är utformad
            utifrån barnens behov men samtidigt tydligt kopplad till vuxna
            människor möjligheter att arbeta och inte vara beroende av andra
            för sin inkomst. Detta har varit extra viktigt för kvinnors möjlighet
            till ett självständigt liv och egen försörjning.
          </p>
          <p xml:id="i-PXhUnup2PcMQgSDqFbYruZ">
            Nu vill regeringen ge unga friska kvinnor några tusenlappar i
            bidrag för att de ska stanna hemma ännu en tid och låta sig bli
            beroende och försörjda av sin man. Vårdnadsbidraget förstärker
            orättvisor mellan könen. Utvärderingen av vårdnadsbidraget i Norge
            visar dessutom att i familjer med annan etnisk bakgrund har kvinnorna
            fått det ännu svårare att komma ut på arbetsmarknaden. Barnen
            får inte del av förskolan, vilket har försenat språkinlärningen
            och gett barn sämre villkor vid skolstarten.
          </p>
          <p xml:id="i-KUB1JfvQiLXmwtpbcmTcSX">
            I Norge ska vårdnadsbidraget eller deras s.k. kontantstötte,
            avvecklas. Men i Sverige gör den borgerliga regeringen det omvända
            och inför ett bidrag som andra länder håller på att vända ryggen.
            Samtidigt avstår regeringen från att prioritera frågan om barnomsorg
            på obekväm arbetstid.
          </p>
          <p xml:id="i-GF5TknzPfzFzUBWQm65prF">
            Dagens arbetsliv ser annorlunda ut, och många föräldrar arbetar
            på kvällar och helger. I många kommuner finns stora brister i
            föräldrars möjlighet att få bra omsorg på kvällar och helger.
            Socialdemokraterna i riksdagen har föreslagit en utveckling inom
            området, vilket avslogs av borgerliga riksdagsledamöter.
          </p>
          <p xml:id="i-EEUkcutaZTxhMxNJiH3eGD">
            Ett vårdnadsbidrag är inte vad nutidens föräldrar efterfrågar
            eller vad våra barn behöver. Vi socialdemokrater tycker att det
            är fel väg att gå. I stället för att öka orättvisorna vill vi
            vidareutveckla vår föräldraförsäkring. Vi vill ge båda föräldrarna
            möjlighet att stanna hemma barnets första månad. För barn behöver
            båda sina föräldrar, och pappor vill se sina barn utvecklas. Vi
            vill ge dem med outnyttjade föräldrapenningdagar, vilket oftast
            är pappor, en andra chans att vid ett tillfälle kunna få en ny
            chans att ta ut sina dagar och få tid med sina barn. Vi vill fortsätta
            att utveckla kvaliteten inom barnomsorgen och förskolan och vi
            vill ge fler möjlighet till barnomsorg på obekväm arbetstid.
          </p>
          <p xml:id="i-SRntXa2mWzft6FE78shHbL">
            För oss socialdemokrater är det självklart att kvinnor och män
            behövs både i familjen och i arbetslivet. Ett jämställt arbetsliv
            förutsätter ett jämställt familjeliv och tvärtom. Barn behöver
            föräldrar som är jämlika och kan göra egna livsval. Trygga föräldrar
            ger barn en trygg vardag. Det är vårt svar till nutidens föräldrar.
          </p>
          <head xml:id="i-L9eB9n6irjvsxNBDtiFVzQ" type="h2">
            Vårdnadsbidraget stöder inte ett jämställt föräldraskap
          </head>
          <p xml:id="i-LAsa4Bi92aUSCRj8hynMB1">
            I studier med internationella jämförelser visar det sig att den
            svenska familjepolitiken vilar på en tydlig tvåförsörjarmodell.
            Familjepolitiken stöder såväl kvinnligt förvärvsarbete som manligt
            deltagande i omvårdnaden av barnen, inte minst genom en inkomstrelaterad
            föräldraförsäkring, särbeskattning och offentligt finansierade
            tjänster som förskola. Konsekvenser av tvåförsörjarstödet är förutom
            ett högre kvinnligt förvärvsdeltagande och ökat manligt deltagande
            i omvårdnaden av barnen ett högre barnafödande, lägre barnfattigdom
            och förändrade traditionella könsrollsmönster.
          </p>
          <p xml:id="i-AM2doeP75toeMd9WCEBPPS">
            Det som i forskningen kallas för ett mer traditionellt familjestöd,
            utmärks av en familjepolitik som stöder hög könsarbetsdelning
            med vårdnadsbidrag och andra skattebaserade bidrag för den partner
            som inte arbetar. Det traditionella familjestödet uppvisar rakt
            motsatta konsekvenser jämfört med tvåförsörjarmodellen lägre barnafödande,
            högre barnfattigdom och starkare traditionella könsroller.
          </p>
          <p xml:id="i-KbPjJD1yBjk9dLwzHC4Use">
            Vårdnadsbidraget kommer drastiskt att försvaga Sveriges tvåförsörjarmodell
            och dessutom bli ett markant avsteg från arbetslinjen . Risken
            är uppenbar att många kvinnor förlorar fast förankring på arbetsmarknaden
            och samtidigt avsevärt försämrar sina egna försörjningsmöjligheter.
          </p>
          <p xml:id="i-TqHcjUnudWKr2JW6mmw5hh">
            Dessutom kommer uttag av vårdnadsbidrag, i stället för inkomst
            av förvärvsarbete, leda till en sämre ålderspension. Kvinnor,
            som oftast är de med redan lägst inkomst i hushållet, blir de
            stora förlorarna. För en kvinna som tjänar 15 000 kr i månaden
            innebär detta i praktiken att hon går miste om 2 580 kr i pensionsinbetalningar
            varje månad som hon utnyttjar vårdnadsbidraget. Tjänar man över
            17 500 kr i månaden då försvinner hela vårdnadsbidraget.
          </p>
          <p xml:id="i-KJfnDQ7tx9mGBSU1Lwdeho">
            I Norge kom kontantstötte att bli en reform som tog kvinnor från
            arbetsmarknaden över 96 % av bidragstagarna var kvinnor. Värst
            utsatta blev kvinnor med utländsk bakgrund i storstadsområdena.
            En redan tidigare svag förankring i arbetslivet försämrades ytterligare
            när vårdnadsbidraget blev den försörjning de hänvisades till.
            Norge står nu i begrepp att avveckla vårdnadsbidraget. Även i
            andra länder som infört vårdnadsbidrag har åtgärden haft en tydlig
            effekt genom att framför allt kvinnor med svag arbetsmarknadsanknytning
            använder vårdnadsbidraget och riskerar att ytterligare marginaliseras
            på arbetsmarknaden på grund av den långa frånvaro från arbetslivet
            som bidraget leder till.
          </p>
          <p xml:id="i-U4cnM819fWrKCQML7wehAF">
            Barnen vinner alltså inte en mamma, utan de förlorar i stället
            en pappa. Papporna kommer troligtvis att tvingas jobba mer för
            att få försörjningen att gå ihop. Det här är allvarligt eftersom
            studier visar att det finns ett tydligt samband mellan pappans
            engagemang och barnets utveckling och sociala anpassning. En viktig
            förutsättning för föräldrarnas engagemang är också att känna sig
            som fullständigt ansvariga för sina barns omvårdnad. Det är under
            en sammanhängande samvaro med barnet som förälderns omsorgsrationalitet
            utvecklas.
          </p>
          <p xml:id="i-58e2jktrgSXCx3449eL2zE">
            Med vårdnadsbidraget försvårar regeringen för många män att ta
            sitt föräldraansvar. Vi vet redan i dag att män arbetar mer än
            kvinnor under småbarnsåren och det kommer knappast att bli mindre
            om de dessutom ska försörja hela familjen. Ska samhället uppmuntra
            män att arbeta i stället för att dela på föräldraansvaret?
          </p>
          <p xml:id="i-MiajWUk97Uek4zHFD54rnE">
            Vi ser tvärtemot regeringen flera fördelar med att öka pappornas
            möjlighet att delta i omvårdnaden av barnet redan från start.
            Det skulle dels stärka banden mellan barn och far, dels skulle
            pappans tidiga delaktighet innebära en betydande avlastning för
            mamman den första tiden efter förlossningen.
          </p>
          <head xml:id="i-QBKjv7ZjEXGMmcynaoc9qh" type="h1">
            Vårdnadsbidraget och barnen
          </head>
          <p xml:id="i-FcpTA7ahE1cfpDYrML4bSt">
            Regeringen hävdar att vårdnadsbidraget ger fler ökade möjligheter
            att vara hemma och vårda sitt barn och att det viktigaste med
            vårdnadsbidraget är att föräldrar själva får bestämma. Men i sin
            konstruktion av vårdnadsbidraget utesluter sedan regeringen ett
            antal föräldrar som man inte anser vara kompetenta nog att själva
            få bestämma. Enligt regeringens egen uppskattning är 24 % av hushållen
            med barn i aktuell ålder redan från början undantagna från regeringens
            nya bidrag för att vara hemma och vårda barn. Råkar barnet finnas
            i en familj där ena föräldern är aktivt arbetssökande och ägnar
            all sin energi åt att söka arbete så får inte den andra föräldern
            använda vårdnadsbidraget för mer tid med barnet. Inte heller om
            barnet finns i en familj där ena föräldern drabbats av kronisk
            sjukdom får den andra föräldern använda vårdnadsbidraget.
          </p>
          <p xml:id="i-A4LqGkvtw6JXBfUgPiWA55">
            Dessutom är vårdnadsbidraget i sin konstruktion enbart riktat
            till sammanboende föräldrar. En ensamstående mamma som ska leva
            på 3 000 kr i månaden får mycket svårt att skaffa mat på bordet
            till barnen. För oss socialdemokrater är det viktigt att familjepolitiken
            omfattar alla och att den utvecklas så att möjligheterna ökar
            för alla föräldrar att vara hemma med sina barn. En kategori troliga
            användare av vårdnadsbidraget är de som redan i dag har sina barn
            hemma och där inte minst utvärderingen av kontantstötte i Norge
            ger tydliga signaler om att detta är kvinnor som redan lever ganska
            isolerade i marginalen, kvinnor med utländsk bakgrund i våra storstadsområden.
            De blir kvar ytterligare en tid med barnen hemma. Barnen får inte
            del av förskolan, vilket försenar språkinlärningen och ger barnen
            sämre villkor vid skolstarten. Barnen vinner inte en mamma; de
            förlorar en pappa, en pappa som tvingas jobba mer för att få försörjningen
            att gå ihop. Vi menar i stället att tid med barnen förutsätter
            ett jämställt föräldraskap. Vårdnadsbidraget går tyvärr i motsatt
            riktning.
          </p>
          <p xml:id="i-CfLtA2bfgAQU3JhtYNHAZh">
            Ett vårdnadsbidrag innebär därutöver att resurserna till en kvalitativ
            förskola hotas. Den borgerliga regeringen skjuter inte till några
            resurser för att finansiera vårdnadsbidraget utan lägger över
            hela ansvaret på kommunerna. Sveriges Kommuner och Landsting har
            uppskattat att vårdnadsbidraget kommer att kosta kommunerna 3
            miljarder kronor. Det motsvarar kostnaden för 9 000 personer som
            arbetar i förskolan. Följden blir försämrad förskola för flertalet
            för att några få ska få vårdnadsbidrag. Många barn riskerar att
            bli förlorare i borgerlighetens vårdnadsbidragsvärld.
          </p>
          <head xml:id="i-V7TCTNdVQucvEtxPbTtW42" type="h2">
            Vårdnadsbidraget leder till färre jobb
          </head>
          <p xml:id="i-KedsHN7m4qY73u5nouP7z2">
            Regeringen säger att vårdnadsbidraget ska ge mer valfrihet och
            tid med barnen. I själva verket erbjuder man frihet till ökad
            ojämställdhet och sämre kvalitet i förskolan. Många barn kommer
            att få betala för något de aldrig kan komma i åtnjutande av. Alla
            får vara med och betala ett bidrag som varken är generellt, allmänt
            eller behovsprövat.
          </p>
          <p xml:id="i-DeKuTPFRGNWwHXx2d16PJT">
            Dessutom minskar arbetskraftsutbudet något som också Sveriges
            Kommuner och Landsting (SKL) påpekar i sitt remissyttrande. Fler
            kvinnor kan komma att vara hemma längre, eller arbeta deltid längre,
            vilket också påverkar kommunernas skatteunderlag negativt: alltså
            färre i jobb och mindre intäkter till den gemensamma välfärden.
            Dessutom kommer alla kommuner att få vara med och betala i skatteutjämning
            till kommuner med hög andel vårdnadsbidrag på grund av att skatteunderlaget
            minskar.
          </p>
          <p xml:id="i-HC5vRnRj97qaQfwrk66osW">
            I Norge kan man nu också se hur vårdnadsbidraget har påverkat
            arbetsutbudet. Enligt det svenska Konjunkturinstitutet har vårdnadsbidraget
            i Norge lett till att 11 000 jobb försvunnit. Hur många jobb kommer
            att försvinna i Sverige? Hur många svenska kvinnor kommer att
            stanna hemma och successivt glida bort från arbetsmarknaden?
          </p>
          <p xml:id="i-Py1AGfDJQK4PDy5oJVn4mC">
            Många småbarnsföräldrar, främst kvinnor, arbetar redan i dag
            deltid. Vårdnadsbidraget skulle för dem innebära en viss kompensation
            för de timmar de redan valt att inte arbeta, men till priset av
            en ännu svagare förankring i arbetslivet och till en sämre pension.
            Med vårdnadsbidraget kommer de mönster som redan finns i dag på
            arbetsmarknaden att förstärkas ytterligare. Vi socialdemokrater
            vill stärka rätten till heltid, inte försvaga möjligheterna.
          </p>
          <head xml:id="i-EXphktPCp6iqA8czCQxvSU" type="h2">
            Vårdnadsbidraget är dåligt för integrationen
          </head>
          <p xml:id="i-QRvHKurgrTwTxGBsc6LpHT">
            Den borgerliga regeringen säger att vårdnadsbidraget ska ge mer
            tid med barnen. I själva verket skapar bidraget ökad ojämställdhet
            och sämre kvalitet i förskolan. I Norge har upplevelsen varit
            att vårdnadsbidraget inte gett mer tid med barnen. Erfarenheterna
            från Norge visar i stället att många barns språkutveckling försämrats
            då bidraget har kommit att tas ut av invandrade kvinnor med svag
            förankring på arbetsmarknaden, vars barn inte längre får gå i
            förskolan. För oss som tror att språket är en viktig väg in i
            samhället och ett redskap för att både förstå och göra sin röst
            hörd är detta mycket allvarligt. Det handlar om barnens rätt.
          </p>
          <head xml:id="i-MSfk97VYQ7SmRyYss9EkbM" type="h2">
            En trippelsubvention utan garanti för mer tid för barnen
          </head>
          <p xml:id="i-PaXAemaN7vG74aGjM7y7F7">
            Som vi tidigare beskrivit så hävdar regeringen att vårdnadsbidraget
            ger fler ökade möjligheter att vara hemma och vårda sitt barn
            och att det viktigaste med vårdnadsbidraget är att föräldrar själva
            får bestämma. Men i sin konstruktion av vårdnadsbidraget så utesluter
            regeringen ett stort antal föräldrar. Enligt regeringens egen
            uppskattning är 24 % av hushållen med barn i aktuell ålder redan
            från början undantagna från regeringens nya bidrag för att vara
            hemma och vårda barn. Listan är lång för de försäkringar och ersättningar
            som inte kan kombineras med vårdnadsbidraget.
          </p>
          <p xml:id="i-8GqJ1H7RZogJwnsLPnbPMZ">
            Däremot sätter regeringen inget hinder för att kombinera vårdnadsbidraget
            med skattesubventionerade tjänster såsom avdrag för hushållsnära
            tjänster eller nedsättning av socialavgifterna för att anställa
            unga under 25 år. Här är det fullt möjligt att kombinera statliga
            stöd av olika slag. En förälder kan arbeta heltid, inte använda
            förskolan utan i stället kvittera ut fullt vårdnadsbidrag. Vårdnadsbidraget
            kan användas till att delfinansiera en barnflicka. För barnpassning
            i hemmet kan därutöver avdrag göras för hushållsnära tjänst. Är
            den anställde under 25 år ges också rabatt på arbetsgivaravgiften.
            Här tillåts bidrag staplas på bidrag.
          </p>
          <p xml:id="i-9c3v84xWZqTcVdYDtoZVFK">
            Med den redan införda avdragsrätten för hushållsnära tjänster
            möjliggör vårdnadsbidraget för föräldrar att betala 6 000 kr för
            barnpassning utan att det i praktiken kostar dem en krona. Då
            handlar det inte om privat barnomsorg som står under kommunens
            tillsyn, utan om alternativ där ingen utomstående tillsyn sker.
            Förslaget innebär alltså i praktiken att det går att bedriva någon
            sorts barnpassning för barn i åldern 13 år utan att det finns
            någon tillsyn. Vi ställer frågan: Varför är det viktigare för
            regeringen att lägga fram ett förslag som staplar bidrag på bidrag,
            utan att ens kunna garantera mer tid med barnen, än att ge småbarnsföräldrar
            reella möjligheter att få familj och arbetsliv att gå ihop?
          </p>
          <p xml:id="i-BVxh11HnqfyZ48th54z6Xz">
            Vi socialdemokrater anser att detta är ett felaktigt sätt att
            använda våra gemensamma pengar som vi alla via skatt bidrar med
            och där barnens behov av tid med sina föräldrar inte står i fokus.
          </p>
          <p xml:id="i-9BtJ1zLZS5CfrZWU8amuyA">
            Barn behöver föräldrar som är jämlika och kan göra egna livsval.
            Trygga föräldrar ger barn en trygg vardag. Jämställt föräldraskap,
            mer tid med barnen och rätt stöd för att kunna kombinera arbete
            och familjeliv är Socialdemokraternas svar till nutidens föräldrar.
          </p>
        </div>
        <div xml:id="i-KBB3rjab8zrEnjVTrJQEYE" type="signatureBlock">
          <list xml:id="i-PU8NfXGhCwZ6Mb3ziU4Ys6">
            <item xml:id="i-39Ynkrnq68dWFXpiK4zKuU" who="i-DXYijt8wprzTgm7zCTJYc3" type="signature">
              Veronica Palm (s)
            </item>
            <item xml:id="i-XyRob7He1pnxLJ77cxfqX2" who="i-KNqtzTyLq88RopWq6R35xs" type="signature">
              Ronny Olander (s)
            </item>
            <item xml:id="i-D42W8iV7pjruQyLPbySf2j" who="i-HsmyrkjqQGCAargTNWaeXi" type="signature">
              Siw Wittgren-Ahl (s)
            </item>
            <item xml:id="i-4QaQ6XAdHS1wcgSa8bzCtG" who="i-TVwo4mCECu692GW3ntqQzo" type="signature">
              Kurt Kvarnström (s)
            </item>
            <item xml:id="i-Deb5idTUN5Xy6JeLApKzoj" who="i-J95EwJKvWuN9JUNcJSJKgp" type="signature">
              Göte Wahlström (s)
            </item>
            <item xml:id="i-GNCeByd7mBYoKfvyXPfkUc" who="i-PMx51X9QbaLUMtQNq6sVfz" type="signature">
              Matilda Ernkrans (s)
            </item>
            <item xml:id="i-DJinyRagFaqdihWZHprEpA" who="i-AqkTDdERRgq7MWP7ajMpZo" type="signature">
              Jasenko Omanovic (s)
            </item>
            <item xml:id="i-6BMRAQU9MQTkRqE9xJsLDn" who="i-HMf3KYjw3nvgVVjUa7gnGs" type="signature">
              Magdalena Streijffert (s)
            </item>
          </list>
        </div>
      </div>
    </body>
  </text>
</TEI>
