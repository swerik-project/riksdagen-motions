<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00453">
  <teiHeader>
    <fileDesc>
      <titleStmt>
        <title>Västsvenskt näringsliv</title>
        <author corresp="i-GymTck6WQqRkdN12tqCZDr">av Peter Jonsson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Västsvenskt näringsliv</title>
          <idno type="rdwebb">GX02N453</idno>
          <rs type="number">N453</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N453/text</ref>
          <ref type="dokument_url_html">http://data.riksdagen.se/dokument/GX02N453</ref>
          <ref type="dokumentstatus_url_xml">http://data.riksdagen.se/dokumentstatus/GX02N453</ref>
          <ref type="doc">http://data.riksdagen.se/fil/09E6CBA7-9C1F-4ED0-948B-21775EADB3A8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GymTck6WQqRkdN12tqCZDr</idno>
            <name>Peter Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3hmS3YtKuXCDu8pntcLAdc</idno>
            <name>Hans Hoff</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FLBJqp8BHGqP5DjpuwdNWm" type="signed"/>
        <correspContext corresp="i-FLBJqp8BHGqP5DjpuwdNWm">
          <note type="signatory" corresp="i-GymTck6WQqRkdN12tqCZDr"/>
          <note type="signatory" corresp="i-3hmS3YtKuXCDu8pntcLAdc"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-LdjfMsG9pY1LY9yx58k2gm"/>
        </correspContext>
        <correspAction type="numbering" xml:id="i-WKV95LE4wn2N86doo3mSC4">
          <date when="2009-10-08"/>
        </correspAction>
        <correspAction type="submission" xml:id="i-Aoqqdvzk2KHQMZFMub619s">
          <date when="2009-10-06"/>
        </correspAction>
        <correspAction type="transfer" xml:id="i-2cMDgTR9PpzLKuSo6HuNGr">
          <date when="2009-10-05"/>
        </correspAction>
        <correspAction type="assigned" xml:id="i-AVtWuKt2NuMwz5WepvLNkc"/>
        <correspContext corresp="i-AVtWuKt2NuMwz5WepvLNkc">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Ph8drpQbrWqV2U11Rae58a">
            Förslag till riksdagsbeslut
          </head>
          <list style="ol">
            <item xml:id="i-45TzAU3dGM9VABaQsoho7e">
              Riksdagen tillkännager för regeringen som sin mening vad som
              anförs i motionen om förutsättningarna för ett livskraftigt näringsliv
              i Västsverige.
            </item>
            <item xml:id="i-PtqCBXkyP8m63B2KXHeMz6">
              Riksdagen tillkännager för regeringen som sin mening vad som
              anförs i motionen om Västsverige som tillväxtregion.
            </item>
            <item xml:id="i-4DBpFN8JmgGTfL2tsPDxXS">
              Riksdagen tillkännager för regeringen som sin mening vad som
              anförs i motionen om fordonsindustrin i Västsverige som en motor
              för tillväxten i Sverige.
            </item>
            <item xml:id="i-K4Croh6tmx7YbtrNHBeEB">
              Riksdagen tillkännager för regeringen som sin mening vad som
              anförs i motionen om behovet av att investera i förstoring av
              arbetsmarknadsregionerna i Västsverige. 1
            </item>
            <item xml:id="i-FiAs6JTTMemzeSdX7cXAjt">
              Riksdagen tillkännager för regeringen som sin mening vad som
              anförs i motionen om småföretagen i Västsverige.
            </item>
            <item xml:id="i-GwYTSz5vnkJ1JPd3H8jV1d">
              Riksdagen tillkännager för regeringen som sin mening vad som
              anförs i motionen om energiomställning för att skapa nya gröna
              jobb i Västsverige.
            </item>
          </list>
          <p xml:id="i-Qm6fTMK5Zho4YqCgTzKqCN">
            1 Yrkande 4 hänvisat till TU.
          </p>
        </div>
        <div type="motContent">
          <head type="h1" xml:id="i-SpGkZYY9Asa4iUbfHvGfCX">
            Jobbkrisen i Västsverige
          </head>
          <p xml:id="i-CpjvKu8Lt8sbp76kUD6NZP">
            I augusti redovisade Arbetsförmedlingen uppgiften att antalet
            människor i Västsverige som hittills under september är berörda
            av varsel uppgår till 462, varav 41 i Halland. Augustisiffrorna
            innebär för Västsveriges del att de var 400 fler än i augusti
            förra året. Totalt handlar det om 1 214 varsel i Västra Götalands
            län och 103 i Hallands län under augusti i år. Fortfarande dominerar
            varslen inom tillverkningsindustrin.
          </p>
          <p xml:id="i-6KNfR9583Fdk7vrXPqeVf1">
            I augusti var det 7 258 öppet arbetslösa i Halland och 49 304
            i Västra Gö talands län. Jämfört med ifjol handlar det fortfarande
            om en fördubbling. Om man lägger till dem som uppbär aktivitetsersättning
            så handlar det om drygt 10 000 människor i Halland och över 70
            000 i Västra Götalands län. Drygt 20 000 av dem är ungdomar om
            vi ser till Västsverige som helhet.
          </p>
          <p xml:id="i-P9Qrdbh3FZyX4p1PH4NBXg">
            Jobbkrisen är ett faktum i Västsverige. Hela Sverige halkar efter.
            Jämfört med andra länder ökar arbetslösheten i Sverige snabbare
            och är nu högre än EU:s genomsnitt. För första gången på länge
            har Finland lägre arbetslöshet än Sverige. Ekonomin utvecklas
            sämre än i omvärlden.
          </p>
          <p xml:id="i-WdWuJmeiVp7FQMwr8BXxMj">
            Det blir allt tydligare att den borgerliga regeringen inte klarar
            av att bekämpa jobbkrisen i Västsverige. Det har inte blivit fler
            jobb med skattesänkningar på lånade pengar. Arbetslösheten stiger
            snabbare än i omvärlden.
          </p>
          <head type="h2" xml:id="i-8SoqAiqYWK4B7qedSk3SHH">
            Sätt jobben i Västsverige först
          </head>
          <p xml:id="i-N9yjxuybfpsUNmPFpMnG4e">
            Västsverige har ett differentierat näringsliv som består av drygt
            10 300 företag som sysselsätter nästan 270 000 anställda. Regionen
            är Sveriges industriella centrum och blandar på ett mycket dynamiskt
            sätt tung verkstadsindustri, medicinteknisk industri, läkemedelsindustri,
            IT-industri, textil- och konfektionsindustri, livsmedelsindustri,
            trä- och möbelindustri med jord- och skogsbruk och turism. Alla
            är branscher som kan vara en viktig del i skapandet av nya gröna
            jobb.
          </p>
          <p xml:id="i-46tAHJYHr1e4kjDgq2eKn2">
            Ett flertal mycket kända universitet och högskolor finns inom
            regionen, som Göteborgs universitet, Chalmers tekniska högskola
            och högskolorna i Borås, Skövde och Halmstad. Vid dessa högskolor
            finns både traditionella och unika utbildningar i en mängd områden.
            Ofta blandas flera områden till nya helheter. Kreativa näringar
            och miljöteknik kan leda till många nya gröna och kreativa exportsuccéer.
            Högskolorna och universiteten fungerar som en viktig motor och
            samarbetspartner för det västsvenska näringslivet.
          </p>
          <p xml:id="i-FeF5sMo6WF4MRkxjqktUrz">
            Västsveriges positiva utveckling beror i hög grad på utvecklingskraften
            hos näringslivet som verkar i skarp konkurrens på den nationella
            och internationella marknaden. Specifikt för näringslivet i Västsverige
            är hög specialisering och starka nätverk inom nationellt betydelsefulla
            branscher.
          </p>
          <p xml:id="i-G3Q7rXTUft3GkhUMNdZ8oC">
            Det är viktigt att stärka villkoren för både befintligt näringsliv
            och nyskapande och nyföretagande. Västsverige behöver ett näringsliv
            med utvecklingskraft, nyskapande och förmåga att ta fram nya produkter
            och tjänster som kan konkurrera på en global marknad. En högt
            utvecklad samverkan mellan forskning, näringsliv och samhälle
            behövs för att stärka innovationer och kluster. Ett positivt klimat
            för entreprenörskap, nyföretagande och småföretagande är viktigt
            för att få fler företag och fler arbetstillfällen. Samtidigt måste
            en hållbar utveckling vara grunden för näringslivet, där resurshushållning,
            miljöteknik och miljöanpassning av produkter och tjänster står
            i förgrunden, såsom biomedicinsk utveckling. Framtidens nya jobb
            är gröna.
          </p>
          <p xml:id="i-c864JWoxBWuxHsCAkkdXs">
            Den för Sverige så viktiga verkstadsindustrin har stor betydelse
            som industriell tillväxtmotor. Industriell produktion har stor
            potential att generera tillväxt, arbetstillfällen och lönsamhet.
            Verkstadsföretag står fortfarande för cirka hälften av Sveriges
            varuexport. Andra viktiga framgångsfaktorer är investeringar i
            forskning och utbildning, regionala utvecklingscentra och en ökad
            samverkan mellan högskolor, näringsliv, region och kommuner.
          </p>
          <head type="h2" xml:id="i-WpsXRYS2ryVXCKZxryoCHg">
            Fordonsindustrin i Västsverige är en motor för tillväxten i Sverige
          </head>
          <p xml:id="i-3TLn5VMfJxwBkxoJsYpmqT">
            Den internationella lågkonjunkturen som inleddes under hösten
            2008 har drabbat svensk industri med full kraft. Antalet varslade
            har flerdubblats och besked om företagsnedläggelser och driftsinskränkningar
            kommer nu dagligen. Detta fortsatte under hela 2009 där SAAB ständigt
            har varit i blickljuset. Så svensk fordonsindustri, och i hög
            grad den som finns i Västsverige, är utsatt.
          </p>
          <p xml:id="i-RvRDuVfHyvq11QydzffGhq">
            Västsverige är helt dominerande i landet när det gäller fordonsindustrin,
            med Göteborg, Trollhättan/Uddevalla och Skövde som centra. Huvudorterna
            har också starka kopplingar till högskolorna för forskning och
            utveckling inom fordonsindustrin.
          </p>
          <p xml:id="i-G4kjG5dRye3YUrvXT9QWfx">
            Det tillverkas cirka 360 000 fordon per år i Sverige, mer än
            85 procent av dessa går på export. Fordonsindustrin är vårt lands
            största exportnäring och står för cirka 15 procent av varuexporten.
            Fordonstillverkarna och deras underleverantörer har cirka 140
            000 anställda, vilket motsvarar 20 procent av sysselsättningen
            inom tillverkningsindustrin.
          </p>
          <head type="h2" xml:id="i-37GYQnT86gtsyvzEJhCh7T">
            Investera i fordonsforskning
          </head>
          <p xml:id="i-TqgTH4ACPZ7CoJm4wDZWFF">
            Det som kännetecknar framgångarna är främst att fordonsindustrin
            arbetar med hela kedjan från forskning och utveckling till produktion.
            För Västsverige är det säkerheten och miljöarbetet som är de främsta
            konkurrensmedlen. För att vi ska kunna behålla och förstärka vår
            position krävs det fortsatta investeringar i forskning och utvecklingsarbete.
          </p>
          <p xml:id="i-Uj8YkkyJucXaw5RyRtz3us">
            Fordonsindustrin investerar mer än tio miljarder kronor per år
            på forskning och utveckling i Sverige, vilket är en stor del av
            industrins totala forsknings- och utvecklingskostnader. Sverige
            är världsledande inom ett antal forskningsområden: säkerhet, drivlineteknik
            och telematik. Därmed spelar fordonsindustrin, genom sin storlek,
            sitt gedigna kunnande och den komplexa kedjan av produktutveckling,
            underleverantörer och slutleverantörer en central roll för Sveriges
            tillväxt, sysselsättning och konkurrenskraft.
          </p>
          <p xml:id="i-CUhWUWdqTNRvnXHjYkDh4h">
            Fordonsindustrin går igenom ett avgörande teknikskifte, pådrivet
            av allt högre miljö- och säkerhetskrav på fordonen. Omställningen
            till ett hållbart samhälle kommer att pågå länge och kräva stora
            insatser av forskning, utveckling och uthålliga investeringar.
            Samtidigt präglas fordonsindustrin av hård konkurrens, till stor
            del utanför Sveriges gränser. Det faktum att andra etablerade
            fordonsnationer, exempelvis Tyskland, Frankrike, Japan och USA,
            investerar stora offentliga resurser på att uppmuntra teknikutveckling
            och konkurrenskraft ställer krav på att även den svenska regeringen
            agerar. Något den ännu inte har gjort.
          </p>
          <p xml:id="i-V6sXE8dLvkPHzkz8j6YVYk">
            Värdefulla forskningsmiljöer riskerar att slås sönder och risken
            är stor att Sverige tappar mark. Fordonsforskningsprogrammen är
            ett bra sätt att fördela forskningsresurser till universitet,
            högskolor och forskningsinstitut och att därmed få med industrin
            som en betydelsefull finansiär.
          </p>
          <p xml:id="i-NbWbDmhFvWGaDKnVYcrbm1">
            Huvudorterna för fordonsindustrin har starka kopplingar till
            högskolorna, för att säkerställa forskning och utveckling inom
            näringen. Det innebär att man i regionen arbetar med hela kedjan
            av fordonstillverkningen, från forskning och utveckling till den
            konkreta produktionen.
          </p>
          <p xml:id="i-5EGftpvqLbKGXuqEjwepNG">
            Det krävs en fortsatt investering i forskning och utvecklingsarbete;
            det är därigenom som regionen har sina främsta konkurrensfördelar.
            Samarbetet med högskolorna måste förstärkas och utvecklas ytterligare.
            Satsningen på Produktion i Väst, som är ett samarbete mellan högskolorna
            i Göteborg, Jönköping, Skövde och Trollhättan/Uddevalla, är ett
            bra initiativ som tagits för att kraftsamla kring utvecklingen
            av industriell produktion.
          </p>
          <p xml:id="i-Uz4hYyTLe1713eBczmup5u">
            För att stärka konkurrenskraften och utvecklingsarbetet inom
            industri och andra näringslivsgrenar behövs en fortsatt ambition
            att bygga upp regionala utvecklingscentra. Det finns idag flera
            framgångsrika centra där företag, högskolor, region och kommuner
            arbetar tillsammans för att skapa förutsättningar för företags-
            och produktutveckling. Innovatum i Trollhättan och Lindholmen
            i Göteborg är exempel som har och har haft en stor betydelse för
            utvecklingsarbetet inom fordonsindustrin. Genom att verka i utvecklingscentra
            ges det lokala och regionala näringslivet större förutsättningar
            till samarbete och produktutveckling.
          </p>
          <head type="h2" xml:id="i-PGKwJJqmjbLNoB4cmgGA16">
            Investera i klimatsmarta fordon
          </head>
          <p xml:id="i-By4qQom4VLiqj72k68nkPU">
            Miljöarbetet är en viktig del i utvecklingen inom fordonsindustrin.
            Regionen behöver samla kunskaper och erfarenheter för att utveckla
            alternativa miljövänliga bränslen och annan miljöteknik. Det är
            angeläget att man inom regionen kan skapa ett nationellt centrum
            för att utveckla alternativa miljövänliga bränslen och annan miljövänlig
            teknik.
          </p>
          <p xml:id="i-2YXY3dXCEVLgnY8VqQvxjf">
            Miljöteknikutvecklingen inom fordonsindustrin i Västsverige skapar
            både arbeten och tillväxt i samhället, men den behöver bli ännu
            bättre. Endast 10 procent av nybilsförsäljningen utgörs av miljöfordon.
            Det är därför angeläget att man stöttar fordonsindustrin i Västsverige
            från nationell sida. Västsverige behöver ges möjligheter att,
            ur ett nationellt perspektiv, samla kunskaper och erfarenheter
            för att utveckla alternativa miljövänliga bränslen och annan miljövänlig
            teknik.
          </p>
          <head type="h2" xml:id="i-EGRwrLxWr1gVk9wj2BCEJJ">
            Investera i de anställdas kompetens
          </head>
          <p xml:id="i-RXsAoFGU2Gy6pURJbMY6ea">
            De anställda inom fordonsindustrin och hos de många underleverantörerna
            har en stor och bred kompetens, som är oerhört viktig att bibehålla
            och utveckla för framtiden. Därför bör man inte låta människor
            gå ut i arbetslöshet utan istället genom arbetsmarknadspolitik
            erbjuda stöd till fortsatt anställning och kompetensutbildning.
            Det är ett samhälleligt åtagande att utveckla industrin så att
            den står stark även efter innevarande lågkonjunktur.
          </p>
          <p xml:id="i-PFyGhEH15beZwLMTH36X6N">
            Vi socialdemokrater i Västsverige kräver att staten i samarbete
            med de fackliga organisationerna och företagen arbetar med effektiva
            jobbskapande åtgärder.
          </p>
          <p xml:id="i-HQBaL9X7pJ1TkJXDPCJFkj">
            Sätt jobben först investera i förstoring av arbetsmarknadsregionerna
            i Västsverige.
          </p>
          <p xml:id="i-PxixPquxgLRA4Q5qjZPfJy">
            Vid sidan av offentlig service är tillgången till väl fungerande
            kommunikationer en grundläggande förutsättning för ett livskraftigt
            näringsliv i Västsverige.
          </p>
          <p xml:id="i-2nnjipE1pvTX3Sgz7nk8hV">
            Den gröna omställningen av Sverige skapar möjligheter. Investeringar
            i vägar, järnvägar, välfungerande kollektivtrafik och IT-infrastruktur
            behövs i detta arbete. Tillgång till bredband och andra telekommunikationer
            blir en allt viktigare förutsättning för att företag och arbetstillfällen
            ska kunna finnas även utanför stora befolkningscentra.
          </p>
          <p xml:id="i-WvD3E9z4ZcGZJAGSmDxXM4">
            En infrastruktur med hög kvalitet vad gäller hastighet och kapacitet
            bör byggas upp i Västsverige för att ge förutsättningar att utnyttja
            IT som drivkraft för regional utveckling och konkurrenskraft.
            Nya kreativa näringar är direkt beroende av en väl utbyggd IT-infrastruktur.
          </p>
          <p xml:id="i-XFqRNdCT53oFadxphEBFSU">
            Genom att investera i infrastrukturen och kommunikationerna så
            att kundunderlag och arbetsmarknad vidgas i en så kallad regionförstoring
            öppnas också nya möjligheter för människor i mindre orter. I Västsverige
            finns en stor potential för grön regionförstoring framför allt
            genom en utbyggnad av järnvägssystemet.
          </p>
          <p xml:id="i-PbCA8FEFeLMTUohQ7tZ9vM">
            Genom att bygga ut kommunikationer skapas också förutsättningar
            för landsbygden i regionen att utvecklas och leva vidare genom
            ökade möjligheter till pendling till tätorterna. På så vis stärks
            tillväxten i hela regionen. Vidgade arbetsmarknader gör det också
            lättare för arbetsgivare att rekrytera arbetskraft med rätt kompetens,
            vilket ökar regionens konkurrenskraft gentemot omvärlden.
          </p>
          <head type="h2" xml:id="i-DbHvTtmpEQ3xnhPP4dLhE5">
            Investera i Produktion i Väst för framtidens jobb
          </head>
          <p xml:id="i-XJ5UcMS7RicrEXJQxxVSQe">
            Våren 2004 skapades Sveriges mest kraftfulla forsknings-, utvecklings-
            och utbildningsplattform för industriell produktion. Nätverket
            kallas Produktion i Väst och är ett nära samarbete mellan Chalmers
            tekniska högskola, Ingenjörshögskolan i Jönköping, Högskolan i
            Halmstad, Högskolan i Skövde och Högskolan i Trollhättan/Uddevalla.
          </p>
          <p xml:id="i-2zjje55Xde6LoWzY1ygrzn">
            Syftet med Produktion i Väst är att åstadkomma en omfattande
            och långsiktig utveckling av forskning, utbildning och innovation
            inom det produktionstekniska området. Högt utvecklad produktion
            skapar möjlighet för tjänsteproduktion för grön omställning, innovationer
            och nya kreativa branscher.
          </p>
          <p xml:id="i-SHfFhH6a6zSiSBzsbXJhjA">
            Genom samordning och profilering av forsknings- och utbildningsverksamheterna
            mellan de samarbetande högskolorna, kan de samlade resurserna
            användas betydligt effektivare. Befintliga band mellan industri
            och akademi stärks ytterligare och samarbetet spänner över hela
            västra Sverige.
          </p>
          <p xml:id="i-SFfCMFYmDnWQnjjR8Hxhou">
            Produktion i Väst kommer även att realisera Vinnovas sedan länge
            uttalade önskemål om forskningsinsatser, kompetensutveckling,
            kunskapsspridning och samverkan vid större och medelstora högskolor,
            institut och lokala utvecklingscentra. Insatserna krävs för att
            skapa internationell konkurrenskraft hos våra små och medelstora
            företag. Industriell produktion har stor potential att generera
            tillväxt, arbetstillfällen och lönsamhet. Trots de senaste årens
            stora satsningar på telekom, IT, läkemedel, medicinsk teknik och
            bioteknik står våra verkstadsföretag fortfarande för cirka hälften
            av Sveriges varuexport. Dessutom krävs en omfattande produktionsteknisk
            utveckling om exempelvis landvinningarna inom materialtekniken
            ska lämna laboratoriestadiet och kunna kommersialiseras.
          </p>
          <p xml:id="i-MoXmLUjbk3WhEriikN4RXW">
            Vår vision är att Produktion i Väst ska stärka konkurrenskraft,
            tillväxt och kunskapsutveckling i Västsverige genom samarbete
            mellan industri och akademi. Honnörsorden är profilering och samverkan.
            Ingen högskola kan vara bäst på alla de delområden som produktionsområdet
            omfattar. Genom specialisering och samverkan kan Produktion i
            Väst snabbt bli det ledande produktions­forskningsklustret i Sverige
            och ha konkurrenskraft som sträcker sig utanför landets gränser.
          </p>
          <p xml:id="i-GLYD5tMBHk4ZbissKnnt4k">
            Nätverket Produktion i Väst är en stark samling och koordinering
            av forsknings- och utbildningsresurser inom produktionsområdet
            som genomförts i Sverige. Kraftsamlingen och profileringen har
            genomförts på högskolornas eget initiativ och inom ramen för befintliga
            resurser. För att stärka ett fortsatt bra arbete krävs det nu
            en aktiv medverkan och stöd från olika industriforskningsinstitut
            och från regeringen. Det är angeläget att detta framgångsrika
            projekt kan fortleva.
          </p>
          <head type="h2" xml:id="i-JsK5pUTTN9as4Rr2G1guBS">
            Små företag ger framtidens gröna jobb i Västsverige
          </head>
          <p xml:id="i-45AjCSsojZXsGG3vMypXQb">
            Det är oroande att den nuvarande regeringen inte vill satsa på
            näringslivet och småföretagandet. Regeringen Reinfeldt har höjt
            arbetsgivaravgifterna för småföretagarna och företagarna känner
            att regelbördan har ökat.
          </p>
          <p xml:id="i-2e6KxF44xTYBVEWrrV1HPQ">
            Framtidens jobb kommer i hög grad att skapas av nya och växande
            företag, ofta i helt nya branscher. Grön teknik och kreativa branscher
            är bara två exempel på verksamhet högt på förädlingskedjan som
            kan bli nästa svenska exportsuccé.
          </p>
          <p xml:id="i-Jhy5SgJiDCd7n9GhsusmSG">
            Men för att realisera livsdrömmar krävs medel. Därför måste tillgången
            på riskkapital förbättras och exporten främjas. För att Sverige
            ska kunna stanna i toppen måste företagen få ökade förutsättningar
            för att växa och för att kunna anställa fler människor. Med ett
            gynnsamt företagsklimat finns också möjligheterna att starta fler
            företag.
          </p>
          <p xml:id="i-LWVyRyNy9bPFn3jaf4ZgxS">
            Forskning och utveckling riktade till de små och medelstora företagen
            behöver stärkas. Vi vill att småföretagare i så stor utsträckning
            som möjligt ska omfattas av samma trygghet som anställda vid exempelvis
            sjukdom och föräldraskap. Det ska finnas rättvisa och rimliga
            förutsättningar för att starta och driva företag. Vi vill skapa
            ett företagsklimat som är pålitligt i såväl hög- som lågkonjunktur.
          </p>
          <p xml:id="i-QixoZaBXhLUNYTpR5UqmbS">
            Investeringar i företagskuvöser och teknologiparker måste göras
            för att utveckla och underlätta start och tillväxt av kunskapsbaserade
            företag. Innovatum i Trollhättan och Lindholmen i Göteborg har
            haft stor betydelse för utvecklingsarbetet inom fordonsindustrin.
            Även exempelvis Gothia Science Park i Skövde erbjuder tillsammans
            med högskolan en kreativ miljö för utveckling för lokala företagare.
            Regeringen bör därför prioritera det statliga stödet till investeringar
            till företagskuvöser och teknologiparker.
          </p>
          <head type="h2" xml:id="i-MAToKZBg2hhfvV41Zx2kUG">
            Energiomställning skapar nya gröna jobb i Västsverige
          </head>
          <p xml:id="i-CR8KQzHJpuCjVTTfMD2Q4M">
            Energieffektivitet, grön elproduktion och teknikutveckling gör
            Sverige rikare och grönare. Den gröna omställningen innebär också
            stora utvecklingsmöjligheter för Västsverige. Övergången till
            förnybara lösningar rymmer en enorm potential i tillväxt, arbetstillfällen
            och ett hållbart samhälle. Sverige har alla möjligheter att bli
            världsledande på innovativ grön teknik. Satsningar på miljön och
            en fortsatt hög konkurrenskraft ger ekonomisk tillväxt. Hållbar
            utveckling är en drivkraft för förnyelse, tillväxt och sysselsättning.
          </p>
          <p xml:id="i-CaGgpghsrnYTh7TwDfJBMn">
            Visionen är att den svenska energiförsörjningen ska baseras på
            förnybar energi. Investeringar i förnybar energi kommer att vara
            en stor möjlighet för västsvenska företag att ge nya jobb och
            nya intäkter. Regeringens passiva politik exporterar ansvaret
            för klimatförändringarna utomlands. Med detta följer att man kanske
            missar nästa svenska exportsuccé.
          </p>
          <p xml:id="i-GvuG1VcdMoMSQDUdcQZ1M2">
            Kärnkraftsberoendet ska brytas med hänsyn till sysselsättning
            och välfärd och i den takt den kan ersättas med förnybar energi
            och energieffektivisering. För Västsveriges del betyder det stora
            möjligheter med utbyggd vindkraft och ökad energieffektivitet
            i bostäder och lokaler.
          </p>
          <p xml:id="i-S1avizwY9psnHZikesGYo8">
            En ökad tillgång av förnybar energi för vår elproduktion, vår
            uppvärmning och våra transporter är en förutsättning för ett hållbart
            samhälle.
          </p>
          <p xml:id="i-EPnF1JpZa17K6KLXV9HdPf">
            Produktionen av förnybar energi är också en av Västsveriges styrkor.
            För att ytterligare stärka de förnybara energislagens konkurrenskraft
            måste investeringarna i vindkraft och biobränslen i olika former
            öka. Vi vill även att en allt större del av vår energi ska komma
            från det svenska jord- och skogsbruket. Det skulle ge Västsveriges
            gles- och landsbygdsområden stora tillväxtmöjligheter.
          </p>
          <p xml:id="i-26CtKXHDY3Tb2H27bWHeQk">
            En intressant satsning som redan genomförs i området är de anläggningar
            som finns i Dalsland och Värmland. Bönder i Dalsland har i vissa
            fall egna småskaliga rötgasanläggningar för produktion av biogas.
            I Dalsland har dessa gått ihop med varandra om gemensam infrastruktur
            för distribution av biogasen. Ett internationellt uppmärksammat
            projekt är Biogas Brålanda. I Vänersborgs och Melleruds kommuner
            är planerna klara för att bilda ett bolag för att bygga ett gasledningsnät
            mellan Mellerud och Trestads center i Vänersborgs kommun. Gasen
            produceras lokalt av gödsel på gårdarna. Ledningen gör det möjligt
            att transportera gasen från gårdarna och nå tankställena och därmed
            även bilägarna. Det ger också förutsättningar för att det ska
            bli tankställen i Brålanda, Mellerud och Trestad Center. Sedan
            tidigare finns det ett tankställe för biogas i Vänersborg och
            Trollhättan.
          </p>
          <p xml:id="i-GDjuWMnrgFKsDWQfRbw15c">
            Även vindkraften är en viktig del av framtidens energiförsörjning.
            Den västsvenska geografin passar utmärkt för att intensifiera
            arbetet med att bygga ut vindkraften. Det är också fundamentalt
            viktigt att stärka den kommunala planeringen för vindkraft och
            också underlätta tillståndsprövningen. Exempelvis så har Halland
            utmärkta förutsättningar för att bygga havsbaserad vindkraft.
            Tyvärr har det visat sig att den idag förda politiken förhindrar
            ytterligare utbyggnad. Exempelvis var det tänkt att 30 vindkraftverk
            skulle byggas utanför Skrea strand i Halland.
          </p>
          <head type="h2" xml:id="i-5wuy3hxVxacA38RBjnYmq7">
            Gröna jobb med grön teknik
          </head>
          <p xml:id="i-QNaCt1b3QASR4kKXTwNRim">
            Framtidens näringar är starkt knutna till det gröna folkhemmet.
            Den ekologiskt hållbara utvecklingen blir bara verklighet om investeringarna
            görs på miljöteknik och ekologisk produktion.
          </p>
          <p xml:id="i-SkhPL8HQi3iQbhcBZ4gFxp">
            Globaliseringen och den skärpta internationella konkurrensen
            innebär stora utmaningar för svensk industri och tjänsteproduktion.
            För att möta konkurrensen är det nödvändigt att svensk industri
            och tjänsteproduktion får goda förutsättningar. Det krävs om man
            vill ligga i frontlinjen när det gäller teknik- och produktutveckling.
            Det är områden där vi kan förutse att marknaderna och exportmöjligheterna
            växer och kommer att fortsätta växa i framtiden. Miljöteknik är
            ett sådant strategiskt område.
          </p>
          <p xml:id="i-MRnCoxyXWiEpaGaDBQ9y4h">
            Sverige är ett av världens främsta länder när det gäller miljöteknik,
            och en stor del av utvecklingen sker i Västsverige. Det räcker
            dock inte. Sverige måste bli världsledande, inget annat duger.
            Den svenska miljöteknikexporten växer med 8 procent per år. De
            svenska företagen inom miljöteknik finns framför allt inom infrastruktur,
            och de svenska företagen är exportaggressiva och vana att arbeta
            på utländska marknader. Exporten av tekniska lösningar och produkter
            inom miljöområdet skulle dock kunna vara ännu större. Detta gäller
            även den expansiva tjänstesektorn.
          </p>
          <p xml:id="i-12yZ8RWUju6MKjVDo4LiPf">
            Det nationella miljöteknikråd, Swedish Environmental Technology
            Council (Swentec), som den socialdemokratiska regeringen beslutade
            att inrätta analyserar bland annat marknaderna och ska vara en
            motor för satsningar på miljöteknik. Centrumet finns vid Chalmers
            i Göteborg. Där finns närhet till tillämpad forskning i miljö
            och teknik, kunskap om företagsutveckling samt internationella
            relationer. I Göteborg fungerar redan idag Miljöbron som en brygga
            mellan studenter och näringsliv. Ekocentrum som är beläget vid
            Chalmers är också en nationell knutpunkt, bland annat vad gäller
            utbildning av små och medelstora företag inom miljö och hållbar
            utveckling. Vi anser att det är viktigt att forskning och produktutveckling
            inom miljöteknik fortsätter att stödjas och att potentialen för
            ökad export tas till vara. Det är därför viktigt att Swentec i
            Göteborg under de kommande åren ges förutsättningar att fortsätta
            sin verksamhet.
          </p>
        </div>
        <div type="motSignatures">
          <list>
            <item xml:id="i-4rfcxZU1ug7Wt66XrNUGj2" who="i-GymTck6WQqRkdN12tqCZDr">
              Peter Jonsson (s)
            </item>
            <item xml:id="i-Pkc4B8RfoKWhQWeiBbp3KS" who="i-3hmS3YtKuXCDu8pntcLAdc">
              Hans Hoff (s)
            </item>
            <item xml:id="i-LHQK3LrX6ezePvKCQzpsTH" who="i-V3GjREvdYiesCjNn7quoGc">
              Hans Olsson (s)
            </item>
            <item xml:id="i-HVb4NuJ3LzpcLjqhM6969N" who="i-FrC3WwfjWAuoWu4BnbedDa">
              Jan-Olof Larsson (s)
            </item>
            <item xml:id="i-Xkx8HKe53Eb5VDtyHNHhWp" who="i-H5HJUuQkcmeBKzDKgSJFMx">
              Lars Johansson (s)
            </item>
            <item xml:id="i-YFzEtuTVLsEnAo4qX8n5bJ" who="i-LdjfMsG9pY1LY9yx58k2gm">
              Patrik Björck (s)
            </item>
          </list>
        </div>
      </div>
    </body>
  </text>
</TEI>
