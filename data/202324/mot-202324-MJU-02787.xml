<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-02787">
  <teiHeader>
    <fileDesc>
      <titleStmt>
        <title>med anledning av skr. 2023/24:44 Riksrevisionens rapport om reduktionsplikten för bensin och diesel</title>
        <author corresp="i-Qqu9byP8zwudzHA8ErxkRe">av Rickard Nordin m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2787 av Rickard Nordin m.fl. (C)</title>
          <idno type="rdwebb">HB022787</idno>
          <rs type="number">2787</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB022787/text</ref>
          <ref type="dokument_url_html">https://data.riksdagen.se/dokument/HB022787</ref>
          <ref type="dokumentstatus_url_xml">https://data.riksdagen.se/dokumentstatus/HB022787</ref>
          <ref type="pdf">https://data.riksdagen.se/fil/BB8442A0-C595-49B0-8BD6-0F9C4141BFAB</ref>
          <ref type="docx">https://data.riksdagen.se/fil/D4EC9F71-4256-484A-B1E6-B6F29AC625D0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-VxX8uLJ6VUnSdeyZcXucoU</idno>
            <name>Stina Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-BE9rE88w7g6A9eUimJmA8D</idno>
            <name>Anders Karlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-4UDEbvoFr9viJWckD9uNEG"/>
        <correspContext corresp="i-4UDEbvoFr9viJWckD9uNEG">
          <ref>Skrivelse 2023/24:44</ref>
        </correspContext>
        <correspAction xml:id="i-Mj2NPX5ip7B3c8NF1qNJaE" type="signed"/>
        <correspContext corresp="i-Mj2NPX5ip7B3c8NF1qNJaE">
          <note type="signatory" corresp="i-Qqu9byP8zwudzHA8ErxkRe"/>
          <note type="signatory" corresp="i-VxX8uLJ6VUnSdeyZcXucoU"/>
          <note type="signatory" corresp="i-W1SpeP85RXQTDYN2miQfXU"/>
          <note type="signatory" corresp="i-BE9rE88w7g6A9eUimJmA8D"/>
        </correspContext>
        <correspAction type="submitted" xml:id="i-Bh5LmMK6bg8KyUsSxW1bt">
          <date when="2023-12-13"/>
          <time when="13:48:27"/>
        </correspAction>
        <correspAction type="dismissed" xml:id="i-K93iRQ8jBofiNCiDeXZ7Rh">
          <date when="2023-12-20"/>
        </correspAction>
        <correspAction type="reviewed" xml:id="i-HhoyUQp2fSdMjXMTtCdfkG">
          <date when="2023-12-20"/>
          <time when="15:00:58"/>
        </correspAction>
        <correspAction type="referred" xml:id="i-9jdMqhEDR3THgyGdwZxrCq">
          <date when="2023-12-21"/>
        </correspAction>
        <correspAction type="assigned" xml:id="i-3KZ1bhnqhm3Gynjoit8SRs">
          <date when="2024-03-20"/>
          <time when="16:27:30"/>
        </correspAction>
        <correspContext corresp="i-3KZ1bhnqhm3Gynjoit8SRs">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-JU8XsCkuA2cZh4prFm5Bwt"/>
        <correspContext corresp="i-JU8XsCkuA2cZh4prFm5Bwt">
          <ref type="uppgift">2023/24:MJU8</ref>
          <ref type="ref_dok_id">HB01MJU8</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU8</ref>
          <ref type="ref_dok_titel">Riksrevisionens rapport om reduktionsplikten för bensin och diesel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2787 av Rickard Nordin m.fl. (C) med anledning av skr. 2023/24:44 Riksrevisionens rapport om reduktionsplikten för bensin och diesel</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-8MDpjrezruhVeK9q6jiyes">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-2kWCsNqkqdkAuYGV86XJWC">
              Riksdagen ställer sig bakom det som anförs i motionen om avskaffad
              koldioxidskatt för biobränslen inom reduktionsplikten och tillkännager
              detta för regeringen.
            </item>
            <item sortKey="Yrkande 2" xml:id="i-2Fz4UnQWJAo3ptkwGtLxJe">
              Riksdagen ställer sig bakom det som anförs i motionen om sänkt
              reduktionspliktsavgift och tillkännager detta för regeringen.
            </item>
            <item sortKey="Yrkande 3" xml:id="i-UeM2DkSfyB3ZnCpJevFTs4">
              Riksdagen ställer sig bakom det som anförs i motionen om differentierad
              moms och tillkännager detta för regeringen.
            </item>
            <item sortKey="Yrkande 4" xml:id="i-HHtPeGUprs2vqHNmVEzrQL">
              Riksdagen ställer sig bakom det som anförs i motionen om att
              övergå till europadiesel och tillkännager detta för regeringen.
            </item>
            <item sortKey="Yrkande 5" xml:id="i-WHJK5auKS5fw7FJKAV8M5n">
              Riksdagen ställer sig bakom det som anförs i motionen om ökad
              produktion och försörjningstrygghet genom s.k. contracts for difference
              och tillkännager detta för regeringen.
            </item>
            <item sortKey="Yrkande 6" xml:id="i-UVSpyZ8AgH4Tc9AtyNvLs1">
              Riksdagen ställer sig bakom det som anförs i motionen om en reformering
              av reduktionsplikten och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-UXWyGxuK1LPZHgB1Yy2kHw">
            Motivering
          </head>
          <p xml:id="i-ECiQMUHtouw7EbzCujx7XS">
            Klimatkrisen är en av vår tids största utmaningar. Det är samtidigt
            en fråga där Sverige kan spela en avgörande internationell roll
            som föregångsland, och där vårt ledarskap samtidigt kan leda till
            jobb, tillväxt och affärsmöjligheter. Det är glädjande att kunskapen
            och medvetenheten om klimatförändringarna är större än någonsin.
            Samtidigt kunde inte budskapet i FN:s klimatpanels sjätte syntesrapport
            om den samlade klimatveten­skapen vara tydligare: klimatet kan
            inte vänta. Utsläppen måste vända ned senast redan år 2025 och
            sedan fortsätta kraftigt nedåt om det ska vara möjligt att klara
            1,5-graders­målet. Dessutom har klimatförändringarna och den globala
            uppvärmningen en negativ påverkan på naturen och på den biologiska
            mångfalden. Det är helt avgörande att vi når 1,5-gradersmålet
            för att bibehålla fungerande ekosystem. Centerpartiet ser klimatmålen,
            både de svenska och de på EU-nivå, som avgörande riktmärken för
            att lyckas med den gröna omställningen.
          </p>
          <p xml:id="i-5wj7B1aS2bMK7DVQgn2zNN">
            Syftet med reduktionsplikten är att minska koldioxidutsläppen
            från transportsektorn. Utöver klimatnyttan bidrar reduktionsplikten
            enligt Energimyndigheten på sikt även med en ökad försörjningstrygghet
            för drivmedel. Riksrevisionen har granskat om reduk­tionsplikten
            bidrar till att nå de klimatpolitiska målen på ett effektivt sätt.
            Riksrevisionen bedömer att reduktionsplikten delvis kan bidra
            till klimatpolitiska mål på ett effektivt sätt. De anser även
            att ett styrmedel som reduktionsplikten har förutsättningar att
            bidra till framför allt målet för inrikes transporter till 2030
            till rimlig kostnad, jämfört med andra sätt att nå det målet.
          </p>
          <p xml:id="i-PzESYP7pjTBd8DoscZSbSW">
            Riksrevisionen rekommenderar att regeringen ger Energimyndigheten
            i uppdrag att ta fram fullständiga konsekvensanalyser för de nya
            utformningsalternativ för reduktions­plikten som myndigheten föreslagit.
            Analyserna bör beredas med andra relevanta myndigheter. Riksrevisionen
            rekommenderar även en förändring av reduktionspliktens utformning,
            med bl.a. dessa fullständiga konsekvensanalyser som grund, så
            att den med hänsyn tagen till de risker som finns och deras möjliga
            konsekvenser så effektivt som möjligt bidrar till klimatmålen.
            Samtidigt bör andra nödvändiga åtgärder vidtas så att klimatmålen
            nås så effektivt som möjligt.
          </p>
          <p xml:id="i-DxGGKtD7iE1yLc5ig8Rgih">
            Centerpartiet välkomnar Riksrevisionens slutsatser om att styrmedel
            som reduktions­plikten har förutsättningar att bidra till målet
            för inrikes transporter till 2030 till rimlig kostnad, jämfört
            med andra sätt att nå det målet. Vi välkomnar även Riksrevisionens
            rekommendationer, särskilt den om att nödvändiga åtgärder bör
            vidtas så att klimat­målen nås så effektivt som möjligt. Det är
            tydligt i Riksrevisionens rapport att inbland­ning av förnybara
            drivmedel i kombination med skattebefrielse på förnybara drivmedel
            samt elektrifiering är betydligt mer kostnadseffektivt än att
            enbart satsa på elektrifiering. Det bekräftas också i Konjunkturinstitutets
            rapport ”Miljö, ekonomi och politik 2023 – Fördelningseffekter
            av miljö- och klimatpolitik”.
          </p>
          <p xml:id="i-5aWRRJM2jPZhQRnzuP26jw">
            I propositionen Sänkning av reduktionsplikten för bensin och
            diesel (prop. 2023/24:28) har regeringen föreslagit en kraftig
            sänkning av reduktionsplikten, något som Center­partiet varit
            mycket kritiska emot. I propositionens konsekvensanalys beskrivs
            de konsekvenser som den föreslagna kraftiga sänkningen av reduktionsplikten
            kommer att innebära. Mest påtagliga är de mycket negativa effekterna
            för klimatet. Sänkningen av reduktionsplikten beräknas öka utsläppen
            från inrikes transporter och arbetsmaskiner med ca 4 miljoner
            ton 2024 jämfört med 2023. Det motsvarar en ökning med knappt
            10 procent av Sveriges territoriella utsläpp av växthusgaser.
            Värt att notera är att denna beräkning inte omfattar den minskade
            försäljningen och användningen av laddbara fordon som sänkningen
            av reduktionsplikten förväntas leda till. Dessutom kan sänkningen
            av reduktionsplikten, och den minskade efterfrågan på biodrivmedel
            som den medför, leda till att viljan att investera i nya anläggningar
            för produktion av biodrivmedel minskar. Det i sin tur skulle kunna
            leda till att utsläppen globalt ökar jämfört med om reduktions­plikten
            inte hade sänkts.
          </p>
          <p xml:id="i-RXHdH7Auyf4YigKQEFoFYc">
            Sänkningen av reduktionsplikten utgör även en stor utmaning vad
            gäller möjligheten för Sverige att nå de nationella etappmålen.
            För att citera propositionens konsekvens­analys: ”Om det inte
            införs andra styrmedel som minskar utsläppen, kommer det att krävas
            avsevärt högre krav på drivmedelsleverantörerna 2030 än vad som
            föreslås för 2024–2026 för att nå etappmålen. En snabb ökning
            av reduktionsnivåerna kan ge utmaningar, med bland annat risk
            för brist på kapacitet för produktion av biodrivmedel för nordiska
            förhållanden.” Även Sveriges åtaganden enligt ansvarsförordningen
            utsätts för kraftiga svängningar: ”En konsekvens av att sänka
            reduktionsplikten för bensin och diesel till 6 procent under 2024–2026
            är att de krav som ställs på drivmedels­leveran­törerna, om inte
            nya styrmedel införs, sannolikt kommer att behöva vara betydligt
            högre under 2027–2030 för att Sverige ska kunna klara åtagandet
            enligt ansvarsfördelnings­förordningen.” I propositionen finns
            även att läsa: ”Om kraven på drivmedelsleveran­törerna inte ställs
            tillräckligt högt, kommer Sverige att vara beroende av att köpa
            utsläppsenheter från andra medlemsstater, vilket är en osäker
            väg.” Det är en utveckling som Centerpartiet är starkt kritiska
            till. Både för att det är högst osäkert om dessa utsläppsrätter
            ens finns tillgängliga och dels för att ett sådant angreppssätt
            helt missar de nyttor som motsvarande investeringar hade medfört
            i Sverige i form av såväl arbets­tillfällen som försörjningstrygghet.
            Det finns dessutom en avsevärd risk att Sverige behöver återbetala
            hela eller stora delar av de medel som Sverige erhållit från EU:s
            återhämtningsfond, förutom de böter som kan väntas om Sverige
            inte når de europeiska klimatmålen som är bindande. Miljardbelopp
            riskerar att behöva betalas, något som regeringen inte alls budgeterat
            för och som är helt onödiga och oförsvarliga utgifter att behöva
            betala, helt utan nytta i Sverige.
          </p>
          <p xml:id="i-VH1Ht53SsPXaNFQn4BoiDn">
            En av de saker som oftast efterfrågas från näringslivet av politiken
            är långsiktiga spelregler. Kring reduktionsplikten fanns dessa.
            Sju av åtta partier var helt eniga om vikten av reduktionsplikten
            samt hur både regelverk och nivåer skulle vara för åtskilliga
            år framöver. Att abrupt skrota mycket stora delar av inblandningen
            av förnybara driv­medel samtidigt som allt som ska ske från 2027
            och framåt helt slopas, är ett dråpslag mot långsiktigheten. Detta
            helt utan svar på hur klimatmålen i stället ska uppnås.
          </p>
          <p xml:id="i-8cr2o6yin3U4RB4UuAiGTN">
            Det är också tydligt att det för att nå ESR-målen finns få andra
            lösningar än att lägga bördan på jord- och skogsbruket, dvs. marksektorn,
            eftersom transporterna och därmed inte heller arbetsmaskinerna
            kommer att kunna ta den förväntade andel som aviserats tidigare.
          </p>
          <p xml:id="i-F7S32zxTksLWynBdJPcvry">
            Mot bakgrund av de kraftigt negativa konsekvenserna för klimatet,
            näringslivet, jord- och skogsbruket, försörjningstryggheten och
            inte minst förtroendet för politiken yrkade Centerpartiet avslag
            på regeringens proposition 2023/24:28 Sänkning av reduk­tionsplikten
            för bensin och diesel.
          </p>
          <p xml:id="i-Pjec6oLwRyKdmPn2WyNfa7">
            Centerpartiet delar regeringens ambition att försöka få ned bränslepriset
            vid pump. Vi har därför tagit fram ett eget förslag för detta,
            som vi kallar för ”Tanka svenskt”. Som ett led i det vill vi avskaffa
            koldioxidskatten för biobränslen inom reduktions­plikten. I mars
            2023 beslutade EU-kommissionen om nya regler i syfte att påskynda
            den gröna omställningen i unionen. Bland annat ges medlemsländerna
            ökad flexibilitet att utforma och genomföra stödåtgärder inom
            sektorer som är avgörande för omställningen. Det innebär att det
            står Sverige fritt att genomföra den skattebefrielse som Centerpartiet
            tidigare förslagit, att skattebefria biobränslen inom reduktionsplikten.
          </p>
          <p xml:id="i-PpwGkE5XRKUtBcBScRyz8G">
            Dessutom vill vi sänka reduktionspliktsavgiften. I reduktionsplikten
            finns en sank­tionsavgift för de aktörer som inte uppnår den föreskrivna
            inblandningen. Denna avgift har kommit att få en prissättande
            funktion på marknaden snarare än alternativkostnad för att leva
            upp till reduktionsplikten. Alternativkostnaden för drivmedelsbolagen
            är snarare varumärkesbaserad än kostnadsbaserad. Vi föreslår att
            avgiften sänks till 3,20 kr/kg CO2.
          </p>
          <p xml:id="i-UYJ53Sa3wWAvQ8fsU89zYm">
            Vi anser också att regeringen bör se över möjligheten att ändra
            momssatsen på biobränslen så att den ligger på den lägsta möjliga
            momssatsen.
          </p>
          <p xml:id="i-KoBRknms53KQsRR98QNNAH">
            Energimyndigheten har föreslagit att Sverige övergår från diesel
            MK1 till den euro­peiska standarden, MK3. Myndigheten visar på
            många fördelar med en sådan förändring. Europadieseln kan hantera
            en större inblandning av biobränslen, den är mer energi­effektiv
            och en övergång skulle ge svenska drivmedelsbolag fler alternativa
            leverantörer, vilket i sin tur skulle öka vår motståndskraft vid
            kriser och antas ha en prisdämpande effekt. Centerpartiets samlade
            bedömning är att Sverige bör följa Energimyndighetens rekommendation
            och övergå till att främja MK3 över MK1.
          </p>
          <p xml:id="i-2yAJRySbwW7UWvdFpdetjh">
            I spåren av Rysslands olagliga invasion av Ukraina har det blivit
            tydligt att Sveriges
          </p>
          <p xml:id="i-VAn1VmjW7Ty5NstsEfk2jt">
            beredskapslager och självförsörjning av drivmedel behöver stärkas
            kraftigt. Center­partiet föreslår därför en överenskommelse mellan
            staten, leverantörerna och drivmedels­producenterna om en kraftigt
            utbyggd biodrivmedelsproduktion. Överenskommelsen innebär också
            ett referenspris för biodrivmedel enligt s.k. contracts for difference
            där staten garanterar att köpa in vissa volymer biobränslen till
            ett riktpris under ett visst antal år. Riktpriset sätts genom
            omvända auktioner. Dessa volymer auktioneras därefter ut till
            de drivmedelsbolag, på den svenska marknaden, som är villiga att
            sälja de garan­terade volymerna till det satta referenspriset.
            Detta kan ske antingen genom försäljning av rena biodrivmedel
            eller genom ökad inblandning i konventionellt dieselbränsle. I
            ett nästa steg bör även referenspriset sättas genom omvända auktioner.
            Målet är att produ­cera 3 miljarder liter biodrivmedel, vilket
            motsvarar hälften av dagens dieselanvändning.
          </p>
          <p xml:id="i-2q2Mbwf9zD9JfJx75K8dJt">
            Slutligen föreslår vi en reformering av reduktionsplikten för
            att nå klimatmålen. Vi föreslår att inblandningen bibehålls på
            de nivåer som gällde innan riksdagen fattade beslut om proposition
            2023/24:28. Den sammanlagda volymen på bensin och diesel motsvarar
            ungefär 25 procent. Utöver detta vill vi införa en grön kvot för
            försäljning av höginblandade biobränslen som motsvarar de kommande
            behoven upp till 50 procent av drivmedelsvolymen 2030 för att
            tillsammans med en offensiv elektrifiering nå klimat­målen 2030.
            Därigenom tvingar vi upp utbudet av höginblandade biodrivmedel
            på marknaden, vilket i sin tur bör leda till lägre marknadspriser.
          </p>
          <p xml:id="i-Do3x6B9XS4j5QP6ft4uSkZ">
            Mot denna bakgrund yrkar Centerpartiet bifall på våra förslag
            inom ramen för ”Tanka svenskt”.
          </p>
        </div>
        <div type="motSignatures">
          <list>
            <item xml:id="i-CEVVip9SS6s14wFM8tutum">
              Rickard Nordin (C)
            </item>
            <item xml:id="i-5eTL3iuGmK6NDskNrR3D8h">
              Stina Larsson (C)
            </item>
            <item xml:id="i-3rnQpRHrTqGt4rL5weCxHi">
              Daniel Bäckström (C)
            </item>
            <item xml:id="i-QWJrs71FeFuXvimiznEsE">
              Anders Karlsson (C)
            </item>
          </list>
        </div>
      </div>
    </body>
  </text>
</TEI>
