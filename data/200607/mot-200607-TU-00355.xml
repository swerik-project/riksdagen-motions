<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00355">
  <teiHeader>
    <fileDesc>
      <titleStmt>
        <title>Trafik i Västsverige</title>
        <author corresp="i-6NzqsXjPzSi4BTz8BKo1Rg">av Christer Winbäck m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Trafik i Västsverige</title>
          <idno type="rdwebb">GU02T355</idno>
          <rs type="number">T355</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T355/text</ref>
          <ref type="dokument_url_html">http://data.riksdagen.se/dokument/GU02T355</ref>
          <ref type="dokumentstatus_url_xml">http://data.riksdagen.se/dokumentstatus/GU02T355</ref>
          <ref type="doc">http://data.riksdagen.se/fil/B1DC97A3-7638-4094-9AAA-91FC9F1AD361</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6NzqsXjPzSi4BTz8BKo1Rg</idno>
            <name>Christer Winbäck</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-QhURWkawnPDBf443faKewj</idno>
            <name>Cecilia Wigström i Göteborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7QjSwSeFiPXhx5pFqjgRtj" type="signed"/>
        <correspContext corresp="i-7QjSwSeFiPXhx5pFqjgRtj">
          <note type="signatory" corresp="i-6NzqsXjPzSi4BTz8BKo1Rg"/>
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-Nywj47pd422wBAiv8K2vPV"/>
          <note type="signatory" corresp="i-AvtuWmW4WHMDrctQKwDQuR"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-QhURWkawnPDBf443faKewj"/>
        </correspContext>
        <correspAction xml:id="i-5heGZPNVrsKYYcdGY3YZ58" type="referral">
          <date when="2006-11-07"/>
        </correspAction>
        <correspAction xml:id="i-3JrUfLP14nAHAjyTgaX6nG" type="dismissal">
          <date when="2006-11-07"/>
        </correspAction>
        <correspAction xml:id="i-Y7Zep1NW2pTah3YbY7YjvH" type="numbering">
          <date when="2006-11-01"/>
        </correspAction>
        <correspAction xml:id="i-BaAuJmPtSyCQmobwz5kA1w" type="submission">
          <date when="2006-10-31"/>
        </correspAction>
        <correspAction xml:id="i-PLztdwV2SLDjgZbXVortdc" type="transfer">
          <date when="2006-10-31"/>
        </correspAction>
        <correspAction xml:id="i-KVXKCEMJ5y8CykqkywxHvj" type="assigned"/>
        <correspContext corresp="i-KVXKCEMJ5y8CykqkywxHvj">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-D6HVATZZ7pkAhs5uEGBhvx">
            Förslag till riksdagsbeslut
          </head>
          <list style="ol">
            <item xml:id="i-VHvoYBfUrh1j3Yjx8VWsNV">
              Riksdagen tillkännager för regeringen som sin mening vad i motionen
              anförs om att Europaväg 6 byggs ut till fyrfältsväg genom hela
              Bohuslän.
            </item>
            <item xml:id="i-D1Lw81RUYudA57H1CeyeKx">
              Riksdagen tillkännager för regeringen som sin mening vad i motionen
              anförs om en utbyggnad till motorvägsstandard hela vägen mellan
              Göteborg och Stockholm genom upprustning av Europaväg 20.
            </item>
            <item xml:id="i-6ucMpJRSrNuvNBTibUqb3p">
              Riksdagen tillkännager för regeringen som sin mening vad i motionen
              anförs om förbättring av vägsträckan mellan Uddevalla och Lysekil
              (väg 161).
            </item>
            <item xml:id="i-YASD8nchc8ZWeCGmbX7t5b">
              Riksdagen tillkännager för regeringen som sin mening vad i motionen
              anförs om en vägsträckning in mot Göteborgs hamn.
            </item>
            <item xml:id="i-PPA4XRcHBcm9BThyVQrarr">
              Riksdagen tillkännager för regeringen som sin mening vad i motionen
              anförs om en ny förbindelse över/under Göta älv.
            </item>
            <item xml:id="i-3NJRwg5msZ3UASUUF81jFD">
              Riksdagen tillkännager för regeringen som sin mening vad i motionen
              anförs om vägsträckorna BoråsTrollhättan, BoråsAlingsås samt sträckan
              VårgårdaHerrljunga.
            </item>
            <item xml:id="i-Uij9feAQXTRDmizw3J2qvk">
              Riksdagen tillkännager för regeringen som sin mening vad i motionen
              anförs om färdigställande av tunneln genom Hallandsåsen.
            </item>
            <item xml:id="i-FX9NGywPaymu1SiB5ULfip">
              Riksdagen tillkännager för regeringen som sin mening vad i motionen
              anförs om byggandet av Västlänken.
            </item>
            <item xml:id="i-8RNMhiXRU4veBwoa69kWW3">
              Riksdagen tillkännager för regeringen som sin mening vad i motionen
              anförs om en utbyggnad av Götalandsbanan med förbindelse till
              Landvetter.
            </item>
            <item xml:id="i-QJg3fXtjrE1dejbGogurym">
              Riksdagen tillkännager för regeringen som sin mening vad i motionen
              anförs om en utbyggnad av Bohusbanan.
            </item>
            <item xml:id="i-W8B5f4M1SBukv2GVyLHBe3">
              Riksdagen tillkännager för regeringen som sin mening vad i motionen
              anförs om vägar och järnväg i Dalsland.
            </item>
            <item xml:id="i-TLbrXhYH8xsACXHmtQ4PQF">
              Riksdagen tillkännager för regeringen som sin mening vad i motionen
              anförs om sjöfarten.
            </item>
          </list>
        </div>
        <div type="motContent">
          <head xml:id="i-MfsRRnvPG1LbsANK9LZDY1" type="h1">
            Trafik i Västsverige
          </head>
          <head xml:id="i-NLaFBC4q3uFNFS2LUxaXA1" type="h1">
            Motivering
          </head>
          <p xml:id="i-oUxWuxEfByULwThnq1Gtd">
            Västsverige är en betydande industriregion med många företag,
            vilka är i stort behov av fungerande transporter såväl på väg
            som på järnväg. Ett angeläget mål inom regionen är att knyta ihop
            städer och landsbygd och genom s.k. regionförstoring stimulera
            ekonomisk tillväxt genom att underlätta arbetspendling och transporter
            mellan de i regionen ingående delarna. För att lyckas med detta
            krävs betydande satsningar på transportinfrastrukturen. Dåliga
            vägar ger också en hög nivå på antalet skadade och döda i trafiken.
          </p>
          <p xml:id="i-D7wibhHmEScowNdRSC6ShM">
            Folkpartiet anser att det behöver satsas på en utbyggnad av järnvägssektorn
            men också att stora behov nu finns på vägsidan och då speciellt
            när det gäller utbyggnad av vissa vägavsnitt samt drift och underhåll
            av vägar. En balans mellan vägar och järnvägar är nödvändig. Det
            är av yttersta vikt att hela regionen har en sådan standard på
            vägnätet att både råvaruförsörjningen till industrin kan tryggas
            hela året och att de färdiga produkterna kan fraktas därifrån.
            Det är även nödvändigt att järnvägsnätet håller en hög standard
            så att det blir attraktivt för både person- och godstransport.
            En dåligt genomförd transportpolitik i Västsverige hämmar den
            goda utvecklingen och håller antalet skadade och döda i trafiken
            på en fortsatt hög nivå.
          </p>
          <head xml:id="i-2c6bmYUcx27phwCniLfYs8" type="h2">
            Satsningar i Västsverige
          </head>
          <p xml:id="i-YABYkw8JwJcwYvKiucWmwB">
            En utbyggnad av Europaväg 6 till motorvägsstandard pågår för
            närvarande längs två sträckor i Bohuslän. Ingen ytterligare försening
            av igångsättandet på kvarvarande sträckor kan accepteras. Målet
            om full utbyggnad till år 2010 är fortfarande möjligt att uppfylla.
            Dagens situation präglas av framkomlighetsproblem som orsakas
            av långa köer när vägen omväxlande är fyrfältsväg, omväxlande
            relativt smal tvåfältsväg. Olyckor inträffar regelbundet på grund
            av avsnitt med dålig vägstandard i kombination med stark trafik.
            Det är en trafik som dessutom ständigt ökar.
          </p>
          <p xml:id="i-R2QUVae1boSUUrm9KSJQrs">
            Avgörande är nu också att regeringen fattar beslut om nödvändiga
            tillstånd. Särskilt viktigt är det att dragningen förbi världsarvet
            i Tanum får en snar lösning. Detta bör riksdagen som sin mening
            ge regeringen till känna.
          </p>
          <p xml:id="i-Vuy8rL4yWt788dnbkMFubn">
            Motorvägsstandard hela vägen mellan Göteborg och Stockholm är
            ett måste. Detta uppnås bl.a. genom en upprustning av E 20 genom
            Västergötland. Vägen är i dag en tvåfältsväg med stark trafik,
            och många allvarliga olyckor inträffar där. Den pekas även ut
            som ett mycket viktigt stråk av bl.a. Godstransportdelegationen.
            Detta bör riksdagen som sin mening ge regeringen till känna.
          </p>
          <p xml:id="i-Nysi1A3SUKU7ZyDjTGv8B9">
            Riksväg 44 mellan Trollhättan och Uddevalla är i november 2006
            färdigställd som motorväg, vilket är en kraftig förbättring av
            en väg som har varit en av de mest olycksdrabbade i landet. Det
            är en länk för att knyta samman fyrstadsområdet. För att ytterligare
            förstärka denna länk bör riksväg 44 förlängas till Lysekil (nuvarande
            väg 161) och en upprustning även ske på denna sträcka. Detta bör
            riksdagen som sin mening ge regeringen till känna.
          </p>
          <p xml:id="i-QGRR4j2uYH7ZzSwRLr7zeW">
            Väg 45 har lyfts fram vid många tidigare tillfällen. Vi kan nu
            konstatera att vi till en del blir tillgodosedda om vägen lyfts
            upp till Europaväg samt att speciella satsningar genomförs för
            att underlätta pendling, framför allt för att bistå bilindustrin
            i Trollhättan.
          </p>
          <p xml:id="i-21DgeaLQSDwZ56iZcpC25t">
            En förbättrad vägsträckning in mot Göteborgs hamn behövs. Hamnen
            är ett nav för sjötransporter för Göteborg och en stor del av
            Sverige. En framtida ökning av transporter från Norge kommer ytterligare
            att förstärka behovet av en ändamålsenlig trafiklösning. Detta
            bör riksdagen som sin mening ge regeringen till känna.
          </p>
          <p xml:id="i-2KYanUBQSBHYWFjv96ccbn">
            En ny förbindelse måste skapas över eller under Göta älv för
            att förbättra trafiksituationen. I dag är trafiken under delar
            av dagen tidvis stillastående. Såväl tunga transporter, arbetspendling
            som annan trafik försvåras kraftigt med dagens situation. Detta
            bör riksdagen som sin mening ge regeringen till känna.
          </p>
          <p xml:id="i-HYgobvbVhxykaH5XQfr4cL">
            Vägsträckan 180 mellan Borås och Trollhättan innehåller delsträckor
            med synnerligen dålig standard. Nämnas kan sträckan mellan Borås
            och Alingsås som är under all kritik. Tät pendling samt en hel
            del transporter sker på denna vägsträcka. Det är dessutom stora
            behov av bra förbindelser till våra två stora lasarett: Näl i
            Trollhättan samt Borås lasarett.
          </p>
          <p xml:id="i-Q8yZCahziZJkPU3ui3F9gc">
            Vägsträckan mellan Herrljunga och Vårgårda har under lång tid
            diskuterats. Stora företag i båda orterna medför stor pendlingstrafik.
            Vägsträckan innehåller några olycksdrabbade avsnitt med backkrön
            och feldoserade kurvor. Vägsträckan är i stort behov av breddning
            och sträckning. Detta bör riksdagen som sin mening ge regeringen
            till känna.
          </p>
          <p xml:id="i-31i1sMaSLR9aZYFJSTYpgR">
            Det är även angeläget att väg 172, som är en viktig vägförbindelse
            för Dalsland, upprustas till godtagbar standard. I steg två är
            det viktigt att väg 173 samt Nössemarksvägen åtgärdas.
          </p>
          <head xml:id="i-8fXfok7J8yiEbUx2E652V8" type="h2">
            Tunneln genom Hallandsåsen
          </head>
          <p xml:id="i-UwFHuvjCFiY2zQfT1Vhcgr">
            Tunneln genom Hallandsåsen måste färdigställas. Tunneln är en
            viktig länk för tågtrafiken på Västkustbanan och kommer, när den
            färdigställts, att avsevärt öka attraktiviteten för tåg i stället
            för bil på den aktuella sträckan. Färdigställandet måste dock
            ske på ett säkert och riskfritt sätt, enligt de miljökrav som
            ställts på projektet. På senare tid har olika kostnadsberäkningar
            för ett färdigställande figurerat i medierna. Om kostnaden för
            projektet hotar att öka kraftigt jämfört med de ursprungliga beräkningarna
            får naturligtvis en omprövning ske. Detta bör riksdagen som sin
            mening ge regeringen till känna.
          </p>
          <p xml:id="i-QBN2gncf2N57kknDNtbaBu">
            En utökning av trafiken för regional och nationell persontrafik
            samt en utökning av godstrafik som kräver kapacitetshöjande åtgärder
            är nödvändig. I Västsverige utgör Göteborgs central en betydande
            flaskhals med sin säckkonstruktion. Tågförbindelsen Västlänken
            skulle underlätta tågtrafiken genom Göteborg väsentligt så att
            tågsystemet som helhet kan utvecklas. Detta är en förutsättning
            för att en långsiktig och hållbar transportförsörjning ska kunna
            åstadkommas. Detta bör riksdagen som sin mening ge regeringen
            till känna.
          </p>
          <p xml:id="i-wr2BhSzZqVHCHp4nQQV5C">
            En utbyggnad mot Borås med förbindelse till Landvetters flygplats
            för att tillgodose transporter till flygplatsen är nödvändig.
            Trafiksituationen är ohållbar och försvårar möjligheten att på
            ett smidigt sätt ansluta till flygplatsen. Att få möjlighet att
            på samma sätt som Arlanda ha pendeltrafik skulle kraftigt öka
            attraktiviteten hos flyget och möjligheten att konkurrera med
            andra trafikslag. Detta bör riksdagen som sin mening ge regeringen
            till känna.
          </p>
          <p xml:id="i-GH2Pnk8xmZfioq4owxnrrz">
            Bohusbanan måste rustas upp för att järnvägstrafiken ska bli
            ett konkurrenskraftigt alternativ. Genom satsningar på uppgradering
            av banan kan restiderna längs sträckan GöteborgStrömstad kortas
            betydligt och tågtrafiken kan då få en än större betydelse för
            arbetspendling, vilket också innefattar resor av studerande som
            dagligen använder sträckan, främst med Uddevalla och Göteborg
            som mål. Dubbelspår mellan Uddevalla och Göteborg skulle dramatiskt
            förbättra både pendlingsmöjligheterna och möjligheten att transportera
            gods på järnväg. Detta bör riksdagen som sin mening ge regeringen
            till känna.
          </p>
          <p xml:id="i-W1YT4QTb7PhSafZEknuri5">
            Godstrafiken på järnväg till Lysekils hamn är helt avgörande
            för verksamheten där, men även annan godstrafik kan utvecklas
            t.ex. är man på Munkedals bruk positivt inställd till transport
            via järnväg. Sammantaget innebär detta att trafik flyttas från
            väg till järnväg och att det totalt sett blir ett ökat resande
            med kollektivtrafik. Vid en värdering av Bohusbanan är det viktigt
            att komma ihåg att en strikt samhällsekonomisk analys inte tar
            med alla effekter. Hänsyn måste också tas till riksdagens transportpolitiska
            mål: tillgänglighet, transportkvalitet med säker trafik, god miljö,
            regional utveckling och jämställdhet faktorer som inte alltid
            kan mätas och värderas i en sådan analys.
          </p>
          <p xml:id="i-6D9DsapYhQNf93bSsCbJAW">
            Dalsland är en del av Västra Götaland som har landets kanske
            mest eftersatta vägar. Under tid för tjällossning är stora delar
            av vägnätet avstängda för trafik. Dessa avstängningar hotar såväl
            arbetspendling som industrins behov av farbara vägar för att möjliggöra
            en rimligt planerad produktion. Att medel avsätts för tjälsäkring
            av vägar i Dalsland är en nödvändig åtgärd som dessutom måste
            skyndas på. Järnvägens utbyggnad mot Oslo med rimligt antal stopp
            i Dalsland är också angelägen. Detta bör riksdagen som sin mening
            ge regeringen till känna.
          </p>
          <head xml:id="i-F5Ks5TPBewk7qnpBBN9iiX" type="h2">
            Vattenvägar
          </head>
          <p xml:id="i-5NGu2EitVTRCWt6obWWfbH">
            Sjöfart är, särskilt för bulktransporter, en miljömässigt och
            ekonomiskt effektiv transportform. Ytterligare transporter kan
            lockas över till sjöfart under förutsättning att hamnar och lastsystem
            fortlöpande moderniseras. Det gäller särskilt inlandshamnar framför
            allt i Vänern, där sjötransporter utgör ett attraktivt och säkert
            alternativ till järnvägs- och lastbilstransport. Ett tankfartyg
            som går upp i Vänern via Göta älv motsvarar 4045 tankbilar på
            väg. Folkpartiet vill genom en annorlunda kommunal hamnpolitik
            och en annan avgiftssättning stimulera insjöfarten. Regeringen
            bör hitta ett system så att insjö- och kustfart i Sverige kan
            öka och därmed tryggas. Detta bör riksdagen som sin mening ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-DzZQ4YyfvfyGS5496xUZUN" who="i-6NzqsXjPzSi4BTz8BKo1Rg">
              Christer Winbäck (fp)
            </item>
            <item xml:id="i-Pg4W77237xSw7yiqN6LVAh" who="i-24CbHNwsRznss4Yas6HseU">
              Anita Brodén (fp)
            </item>
            <item xml:id="i-KSvqbsWu14QHQSx572hMdR" who="i-Nywj47pd422wBAiv8K2vPV">
              Jan Ertsborn (fp)
            </item>
            <item xml:id="i-2CbBs9MBq9MQybQ6qrbEXT" who="i-AvtuWmW4WHMDrctQKwDQuR">
              Eva Flyborg (fp)
            </item>
            <item xml:id="i-Hqs6B8KRGaqVArnNWUumwa" who="i-RDeqY3mXLBtUS9bixjvHS">
              Lars Tysklind (fp)
            </item>
            <item xml:id="i-BStDqoaAgLjCS25KB8aTsh" who="i-QhURWkawnPDBf443faKewj">
              Cecilia Wigström i Göteborg (fp)
            </item>
          </list>
        </div>
      </div>
    </body>
  </text>
</TEI>
