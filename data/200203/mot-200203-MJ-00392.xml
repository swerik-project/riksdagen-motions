<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0392/mot_200203_MJ_0392-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ392 pnr: c441
          </p>
          <p>
            Motion till riksdagen 2002/03:MJ392
          </p>
          <p>
            av Lena Ek och Sven Bergström (c)
          </p>
          <p>
            Skogsägare och hantering av nyckelbiotoper
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om en utredning rörande naturvårdsintressen och ägande-
            och brukanderätten för skogsägare.
          </p>
          <p>
            Motivering
          </p>
          <p>
            Bevarande av naturvärden i skogsmark är en viktig miljöfråga.
            Tillfällen när det allmänna intresset av att skydda nyckelbiotoper
            kolliderar med äganderätten och möjligheten att bruka sin skogsmark
            ger upphov till svåra avvägningar. Någon djupare diskussion om
            hur sådana intressekonflikter i praktiken skall hanteras har ännu
            inte förts. De allra flesta skogsägare har ambitionen att i sina
            skogsbruksplaner kombinera bevarande av naturvärden med ett ansvarsfullt
            brukande. Många skogsägare har också s k gröna skogsbruksplaner.
            Sverige har i ett globalt sammanhang en unik ägarstruktur i form
            av många familjeskogsbrukare. Denna ägarstruktur i sig har tjänat
            variation och mångfald i skogen. Familjeskogsbruken utgör ofta
            också som företag en ryggrad i bygder där den ekonomiska tillväxten
            är låg och som drabbats av utflyttningar och nedläggningar av
            företag. Det har också visat sig att familjeskogsbruk generellt
            sett tar stort ansvar för den biologiska mångfalden, kanske för
            att det finns ett långsiktigt ägarperspektiv fjärran från kvartalskapitalismens
            syn på avkastning och ägande. Icke desto mindre är brukare och
            ägare beroende av att kunna leva på sin skog. Det har under senare
            tid framkommit fall där så stora delar av en ägares skogsinnehav
            klassats som nyckelbiotop, att det blir omöjligt att driva företaget
            vidare. Problemet ställs på sin spets om inte berörd skogsägare
            kan erbjudas ersättningsmark som motsvarar den skyddsvärda skogen.
            Olika myndighetspersoners hantering av enskilda ärenden har också
            komplicerat
          </p>
          <pb facs="riksdagen-motions-pdf/data/200203/mot_200203_MJ_0392/mot_200203_MJ_0392-0002.pdf"/>
          <p>
            2002/03:MJ392
          </p>
          <p>
            situationen ibland. Det är självklart inte lätt när en familj
            vårdat sin skog med perspektivet att bruka utan att förbruka för
            att nuvarande generation ska kunna överleva på företaget, men
            där också perspektivet finns att nästa generation ska kunna ta
            över företaget och driva det vidare. Samtidigt pågår en diskussion
            om hur hotade vissa arter på bevarandelistan egentligen är. I
            takt med att gröna skogsbruksplaner upprättas upptäcks också fler
            förekomster av vissa rödlistade arter än vad expertisen tidigare
            trott vara möjligt. Sammantaget borde, mot bakgrunden av ovanstående,
            en utredning tillsättas med uppgiften att mot bakgrunden av ny
            kunskap ange riktlinjer för hur konflikten ska lösas mellan bevarandeintressen
            och det berättigade intresset, i synnerhet hos skogsägare med
            mindre innehav, att kunna bruka sin skog.
          </p>
          <p>
            Stockholm den 17 oktober 2002
          </p>
          <p>
            Lena Ek (c) Sven Bergström (c)
          </p>
        </div>
      </div>
    </body>
  </text>
</TEI>
