<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1926--fk--00047">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1926/mot_1926__fk__47/mot_1926__fk__47-001.pdf"/>
      <fw xml:id="i-Soi6bKEooBMNg5xRj6jFZz">
        Motioner i Första kammaren, Nr 47. 3
      </fw>
      <div xml:id="i-WfgtTwy2zr6RdToLqxkxcV" type="motHeader">
        <div xml:id="i-XCqduYNVqELhTU1odsFtWN" type="motTitle"/>
        <div xml:id="i-6z8QpyBSfPwfBb5CDAZ6Zh" type="motSubmissionInfo"/>
      </div>
      <div xml:id="i-BAdaSUo71vcLt2kUnCLQdJ" type="motBody">
        <div xml:id="i-SfyGUcWdDLF2nwJZBuq4CH">
          <p xml:id="i-VsLSWkoE2VvEzUW73HC6vE">
            Nr 47.
          </p>
          <p xml:id="i-FZqwbABMActpjT8AQBbZLM">
            Av herr Lindhagen, om anslag till svenska freds- och skiljedoms-
            föreningen.
          </p>
          <p xml:id="i-JpueMZxnHHdpwomKjw4977">
            Regeringen har icke heller i år föreslagit något anslag alls
            till svenska freds- och skiljedomsföreningen, vilket dock skett
            till den svenska föreningen för Nationernas förbund. En formell
            förevändning för denna underlåtenhet kan ju ligga däri, att den
            förra föreningen denna gång ej hänvänt sig till rege- ringen.
            Det har nämligen ansetts utsiktslöst att hos en regering kunna
            påräkna något intresse. Detta trots skiljedomsföreningens traditioner,
            dess höga medlemsantal och dess verkligt omfattande verksamhet
            bland folket i bygderna, icke minst för väckande av intresse särskilt
            för folkförbundet. Det var en tid icke länge sedan, då det åtminstone
            gavs stora minoriteter för ett anslag. En gång vann det majoritet
            i andra kammaren men föll i den gemensamma voteringen på några
            få röster. Det var funktionarismens toppar inom vänsterpartierna,
            som gick med högern och fällde anslaget. På senaste tiden efter
            den allmänna rösträttens fullständiga genomförande och vänsterpolitikens
            erövring av makten finns det ingen möjlighet att uppspåra en enda
            reservant inom statsutskottet för ett sådant krav och knappast
            heller att i en omröstning kunna få stöd annat än av en liten
            skara. Denna företeelse är en ganska upplysande verifikation till
            tidens kynne. Vi befinna oss uppenbarligen för närvarande trots
            allt i en militär hypnos, där kulturen kommer till korta i brist
            på livsluft för den. Formaldemo- kratien kan måhända icke heller
            komma till annat resultat. I själva verket sätter den och måste
            kanske också sätta endast några få vid makten. Någon vårdnad om
            den allmänna opinionen kan under sådana förhål- landen icke bliva
            något annat än en utopi. Så länge statskonsten för- smår den individuella
            kulturen, blir det alltid den gamla människan, som regerar. Naturen
            är lyckligtvis densamma hos alla, oberoende av partier, och karrierismen
            kommer obevekligt enligt naturens ordning att förstöra framtiden
            för demokratien liksom för dess föregångare och efterföljare.
            Vid 1924 års riksdag lyckades det i förevarande fråga skapa en
            liten ljusning så till vida, att i första kammaren avgåvos trots
            statsutskottets enhälliga avstyrkande 51 röster för ett anslag
            mot 83. I den folkvalda andra kammaren föll däremot kravet beklämmande
            ljudlöst, ett intressant resultat av den allmänna rösträtten,
            om vilken vi hyst så vackra förhopp ningar.
          </p>
          <pb facs="riksdagen-motions-pdf/data/1926/mot_1926__fk__47/mot_1926__fk__47-002.pdf"/>
          <fw xml:id="i-5HUGRZu9jEvLcwS9p9Drib">
            4 Motioner i Första kammaren, Nr 47.
          </fw>
          <p xml:id="i-DDBWL3Pc2zg2GuccbH5ZCt">
            Vid 1925 års riksdag gavs i första kammaren äntligen ett slags
            be- sked på anledningarna till motståndet. Statsutskottets ordförande
            trodde, att det berodde på invändningar mot tendensen och ledningen
            i föreningen, ehuru han icke ville yttra sig, huruvida dessa anmärkningar
            varit befogade. Herr Hellberg (nyliberal) ville säga rent ut,
            att den ifrågavarande sam- manslutningen vore en förening för
            direkt avrustning utan vidare. Att den sedermera även yrkat på
            stöd åt nationernas förbund o. s. v., vore en sak för sig, men
            själva huvudsaken för föreningen vore att den verkade för en ren
            avrustning. Det föreföll talaren, som om den sista strävan hade
            en viss utopisk karaktär, som icke alls överensstämmer med den
            fredsverk- samhet, som i nutiden anstränger sig för att nå praktiska
            resultat. Herr Johan Nilsson i Malmö (socialdemokrat) hade alltid
            ställt sig tveksam, då det gällt att bevilja anslag åt dessa fredsföreningar.
            Han hade nämligen ofta sett, att man håller på fredsboken med
            den vänstra handen och att man ibland ser dem, som ganska kraftigt
            ansluta sig till fredssträvandena, i första ledet, då det gäller
            att begära ökning av militärbördorna. En talare yrkade således
            avslag därför att fredsföreningen skulle verka för mycket för
            anskaffandet av kanoner, under det att en annan talare yrkade
            avslag, därför att föreningen ej befrämjade ett slikt anskaffande.
            Högern iakttog som vanligt tystnad. Den vet vad den vill, ity
            att för den är ett starkt militärväsende, som ej störes av fredsgriller,
            ännu över oöver- skådlig tid landets främsta fråga. På detta sätt
            skapas majoriteterna i världen och röstsiffran för anslaget sjönk
            nu i kammaren till 32 röster mot 84. Herr Hellbergs uppfattning,
            som väl var det uppriktigaste uttrycket för majori- tetens ståndpunkt,
            betyder således, att den allmänna opinionen skall upp- fostras
            i bytespolitik och att fredstankarna ej främjas genom att i folkets
            sinne sås en ideell uppfattning, som kan blicka in i framtiden
            och värmas av det oåterkalleliga mål, som kan kallas människornas
            avväpning. Det bör, synes mig, vara uppenbart, vilken skadegörare
            den nutida parlamentaris- men visat sig vara genom att söka utrota
            samvetets instinkter inom män- niskan, den enda grundvalen för
            varje uppbyggande arbete, som vill åstad- komma något varaktigt.
            I andra kammaren uppkom denna gång någon liten debatt. Endast
            en talare hade här ordet mot anslaget, nämligen herr Törnkvist
            i Karlskrona (socialdemokrat). Han motiverade dock försiktigt
            och anspråkslöst utskot- tets förslag allenast med »traditionen
            inom riksdagen» att icke lämna understöd för löpande utgifter
            åt ifrågavarande förening. Med tillämpning av uppresningsförfarandet
            befanns flertalet hava röstat för avslag å det begärda anslaget.
            Någon räkning av rösterna efter namnupprop, såsom skedde i första
            kammaren efter en lång debatt, ifrågasattes däremot icke. Det
            har sagts mig, att det berodde därpå, att man ansett ett sådant
            för- farande skulle väcka ovilja hos motståndarna. På grund härav
            och med åberopande tillika av vad i föregående motion nr 46 sägs
            om 1924 års riksdags uttalande beträffande den allmänna meningens
          </p>
          <pb facs="riksdagen-motions-pdf/data/1926/mot_1926__fk__47/mot_1926__fk__47-003.pdf"/>
          <fw xml:id="i-2gH1zSFtQQH4TQUZdf1N43">
            Motioner i Första kammaren, Nr 47. 5
          </fw>
          <p xml:id="i-SP9r4Kj4NAktviKsSjQRwk">
            betydelse i fredsfrågan och om 1926 års statsverkspropositions
            frikostighet för andra sociala ändamål, hemställes åter,
          </p>
          <p xml:id="i-FPBeMJX5qXjdu6eiYNPEGs">
            att riksdagen ville för budgetåret 1926 —1927 bevilja svenska
            freds- och skiljedomsföreningen ett extra anslag av 3,000 kronor.
          </p>
          <p xml:id="i-A1xDccfoFKVfhgQ71RLSNJ" type="date">
            Stockholm den 20 januari 1926.
          </p>
          <p xml:id="i-9z45uaApF7XX9cYvKS5QBX">
            Carl Lindhagen.
          </p>
        </div>
      </div>
    </body>
  </text>
</TEI>
