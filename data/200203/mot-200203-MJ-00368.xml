<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0368/mot_200203_MJ_0368-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ368 pnr: c555
          </p>
          <p>
            Motion till riksdagen 2002/03:MJ368
          </p>
          <p>
            av Birgitta Carlsson m.fl. (c)
          </p>
          <p>
            Kalkning
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om behovet och värdet av en integrerad mark- och
            vattenkalkning. 2. Riksdagen tillkännager för regeringen som sin
            mening vad i motionen anförs om anslagen till kalkningsverksamheten.
            3. Riksdagen tillkännager för regeringen som sin mening vad i
            motionen anförs om den stora samhällsnytta som kalkningsverksamheten
            utgör.
          </p>
          <p>
            Motivering
          </p>
          <p>
            Sedan början av 1960-talet har negativa effekter av försurat
            nedfall varit allmänt kända i vattendrag och sjöar. Men försurningen
            av marken och markvattnet startade långt tidigare. Redan på 1920-talet
            överskreds den kritiska belastningsgränsen för högt liggande vattensystem
            med tunna jordar och svårvittrad berggrund i sydvästra Sverige.
            Försurningskänsliga fiskarter som mört och röding dog redan då
            ut i de mest utsatta sjöarna. De försurande nedfallet ökade därefter
            katastrofalt för att nå sin topp i slutet av 1970-talet då den
            kritiska belastningen överskreds för i princip hela Sverige. För
            de allra mest utsatta och känsligaste områdena var nedfallet av
            försurande ämnen15 gånger högre än vad naturen tål — år efter
            år. På grund av många decenniers surt nedfall har marken byggt
            upp ett ”försurningsminne” som i praktiken innebär att den kritiska
            belastningsgränsen sänkts — d.v.s. marken tål inte längre lika
            mycket försurning som tidigare. Sverige har varit mycket framgångsrikt
            när man i de internationella samfunden arbetat för åtgärder mot
            de försurande utsläppen. Mellan 1980 och 1999 minskade svavelutsläppen
            med två tredjedelar medan utsläppen av kväveoxider och ammoniak
            ( som också bidrar till försurningen) minskat med mindre än en
            femtedel under samma tid. Genom främst 1999 års Göteborgsprotokoll
            — (under konventionen om gränsöverskridande
          </p>
          <p>
            23
          </p>
          <pb facs="riksdagen-motions-pdf/data/200203/mot_200203_MJ_0368/mot_200203_MJ_0368-0002.pdf"/>
          <p>
            2002/03:MJ368
          </p>
          <p>
            24
          </p>
          <p>
            luftföroreningar) och EU:s nya direktiv om nationella utsläppstak,
            väntas utsläppen fortsatt minska fram till 2010.
          </p>
          <p>
            Trots de genomförda och planerade utsläppsminskningarna överskrids
            fortfarande de kritiska belastningsgränserna över stora delar
            av Sverige och kommer fortsatt att göra så efter 2010. I dessa
            betydande områden är alltså en återhämtning på naturlig väg överhuvudtaget
            inte möjlig så länge de kritiska belastningsgränserna överskrids.
            Den största skillnaden blir att ökningstakten av den ackumulerade
            försurningen går långsammare — men den minskar inte. I andra områden
            där det reducerade försurande nedfallet kommer under den kritiska
            belastningsgränsen fördröjer p.g.a. de historiska utsläppen markens
            = försurningsminne «återhämtningen långt in i framtiden. Återhämtningsprocesserna
            i mark och vatten är mycket långsamma. Forskningen har visat att
            när det försurande nedfallet minskar så minskar också avrinningen
            av svavel och giftigt oorganiskt aluminium från marken till vattnet.
            Men samtidigt minskar också avrinningen av de för alla organismer
            livsviktiga baskatjonerna (kalcium, kalium, magnesium) vilket
            fördröjer markens, vattendragens och sjöarnas återhämtning.
          </p>
          <p>
            Sveriges miljömål — bara naturlig försurning
          </p>
          <p>
            Försurningen av mark och vatten har inneburit en miljökatastrof
            av stora mått. Effekterna är omfattande. Av Sveriges 95 700 sjöar
            och 300 000 km vattendrag har nästan 20 000 sjöar och över 100
            000 km vattendrag försurats så att betydande biologiska skador
            uppstått. Eftersom försurningsprocesserna startar på land i avrinningsområdet
            har dessförinnan det försurande nedfallet försurat de omkringliggande
            markerna runt alla dessa sjöar och vattendrag. Vårt långsiktiga
            miljömål är att försurningsproblemet skall vara löst inom en generation
            och att som delmål till 2010 skall en återhämtning av försurad
            mark starta och högst 596 av sjöarna respektive 1596 av vattendragen
            får vara antropogent försurade. Forskningen är helt överens om
            att vi inte på långa vägar klarar dessa miljömål genom att invänta
            reduktionen av de försurande utsläppen. Kalkning av mark, sjöar
            och vattendrag är troligtvis den miljövårdsåtgärd som fått störst
            betydelse för återställning av förstörda ekosystem. Genom Naturvårdsverkets
            kalkningsprogram har ca 7 800 sjöar och ca 11 000 km vattendrag
            räddats undan försurningsdöden. Men fortfarande återstår, om vi
            skall klara delmålet till 2010, ca 5 000 antropogent försurade
            sjöar och ca 40 000 km vattendrag. Naturvårdsverkets kalkningsprogram
            har utformats från den nationella kalkningsplan som verket arbetade
            med under åren 1997-1999. Eftersom direktiven till utredningen
            utformades innan dagens miljömål var satta var planen föråldrad
            redan när den antogs. Det primära syftet med
          </p>
          <pb facs="riksdagen-motions-pdf/data/200203/mot_200203_MJ_0368/mot_200203_MJ_0368-0003.pdf"/>
          <p>
            Naturvårdsverkets kalkningsprogram är att bevara biologisk mångfald
            och nyttjande ur ett nationellt perspektiv — inte att klara de
            kvantitativa delmålen. Dagens kalkningsstrategi är defensiv och
            inte kostnadseffektiv. Den bygger som bekant på kalkningsinsatser
            relativt långt ner i de försurade vattensystemen och avgiftar
            bara dessa delar. är nu länsstyrelser och kommuner börjar bryta
            ner de nationella
          </p>
          <p>
            m vidd än mer. I till exempel Västra Götalands län behöver ytterligare
            700 sjöar kalkas för att ett försiktigt satt miljömål skall kunna
            nås 2010, att högst 1590 av sjöarna får vara försurade. Hade Västra
            Götalands län satt samma mål som det nationella (högst 596 antropogent
            försurade sjöar) behöver ytterligare
          </p>
          <p>
            ljömålen till regionala och lokala, uppmärksammas försurningsproblemets
          </p>
          <p>
            hundratals sjöar kalkas. Falkenbergs kommun är trots omfattande
            och långvariga kalkningsinsatser fortfarande 6096 eller 150 av
            de antropogent försurade sjöarna okalkade. En enkät till kommunerna
            2001 visar att endast 1/3 av kommunerna beräknar att miljömålet
            för deras kommun skall nås till 2010 med dagens
          </p>
          <p>
            kalkningsprogram.
          </p>
          <p>
            Integrera kalkning av mark och vatten
          </p>
          <p>
            Skogsstyrelsen har visat genom långvarig forskning och sitt förslag
            till åtgärdsprogram för integrerad mark- och vattenkalkning att
            vi genom markbehandling med kalk och aska kan åtgärda försurningsproblemet
            närmare källan, dvs. i den försurande marken. Den antropogena
            försurningen kan då motverkas i särskilt utsatta områden och återhämtningsprocesserna
            påskyndas. Åtgärdsprogrammet visar att de ekonomiska och miljömässiga
            vinsterna blir störst under en 10-årig period om verksamheten
            inriktas mot de 200 000 till 350 000 ha skogsmark som är mest
            försurad. Kostnaderna beräknas under perioden till 60-75 miljoner
            kr per år. Stora vinster kan också göras genom att integrera kalkning
            av jordbruksmark med skogsmarks- och ytvattenskalkning. Det visades
            sig redan på 1970-talet i Vänneåns vattensystem i Laholms kommun
            och nu senast på Orust där kommunen och markägarna kalkat på jordbruksmark
            med mycket goda resultat för det avrinnande markvattnet. Vinsterna
            är flera. Kalkning högt upp i vattensystemet avgiftar stora delar
            av ekosystemet, marken, markvattnet, ut i alla de små vattendrag
            och sjöar som inte kan kalkas med dagens metodik för att slutligen
            innebära att dagens kalkningsinsatser direkt i större sjöar och
            vattendrag kan reduceras och avslutas tidigare. nledningsvis behöver
            dock dagens anslag till ytvattenskalkning ökas då det tar 5—10
            år innan effekterna börjar nå de större sjöar och vattendrag som
            ingår i dagens kalkningsprogram samt det faktum att många sjöar
            och vattendrag fortfarande är okalkade. En anslagsökning från
            dagens 228
          </p>
          <p>
            2002/03:MJ368
          </p>
          <p>
            25
          </p>
          <pb facs="riksdagen-motions-pdf/data/200203/mot_200203_MJ_0368/mot_200203_MJ_0368-0004.pdf"/>
          <p>
            2002/03:MJ368
          </p>
          <p>
            26
          </p>
          <p>
            miljoner kr med en ökningstakt om 15 miljoner kr per år under
            den kommande fyraårsperioden bedöms rimlig. Därefter kan anslaget
            minskas i takt med att effekterna av den integrerade markkalkningen
            uppnås. Hittills har det varit svårt att samordna kalkning av
            mark och vatten. Naturvårdsverket och Skogsstyrelsen har haft
            svårt att förena sina roller i ett gemensamt åtgärdsprogram. På
            den regionala och lokala nivån har denna samordning av insatserna
            visat sig betydligt lättare att genomföra. Den utredning om en
            svensk vattenadministration som just nu pågår ser bl.a. över möjligheten
            att denna administration skulle kunna ta över Naturvårdsverkets
            och Skogsstyrelsens ansvar för kalkningsverksamheten. Mycket talar
            för att en samordning av kalkningsverksamheten via den nya vattenadministrationen,
            närmare länsstyrelser och kommuner, effektivare och lättare skulle
            kunna integrera mark- och vattenkalkning.
          </p>
          <p>
            Kalkning — lönsam miljövård
          </p>
          <p>
            Få om ens något statsanslag till miljövård har gett så många
            positiva effekter som kalkning av sjöar och vattendrag. Kalkstensprodukter
            är ett i högsta grad naturligt och livsviktigt ämne vilket förbrukats
            i mark och vatten av den antropogena försurningen. Forskning och
            långvarig erfarenhet visar att biologisk mångfald i mark och vatten
            återhämtar sig utan negativa effekter om kalkningarna utföres
            på rätt sätt. De ekonomiska effekterna är synnerligen goda. Flera
            var för sig oberoende utredningar, såväl i Sverige som Norge,
            visar att samhället får 2—9 kr tillbaka för varje satsad kalkkrona.
            Främst genom ekoturismen som är en av våra snabbast växande branscher,
            inte minst i glesbygdsområden med en i övrigt svag arbetsmarknad.
            Inte minst betyder kalkningsverksamheten så oerhört mycket för
            vår livskvalitet. Levande sjöar och vattendrag utgör den kanske
            viktigaste källan i den förebyggande hälso- och sjukvården. Ny
            forskning, nationellt och internationellt, visar att dessa miljöer
            utgör de mest värdefulla för vårt behov av rekreation och avkoppling.
            Särskilt tydligt blir detta i tider med stigande arbetslöshet,
            stress och utbrändhet. Tillgång till levande skogar, sjöar och
            vattendrag ligger djupt förankrat i den svenska folksjälen. Kalkningsverksamheten
            utgör en viktig del för att bevara dessa värden för vår och nästa
            generation.
          </p>
          <p>
            Stockholm den 21 oktober 2002
          </p>
          <p>
            Birgitta Carlsson (c) Eskil Erlandsson (c) Åsa Torstensson (c)
            Claes Västerteg (c)
          </p>
        </div>
      </div>
    </body>
  </text>
</TEI>
