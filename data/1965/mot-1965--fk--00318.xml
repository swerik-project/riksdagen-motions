<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__fk__318/mot_1965__fk__318-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Första kammaren, nr 318 år 1965
          </p>
          <p>
            Nr 318
          </p>
          <p>
            Av herr Carlsson, Eric, m. fl., om sänkt folkpensionsålder. (Lika
            lydande med motion nr 385 i Andra kammaren)
          </p>
          <p>
            Ordinarie pensionsålder är sedan 1914 67 år. För statstjänstemän
            och tjänstemän inom det enskilda näringslivet är motsvarande ålder
            emellertid som regel 65 år och ibland lägre. Som allmän regel
            gäller alltså att de kroppsarbetande grupperna har en högre pensionsålder
            än tjänstemän med ett i fysiskt avseende lättare arbete. Enligt
            vår mening bör denna ordning förändras. Motioner om utredning
            av frågan om sänkt pensionsålder har tidigare be- handlats av
            riksdagen. I motionen om detta till 1963 års riksdag krävdes samtidigt
            utredning av frågan om folkpensionernas höjning efter 1968. Be-
            träffande den sistnämnda frågan har till 1964 års riksdag uttalats
            att utred- ning i god tid före 1968 skall ske om dessa frågor.
            Beträffande sänkning av pensionsåldern kvarstår kravet på utredning
            även om man tar i beaktande de ändringar, som genomförts beträffande
            möjlighet till förtida uttag av folkpension och allmänna tilläggspension.
            Fak- tum kvarstår att för den stora allmänheten kan en pensionering
            med nuva- rande ordning inte ske före 67 års ålder utan att detta
            väsentligt reducerar pensionsbeloppen. Särskilt för vissa grupper
            med tungt kroppsarbete torde den nu gällande pensionsåldern kunna
            sägas vara för hög. Detta har också visat sig i ett myc- ket stort
            antal ansökningar om förtidspension i kommuner, där befolkning-
            en i huvudsak är sysselsatt i näringar som t. ex. järn- och gruvindustri,
            jord- och skogsbruk samt fiske, Erfarenheten visar även att för
            många kvin- nor är den nuvarande pensionsåldern alltför hög. Men
            även i Övrigt anser vi att en sänkning av pensionsåldern skulle
            vara angelägen. Detta kan sägas inte minst med hänsyn till det
            inom arbetslivet numera högt uppdrivna tempot, vilket givetvis
            är särskilt påfrestande för äldre människor. Likaså torde en sänkt
            pensionsålder kunna motiveras med kraven på möjlighet att ta ut
            en del av standardstegringen i form av ökad fritid. För de människor
            som har huvuddelen av sitt arbetsliv bakom sig kan den standardstegring
            som ligger i ökad fritid inte tas ut på annat sätt än genom en
            tidigare pen- sionering. En tidigare lagd pensionsålder hänger
            givetvis nära samman med samhäl- lets arbetskraftsituation. Det
            är ofrånkomligt att, när man diskuterar
          </p>
          <pb facs="riksdagen-motions-pdf/data/1965/mot_1965__fk__318/mot_1965__fk__318-002.pdf"/>
          <p>
            Motioner i Första kammaren, nr 318 år 1965 9
          </p>
          <p>
            den frågan, konsekvenserna för arbetsmarknaden kommer in i bilden.
            Mot en tidigare pensionsålder talar den stigande medellivslängden
            samt att kroppsarbetet i dag kanske inte inom alla yrken är fullt
            så påfrestande i fy- siskt avseende som det tidigare var. Likaså
            har mot en sådan reform anförts de höga kostnader den skulle medföra
            för det allmänna. Vad gäller den öka- de medellivslängden måste
            dock sägas att den kan påverka frågan om pen- sionsåldern i en
            ännu relativt avlägsen framtid men inte nu. Dagens pro- blem gäller
            pensionsåldern för nu yrkesverksamma 50- och 60-åringar. Vad gäller
            de eventuella mindre fysiska påfrestningarna i arbetet torde de
            mer än väl uppvägas av ökade påfrestningar i psykiskt avseende
            till följd av det numera långt hårdare arbetstempot. I kostnadsfrågan
            slutligen måste man naturligtvis avväga vilken pensions- ålder
            som med hänsyn till arbetslivets krav och påfrestningar är den
            lämp- liga. Hänsyn måste också tagas till att det som regel är
            de, som tidigast gått ut i arbetslivet, som får vänta längst på
            sin pensionering. Rättviseskäl talar också för, att standardstegringen
            i form av lägre pensionsålder kommer dem till del, som nu har
            67 år som pensionsålder. Enligt vår mening är frågan om en sänkt
            pensionsålder av sådan angelä- genhetsgrad att den måste tas upp
            till förnyad omprövning. Denna ompröv- ning bör ske i nära anknytning
            till den utredning som kommer att bereda frågan om folkpensionerna
            efter 1968. Dock har problemet med sänkt pen- sionsålder så nära
            samband med frågan om arbetstidens längd att det finns skäl för
            att frågan hänskjuts till 1963 års arbetstidskommitté. Om så sker
            måste givetvis ett nära samarbete förekomma med den utredning
            som skall bereda frågan om folkpensioneringen efter 1968 och som
            vi förutsätter kom- mer att tillsättas i en nära framtid. Med
            hänvisning till ovanstående hemställer vi, att riksdagen i skrivelse
            till Kungl. Maj:t måtte anhålla om parlamentarisk utredning av
            frågan om sänkt folkpen- sionsålder.
          </p>
          <p>
            Stockholm den 26 januari 1965 Eric Carlsson Ivan Svanström Harald
            Pettersson
          </p>
          <p>
            Axel Kristiansson Elvy Olsson Axel Wikberg
          </p>
        </div>
      </div>
    </body>
  </text>
</TEI>
