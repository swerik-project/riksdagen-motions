<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_462/mot_200506_MJ_462-0001.pdf"/>
      <div type="motHeader" xml:id="i-YCSHWPECqKkHa8egT3xyCx">
        <div type="motTitle" xml:id="i-Pfhk2AL6SozFR1NNWpLKdo"/>
        <div type="motSubmissionInfo" xml:id="i-B87Cs7RCGFFJaJjykTgrT6"/>
      </div>
      <div type="motBody" xml:id="i-NWHsQU39AR3N5KmK8X2GK7">
        <div xml:id="i-NeuTN9Kg9AjFoFpj6ZtZdL">
          <p xml:id="i-Gt5wj1JXv38TCdSqHuC8Ph">
            2005/06 mnr: MJ462 pnr: kd641
          </p>
          <p xml:id="i-TMyMaTADSKbY4jgmAMegYq">
            Motion till riksdagen 2005/06:MJ462
          </p>
          <p xml:id="i-R1Lio6hEhFsPketW5DyqCx">
            av Mikael Oscarsson (kd)
          </p>
          <p xml:id="i-XCTej9QdXKgpoiCswQpXJa">
            Vildsvinsstammen
          </p>
          <p xml:id="i-5jqp2E75dZMZ4AEBmq51x4">
            Förslag till riksdagsbeslut
          </p>
          <p xml:id="i-DUuL62pzP2n6fMongWfvYi">
            1. Riksdagen tillkännager för regeringen som sin mening vad i
            motionen anförs om att begränsa vildsvinets ökningstakt i Sverige.
            2. Riksdagen tillkännager för regeringen som sin mening vad i
            motionen anförs om en kartläggning av problemen med vildsvinen.
          </p>
          <p xml:id="i-3nGrfTMHqWzkxKuDvfMZ5r">
            Motivering
          </p>
          <p xml:id="i-LpThxzLcL7ff2sLcZzitw7">
            Vildsvinsstammen i Sverige växer nu närmast ohämmat snabbt. Idag
            finns drygt 50 000 vildsvin i Sverige. För sex år sedan var de
            ca 8 000. Om 10-15 år kan de, med samma ökningstakt, vara 300
            000. Då kanske vi på grund av en allt för stark vilja att få in
            nytt skjutbart vilt i vår svenska fauna i det närmaste ödelagt
            möjligheterna att bedriva jordbruksproduktion i stora delar av
            Sverige. Riksdagens miljömål om biologisk mångfald i odlingslandskapet
            och ett rikt kulturlandskap är starkt hotade. Även i Uppland finns
            det problem med vildsvin. I Hallstavik har t.ex. potatisodlare
            tvingats stängsla in sina potatisodlingar för att inte få dem
            förstörda. Detta sedan det år 2003 fanns bönder som fick sin potatis
            förstörd för 100 000-tals kronor. Problemet är att det idag inte
            finns någon ersättning för de skador som svinen ställer till med.
            I Hallstavik har också olyckorna tredubblats det senaste året
            på vägarna i dessa områden. Slåttervallar och potatisodlingar
            spolieras mycket snabbt av en flock hungriga vildsvin. Den totalskada
            som vildsvinen förorsakar täcks inte av några försäkringar eller
            statliga ersättningar då det rör sig om ett jaktbart vilt. Konsekvenserna
            blir att bonden själv får ta hela den ekonomiska förlusten som
            till sist leder till att han tvingas ge upp att odla sin mark.
          </p>
          <pb facs="riksdagen-motions-pdf/data/200506/mot_200506_MJ_462/mot_200506_MJ_462-0002.pdf"/>
          <p xml:id="i-2tpgkb9Wa3sJvizXegxYYi">
            2005/06:MJ462
          </p>
          <p xml:id="i-HjFQ7yMtqrDVWEDUoj6Jia">
            Trafikolyckor och övriga skador
          </p>
          <p xml:id="i-YXRWwUS6SbNojaa8VubHWf">
            Den ökning av vildsvinsstammen som nu sker kommer också att öka
            antalet trafikolyckor. En vildsvinsgalt väger drygt 150 kg och
            innebär en mycket kraftig kollision som får allvarliga följder.
            Det är nu hög tid att agera med kraftfulla åtgärder så att den
            snabbt expanderande vildsvinsstammen begränsas på svensk mark.
            Det är nu vi fortfarande har möjlighet att hantera detta snabbt
            växande problem, om ytterligare några år har vi tappat greppet
            och därmed förlorat kontrollen över vårt odlingslandskap. Ända
            sedan 1600-talet har politiken legat fast att vi skall kämpa emot
            att få in vilda svinstammar i Sverige. Riksdagen fattade 1980
            ett beslut om utrotning av vildsvinsstammen. Åtta år senare fattades
            ett nytt beslut, som innebar att vildsvinen skulle ses som en
            del av den svenska faunan. Detta beslut visar sig nu, med lite
            mer än femton års erfarenhet, vittna om ringa insikt i jordbrukets
            produktionsförutsättningar, kombinerat med bristande förmåga att
            hålla vildsvinsstammen på den nivå den hade 1988.
          </p>
          <p xml:id="i-LoYxWScRdBT7wHoFdypBmt">
            Staten behöver ta sitt ansvar
          </p>
          <p xml:id="i-KN5K1zd6VUN4Fa8rTHeLVw">
            I debatten lyfts ofta fram att jordbrukarna kan sätta upp stängsel
            för att skydda sina odlingsmarker. Javisst, men ett vanligt stängsel
            för tamboskap kostar ca 7 kronor per löpmeter i materialkostnad,
            ett vildsvinsstängsel kostar som ett vargstängsel ca 35 kronor
            per löpmeter. Vargstängsel betalas av staten, vildsvinsstängslet
            får bonden som brukare av marken stå för själv. Och vad blir det
            av allemansrätten om vi hägnar in våra marker med eltrådar upp
            till två meters höjd och heltäckande vid marken? Det bör också
            påtalas att vildsvinsjakt med fälla är förbjuden utan dispens
            och jägarnas breddkunskap om jakt efter vildsvin med vapen än
            så länge är tämligen begränsad. I Sverige är det dags att prioritera
            åtgärder som vårdar och utvecklar det svenska odlingslandskapet.
            Det är dags att med kraft begränsa den vildsvinsstam vi fått som
            nykomling i våra marker och hotar slå ut stora delar av svenskt
            jordbruk. Fler vildsvin måste skjutas, risken är annars att de
            som lever på jordbruk drabbas. Regeringen bör ta initiativ till
            en kartläggning av problemen med vildsvinen.
          </p>
          <p xml:id="i-CPfWnVmKbaLF8Hud9Va9VS">
            Stockholm den 22 september 2005 Mikael Oscarsson (kd)
          </p>
        </div>
      </div>
    </body>
  </text>
</TEI>
