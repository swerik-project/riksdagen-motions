<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0274/mot_200102_MJ_0274-0001.pdf"/>
      <div type="motHeader" xml:id="i-HVJUfznsYtt74G5pELUHbq">
        <div type="motTitle" xml:id="i-KS7t1f2Lx5KrZXqqL4ikav"/>
        <div type="motSubmissionInfo" xml:id="i-CwjtkV1HckuzP1347PZJAD"/>
      </div>
      <div type="motBody" xml:id="i-3uo7cDYAsVGqdMsF5Sk34T">
        <div xml:id="i-WyaaUxtwfcpFHNHbbt6wvy">
          <p xml:id="i-7bBfxhU38bMAsSAieKuADH">
            2001/02 mnr: MJ274 pnr: mp512
          </p>
          <p xml:id="i-RBmxZxa7cqYZRRfxQykga7">
            Motion till riksdagen 2001/02:MJ274
          </p>
          <p xml:id="i-Eh1sjDAVCbWn5fQCJwmF1C">
            av Gudrun Lindvall m.fl. (mp)
          </p>
          <p xml:id="i-JwaiJ4sZVp6cSjcrZnjera">
            Chinchillor som pälsdjur
          </p>
          <p xml:id="i-BKLhEn39t7nTMRFTHacg1r">
            Förslag till riksdagsbeslut
          </p>
          <p xml:id="i-FUh2ojNwJqwwLMoobK12sA">
            1. Riksdagen tillkännager för regeringen som sin mening vad i
            motionen anförs om att Europarådskonventionen om chinchilla skall
            gälla i Sverige. 2. Riksdagen tillkännager för regeringen som
            sin mening vad i motionen anförs om de föreskrifter för chinchilla
            som Jordbruksverket tar fram.
          </p>
          <p xml:id="i-7tap3iJ2WMZKaAnxJKn5rE">
            Bakgrund
          </p>
          <p xml:id="i-SjbrShvjFnTVzcVSMkPfYA">
            Att hålla djur i bur för att ta deras päls anses av många som
            både onödigt och grymt. Djuren lever sina liv i en trång ståltrådsbur
            utan möjlighet till fri rörelse. Efter mycket diskussion har pälsrävar
            försvunnit ur Sverige sedan krav kom som innehöll bestämmelser
            om utformning av farmen så att djuren fick utlopp för naturliga
            beteenden. Minkfrågan är het, och regeringen ska komma med förslag
            före valet. Men nu finns en ny art som pälsdjur — chinchillan.
          </p>
          <p xml:id="i-So8huHaxyRGRgSnpEa7Qtk">
            För chinchillan finns inga bestämmelser alls
          </p>
          <p xml:id="i-5thEgggi9ciMek4yTKWfhd">
            Enligt djurskyddslagen från 1988 får djur hållas för produktion
            av pälsar endast om de hålls i en god djurmiljö och på ett sådant
            sätt att det främjar deras möjlighet att bete sig naturligt (4
            8 djurskyddslagen). Det kan starkt ifrågasättas om djur som lever
            sitt liv i små burar gjorda av ståltråd kan det. Vi är många som
            inte anser att det är möjligt och att hållande av pälsdjur inte
            hör hemma i Sverige. När nya regler för hållande av räv kom försvann
            den hanteringen. Det blev för dyrt att ge rävarna drägliga förhållanden.
            Nu finns mest mink i bur, men en ny art börjar hållas — chinchilla.
          </p>
          <p xml:id="i-FnQwBWXqgZ6MkvM3CqWRY1">
            [PA Lä
          </p>
          <p xml:id="i-9uKv4ctswoyRkcZeR6WWJA">
            MOT. 2001/02
          </p>
          <pb facs="riksdagen-motions-pdf/data/200102/mot_200102_MJ_0274/mot_200102_MJ_0274-0002.pdf"/>
          <p xml:id="i-KCsygK8Yk3fs4C3EBkYbSb">
            2001/02:MJ274
          </p>
          <p xml:id="i-D7rbkz7H9rvxwEF2oCkT1g">
            För chinchilla finns inga regler alls än i Sverige. Myndigheterna
            verkar tagna på sängen. Enligt Jordbruksverkets rapport från november
            2000 uppfyller den svenska uppfödningen av chinchillor i Sverige
            för pälsproduktion inte ens Europarådskonventionens krav. Enligt
            rapporten hålls chinchillor i små ståltrådsburar med en bottenyta
            på endast 0,16—0,18 kvadratmeter per djur och en höjd på ca 0,40
            meter. Europarådskonventionens krav är en yta på minst 0,5 kvadratmeter
            och en höjd på minst 1 meter. Europarådskonventionens krav meddelades
            den 22 juni 1999. Jordbruksverket skriver vidare i rapporten att
            det kommer att innebära stora kostnader för enskilda uppfödare
            vid anpassningen till konventionskraven. Konventionen stadgar
            att djur inte skall hållas för pälsproduktion om kraven i konventionen
            inte kan uppfyllas. Trots detta har regeringen givit Jordbruksverket
            i uppdrag att först till 1 juli 2002 ta fram föreskrifter för
            chinchillahållningen. Man undrar varför det ska ta så lång tid.
            För under tiden är det fritt fram att hålla chinchilla som tidigare,
            regellöst och i strid med Europarådskonventionen. Beslutet kan
            knappast tolkas på annat sätt än att det är acceptabelt att bryta
            mot Europarådskonventionen i Sverige. Regeringsbeslutet om uppdrag
            till Jordbruksverket att ta fram föreskrifter innebär att chinchillorna
            även i fortsättningen inte omfattas av djurskyddslagen. Ty eftersom
            det saknas föreskrifter föreligger ingen straffsanktion då det
            gäller brott mot t.ex. 4 8 djurskyddslagen. Polisanmälningar som
            gjorts har inte heller lett någonstans, ofta med hänvisning till
            att brott inte kan styrkas då bl. a. föreskrifter saknas. Det
            finns helt enkelt inga regler att prova verksamheten mot och därmed
            heller inga att bryta. Djurskyddslagen blir satt ur spel.
          </p>
          <p xml:id="i-NBjNDpPTScR79cD3pBpHoQ">
            Europarådskonventionen måste gälla
          </p>
          <p xml:id="i-478NVcJFnzj5RbHWozEUNH">
            Det naturliga vore att förbjuda chinchilla som pälsdjur tills
            föreskrifterna är ramtagna. Det minsta man kan begära är att hanteringen
            till dess ska följa Europarådskonventionen. De bestämmelserna
            borde vara det som gäller innan verket fått fram nya föreskrifter.
            Då finns i alla fall något att gå efter, verksamheten kan kontrolleras
            och de som vill ha chinchilla som pälsdjur vet vad som gäller
            tillsvidare. Lägre krav än så borde knappast Jordbruksverkets
            öreskrifter innehålla. Det viktigaste är naturligtvis att djuren
            får det bättre. Eftersom det tar så lång tid att få fram föreskrifter
            borde det innebära att verket inte bara tar fram måttbestämmelser
            för burar den här gången, som är allet när det gäller mink, utan
            även tar fram bestämmelser utifrån chinchillors behov, så att
            de verkligen kan ges möjlighet till naturligt beteende och ett
            drägligt liv. Om det då blir möjligt att ha dessa djur som pälsdjur
            får ramtiden utvisa, men endast så omsätts djurskyddslagens 4
            8 i verkligheten. Från Miljöpartiets sida anser vi att pälsdjur
            i bur inte är värdigt och inte örenligt med gott djurskydd i ett
            land som vill var föregångare på området,
          </p>
          <pb facs="riksdagen-motions-pdf/data/200102/mot_200102_MJ_0274/mot_200102_MJ_0274-0003.pdf"/>
          <p xml:id="i-hJnXnfCjnpjUX3Hatzy4h">
            som regeringen skriver i sin propagandaskrift Lyckliga djur.
            För djuren gäller nämligen verkligheten — inte de vackra orden
            i broschyrer. Noteras i sammanhanget bör att de föreskrifter som
            Jordbruksverket meddelat för hållning av chinchillor för hobby
            eller sällskap (SJVFS 1999:110) inte heller når upp till Europarådskonventionens
            krav.
          </p>
          <p xml:id="i-JuYXP3qKr5q4kKeSNCCFqm">
            Stockholm den 28 september 2001 Gudrun Lindvall (mp)
          </p>
          <p xml:id="i-UWzxS4T1AWz1Fz5TdfdeNN">
            Birger Schlaug (mp) Helena Hillar Rosenqvist (mp) Gunnar Goude
            (mp) Kia Andreasson (mp) Ingegerd Saarinen (mp) Mikael Johansson
            (mp)
          </p>
          <p xml:id="i-JtQA7EzJC5H7r9Kdw8PWw8">
            2001/02:MJ274
          </p>
        </div>
      </div>
    </body>
  </text>
</TEI>
