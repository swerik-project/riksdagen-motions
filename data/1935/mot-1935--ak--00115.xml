<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__ak__115/mot_1935__ak__115-001.pdf"/>
      <fw xml:id="i-TBo3dEW4kLf84xJhGyicgw">
        Motioner i Andra kammaren, Nr 115. 11
      </fw>
      <div type="motHeader" xml:id="i-QKkrUt11GUDB8UFvUj7zzu">
        <div type="motTitle" xml:id="i-7H7aJgic3pbX258GUaavn2"/>
        <div type="motSubmissionInfo" xml:id="i-ERTrrmVgk4hoRGXFEttt6U"/>
      </div>
      <div type="motBody" xml:id="i-FoHFhTcJ9PkSGinePE6vb8">
        <div xml:id="i-7RZgBxpZn7w4rpoCwvrzNS">
          <p xml:id="i-Rsp4D73M7isMtg1qqBCkz8">
            Nr 115.
          </p>
          <p xml:id="i-3i1UGdm3bPpvpbbJcuVy4g">
            Av herr Karlsson i Grängesberg m. fl., angående utredning och
          </p>
          <p xml:id="i-Lx8o58WUQ8hxCzfnGFDbZP">
            förslag i fråga om revision av skattelagstiftningen.
          </p>
          <p xml:id="i-C14o3rncx8ZmsHcWKnLtAU">
            Den nuvarande beskattningen, såväl den direkta som den indirekta
            i form av tullar, acciser och andra indirekta skatter, drabbar
            de små inkomst- tagarna på ett synnerligen kännbart och hårt sätt.
            Industriarbetare, små- bönder, lant- och skogsarbetare samt alla
            övriga grupper av mindre in- komsttagare påläggas för närvarande
            skattebördor, som icke alls äro rätt- vist avvägda eller motsvara
            dessa gruppers ekonomiska bärkraft. Vid an- tagandet av de nu
            gällande egentliga skattelagarna tog riksdagen icke till- börlig
            hänsyn till bärkraften hos de ekonomiskt svagare, utan ställde
            dem redan då i en mycket missgynnad undantagsställning i förhållande
            till de mera bärkraftiga inkomsttagarna. Även om man sedan nödgats
            något skärpa skattekraven på de högre inkomsttagarna och förmögnare
            klasserna, har man dock ingalunda gått så hårdhänt fram mot dessa
            som mot den övriga delen av befolkningen. Sådan skattelagstiftningen
            nu är, drabbar den direkta skatten även myc- ket små inkomster,
            och av den indirekta beskattningen drabbas de fattiga befolkningsgrupperna
            på ett oerhört kännbart och orättvist sätt. Då det be- träffande
            den indirekta beskattningen förhåller sig så, att de beskattade
            va- rorna till stor del äro sådana som den fattiga befolkningen
            är nödsakad att köpa (t. ex. margarinet) medan de förmögnare klasserna
            i många fall kunna undvara desamma, blir resultatet att de senare
            därigenom befrias från en skattebörda som med hela sin tyngd lägges
            på de minst bärkraftiga. Skatte- bördan uppdelas genom den indirekta
            beskattningen efter individens behov av varor och icke efter hans
            ekonomiska förmåga att bära skattebördorna. Då därtill kommer
            att de fattigaste i regel ha de största familjerna, ökas bördan
            ytterligare för dessa. Av en sammanställning, som finnes återgiven
            i årets statsverksproposition, framgår, att mera än två tredjedelar
            av statens skatteintäkter uttagas ge- nom indirekta skatter. I
            finansplanen för budgetåret 1935/1936 har rege- ringen sålunda
            beräknat att 69,1 procent skall uttagas genom indirekta skat-
            ter och 30,9 procent genom direkta skatter. Finansministern har
            i detta sammanhang anfört, att fördelningen av statsinkomsterna
            på direkta och indirekta skatter under det förflutna årtiondet
            hållit sig anmärkningsvärt oförändrad. De sistförflutna årens
            skattehöjningar ha dock inneburit en förskjutning som något ökat
            konsumtionsskatternas andel i den totala be- skattningen. I efterföljande
            tabell har sammanställts skatternas summa för ett vart av budgetåren
            1925/1926—1935/1936, därvid uppgifterna väsentligen grunda
          </p>
          <pb facs="riksdagen-motions-pdf/data/1935/mot_1935__ak__115/mot_1935__ak__115-002.pdf"/>
          <fw xml:id="i-G4UDa9DrvNNTjidtNVnKvf">
            12 Motioner i Andra kammaren, Nr 115.
          </fw>
          <p xml:id="i-7Hwm6GDRF8viC6fjcZ6c9i">
            sig för tiden till och med budgetåret 1933/1934 på avslutade
            räkenskaper, för budgetåret 1934/1935 på riksstatens siffror samt
            för budgetåret 1935/1936 på de siffror, som innehållas i det nu
            föreliggande budgetförslaget. Bland skatterna hava medtagits automobilskattemedlen
            även under den tid, då dessa redovisades utanför riksstaten, liksom
            ock den under vissa tidigare år bland diverse inkomster bokförda
            intäkten av rusdrycksförsäljningsmedel från partihandelsbolag.
            Tabellen innehåller vidare en fördelning av skatte- summan för
            varje budgetår på direkta och indirekta skatter. Med avse- ende
            å denna fördelning må här allenast framhållas, att av stämpelmedlen
            arvs- och gåvoskatten hänförts till direkt beskattning, medan
            övriga stäm- pelmedel ansetts utgöra indirekt beskattning. En
            liknande fördelning har i fråga om automobilskattemedlen ägt rum
            sålunda, att fordonsskatten hän- förts till den direkta beskaltningen
            samt gummirings- och bensinskatterna till indirekt beskattning.
          </p>
          <p xml:id="i-Rrydq7hYF21NLwCnofy57R">
            Skatter I Budgetår Direkta | Indirekta g ; | umma | milj. kr.
            | 120 AV | milj. kr. | 130 av milj. kr. summa summa 1925/1926
            .......... 179.88 34.9 336.26 65.1 516.14 1026/1927 ome:sveens:
            181.18 33.4 361.36 66.6 542.54 1927/1928 .......... 183.49 31.9
            391.09 68.1 574.58 1928/1929 smccrsesrg 186.25 32.5 386.50 67.5
            572.175 1929/1930 .......... 189.66 32.2 400.02 | 67.8 589.68
            1930/1931 sars: 207.40 34.7 | -390.84 65.3 598.24 1931/1932 ..........
            203.22 34.2 391.75 65.8 594.97 1032/1933 smmee:reve: 193.387 32.0
            410.49 68.0 603.86 1933/1934 .......... 188.97 30.7 426.74 69.3
            615.71 1934/1935 .......... 202.51 31.2 446.50 68.8 649.01 1935/1936
            .......... 219.324 | 30.9 490.00 69.1 709.34
          </p>
          <p xml:id="i-BaSaT1BRhGDMm98aGWzaCA">
            Vi vilja fästa uppmärksamheten vid, samt måste beteckna som anmärk-
            ningsvärt, att procenttalet för de indirekta skatterna är högre
            under de två senaste åren — den socialdemokratiska regeringsperioden
            — än för tidigare år under tioårsperioden. Som synes av siffrorna
            för det nu föreliggande budgetförslaget för 1935/1936 fortsätter
            regeringen på den inslagna vägen. Dessa siffror visa emellertid
            hur nödvändig en genomgripande omläggning av hela skattesystemet
            är. Denna omläggning måste ske så, att skattebör- dan för de små
            inkomsttagarna lättas på ett effektivt sätt. Den direkta be- skattningen
            måste genom en starkt stigande progressiv skala skärpas för de
            högre inkomsttagarna och de förmögna. Då det främst gäller att
            skydda de lägre inkomsttagarna, är det nödvän- digt att genomföra
            en höjning av det skattefria avdraget till sådan storlek, alt
            vad som kan anses utgöra existensminimum blir undantaget från
            beskatt- ning. För den statliga beskattningen har man ansett sig
            böra åtminstone i någon mån beakta kravet på ett skattefritt existensminimum,
            även om de
          </p>
          <pb facs="riksdagen-motions-pdf/data/1935/mot_1935__ak__115/mot_1935__ak__115-003.pdf"/>
          <fw xml:id="i-Ryf12VQNMoxFbgeJ13ULtk">
            Motioner i Andra kammaren, Nr 115. 13
          </fw>
          <p xml:id="i-5s7m2SpwdXNv6fzkD97VUY">
            avdrag, som därvidlag stipulerats, äro satta i underkant. När
            det däremot gällde att bestämma de skattefria beloppen vid kommunal
            beskattning, pru- tade man ner de för den statliga beskattningen
            gällande till hälften. Om motivet härvidlag hade varit, att ett
            skattefritt belopp vid kommunal be- skattning till samma höjd
            som det, vilket upptagits vid statsbeskattningen, skulle i allt
            för stor utsträckning gynna de högre inkomsttagarna och de förmögna,
            hade det funnits möjligheter att på annat sätt låta dem kompen-
            sera avdraget än att, som nu sker, pålägga de lägre inkomsttagarna
            en skattebörda, under vilken de digna. Om riksdagen vid skattelagarnas
            antagande ansåg lämpligt att stanna vid nu gällande skattefria
            avdrag och sålunda satte in skattetrycket djupare än någonsin
            tidigare, ha dock sedan dess förhållanden inträtt som absolut
            motivera en ändring. Arbetslönerna ha betydligt reducerats. Arbetslösheten
            har en fruktansvärd omfattning, och många av dem som ännu äro
            kvar i produktionen arbeta på förkortad arbetstid utan att ha
            erhållit någon löne- kompensation. Massor av småfolk ha sålunda
            fått ytterligare nedsättning i sina inkomster. Skatten har dock
            i många fall blivit högre, framför allt på grund av att kommunerna
            nödgats höja utdebiteringen per skattekrona. Det är sålunda ur
            alla synpunkter nödvändigt, att åtgärder snarast möjligt vid-
            tagas för att lätta och, där så kräves, helt befria de mindre
            inkomsttagarna från de bördor, som nu så hårt trycka dem. Detta
            måste ske dels genom höjande av det skattefria avdraget till paritet
            med vad som oundgängligen måste anses vara existensminimum och
            dels genom en kraftigare beskattning av de högre inkomsterna och
            förmögen- heterna. Beträffande de skattefria avdragen anse vi,
            att dessa för den kommunala beskattningen icke böra fastställas
            lägre än avdragen vid statlig beskattning. Om det skattefria avdraget
            vid kommunal beskattning vore fastställt till samma belopp som
            vid statlig beskattning skulle en familj i femte ortsgrup- pen
            på man, hustru och två barn och med en taxerad inkomst på 2 200
            kronor (= intjänt inkomst på 2400 å 2500 kronor) bli befriad från
            kom- munal beskattning. En familj av samma storlek i första ortsgruppen
            skulle bli fri från kommunal beskattning, om den taxerade inkomsten
            stannar vid 1640 kronor. Ingen torde kunna påstå, att man i någotdera
            fallet räknat med ett för högt existensminimum. För att möjliggöra
            realiserandet av kravet på ett skattefritt existensmini- mum för
            de arbetande klasserna är det i främsta rummet nödvändigt att
            utveckla och kraftigare stegra den kommunala progressivskatten.
            Den kommunala progressivskatten borde, enligt vår mening, vara
            huvud- skatten i stället för, som den nu är, en tilläggsskatt,
            vilken kommer de kom- muner till godo, som ha förmånen att inom
            sig hysa förmögna och höga inkomsttagare. Den bör sålunda uttagas
            efter en skala med betydligt skar- pare stegring än den nu utgående,
            varjämte den dubbla begränsningen av
          </p>
          <pb facs="riksdagen-motions-pdf/data/1935/mot_1935__ak__115/mot_1935__ak__115-004.pdf"/>
          <fw xml:id="i-MSoq7pNB9KtttB5tdbxGeJ">
            14 Motioner i Andra kammaren, Nr 115.
          </fw>
          <p xml:id="i-CZppqKb5X873SzvASoHGue">
            skatten borttages. Eller med andra ord, att bestämmelserna om
            »att grund- beloppet icke må i något fall överstiga 4,5 procent
            av det beskattningsbara beloppet», samt »åtgår ej — — — hela den
            tillgängliga andelen av grund- beloppet, skall återstoden ej uttagas»,
            helt bortfaller. I stället anse vi, att den del av progressivskatten,
            som ej åtgår inom beskattningskommunen, skall överföras till utjämningsskattefond
            och således komma andra kom- muner till godo. För svenskt aktiebolag
            och svenskt solidariskt bankbolag bör därjämte en i förhållande
            till nu utgående kommunala progressivskatt betydligt steg- rad
            sådan uttagas. Med hänsyn till nu rådande förhållanden bör införande
            av näringsskatt tagas upp till allvarligt övervägande. Genomförande
            av denna nya skatt bör ske främst med sikte på de konsekvenser
            som den kapitalistiska rationalise- ringen av näringslivet medfört.
            Frågan om införande av näringsskatt var uppe senast i samband
            med uppgörandet av formerna för den nu gällande skattelagstiftningen,
            men fick då förfalla. En dylik skatt skulle under nu rådande förhållanden
            tvingat industriföretag och andra företagare att i större omfattning
            än nu lämna ekonomiskt bidrag till kommunerna för de utgifter
            dessa fått ikläda sig på grund av företagens driftinställelser
            och därmed or- sakad arbetslöshet. I fråga om både kommunernas
            och statens skatteintäkter är rationalise- ringen en faktor som
            måste beaktas. Genom rationaliseringen har en bety- dande del
            av den manuella arbetskraften gjorts överflödig, samtidigt som
            företagen ökat sin produktion. Massor av arbetare ha på detta
            sätt gjorts arbetslösa. De arbetare, som fortfarande ha anställning
            inom produktionen, ha icke erhållit högre inkomst genom rationaliseringen.
            I de flesta fall torde motsatsen vara den riktiga. Rationaliseringen
            är emellertid ett hårt slag icke endast för arbetarna, utan även
            för kommunerna. Genom minskningen av antalet arbetare vid de olika
            företagen gå kommunerna och även staten miste om de utrationaliserade
            arbetarnas skatter. Men icke endast det. Kom- munerna och staten
            måste genom olika hjälpåtgärder bereda dessa arbetare och deras
            familjer deras utkomst. Otaliga exempel från olika delar av landet
            kunna anföras, som visa hur den genomförda rationaliseringen haft
            rent katastrofala verkningar både för kommunerna och för de enskilda
            medborgarna. Den förtvivlade ekonomiska situation som rationaliseringen
            skapat i industrikommunerna är av sådan art och omfattning att
            statsmakterna omöjligen kunna blunda för densamma. Riktigast är
            att maskinerna och de rationaliserade produktionsmedlen i övrigt
            tagas till skatteobjekt såsom ersättning för de personliga skattekronor
            som offrats på rationaliseringens altare.: Införande av jordvärdestegringsskatt
            är också en fråga som snarast möj- ligt bör föras fram till en
            lösning. Vid antagandet av de nu gällande skatte- lagarna sköts
            denna fråga fullständigt åt sidan. Detta beskattningskrav har
          </p>
          <pb facs="riksdagen-motions-pdf/data/1935/mot_1935__ak__115/mot_1935__ak__115-005.pdf"/>
          <fw xml:id="i-TEFZGgP5ajxXqByXsrKeky">
            Motioner i Andra kammaren, Nr 115. 15
          </fw>
          <p xml:id="i-PPHeusdjLY9aqafEfCC5A9">
            tidigare varit uppe till behandling och varit föremål för omfattande
            utred- ningar. Men därvid har det stannat. Även om jordvärdestegring
            framträder klarast i Stockholm och de större städerna, är den
            dock en företeelse som även i stor utsträckning förekom- mer på
            landsbygden. Genom utbyggandet och förbättrandet av landets väg-
            nät, byggandet av broar och framdragande av andra kommunikationsleder,
            stiga värdena på intilliggande områden i många fall kraftigt,
            utan att deras ägare haft några särskilda kostnader härför. Enskilda
            draga sålunda stora ekonomiska fördelar av de summor som staten
            och kommunerna lägga ned i ordnandet av landets kommunikationsleder
            och andra liknande förbätt- ringar. Allt talar sålunda för, att
            en värdestegringsskatt snarast möjligt bör genom- föras. Samhällsekonomer
            och statistiker på det ekonomiska området ha även med skärpa framhållit
            betydelsen av en dylik skatt. Då denna fråga är av särskild betydelse
            och då en sådan värdestegringsskatt kan genomföras fri- stående,
            komma vi att i särskild motion framföra yrkande därom. Vad som
            sagts om den kommunala beskattningen gäller även i stort sett
            den statliga. Genom den långsamt stigande progressiva skalan och
            genom begränsningen av grundbeloppet drabbar även den statliga
            skatten hårdare de mindre inkomsttagarna än de högre. Dessa senare
            bli, såsom ovan fram- hållits, ytterligare gynnade genom att större
            delen av skattebehovet uttages genom indirekt skatt. Hela det
            svenska skattesystemet är ett system för utplundring av de arbetande
            massorna, för gynnande av det privilegierade fåtalet. Samtidigt
            vi fordra, att staten vid skattens uttagande skall ta hänsyn till
            möjligheterna att bära den och icke lägger skatt på de oundgängliga
            beho- ven för livets uppehälle, måste man även kräva att skatten
            fördelas så, att de ekonomiskt starka få bära den tyngsta bördan,
            medan de svagare få den mindre eller helt befrias från densamma.
            Då nu gällande skattelag för stat- lig inkomst- och förmögenhetsskatt
            icke tar dessa hänsyn, framställa vi krav på en ändring härvidlag.
            Vi kräva sålunda, att den statliga beskattningen ändras därhän,
            att den progressiva skalan vid inkomstbeskattningen gives en hastigare
            stegring. De som med stöd och skydd av den nuvarande »ordningen»&gt;
            tillskansa sig stora inkomster måste tvingas att på skattevägen
            lämna ifrån sig en ordent- lig tribut av vad de tillåtits att
            roffa åt sig. Dessa element böra icke längre få sitta i orubbat
            bo, samtidigt som utmätningsmän fara omkring och taga sista kon
            av fattiga bönder för skatt som de inte mäktat betala och införsel
            i korttidsarbetarens och nödhjälpsarbetarens magra lön. I fråga
            om den statliga beskattningen bör även förmögenhetsskatten utgå
            så, att de större förmögenheterna beskattas kraftigare, efter
            en stigande pro- gressiv skala. För närvarande utgår skatt på
            en 60-del av den behållna för- mögenheten, lika för så väl stor
            som liten förmögenhet. Vi anse att för-
          </p>
          <pb facs="riksdagen-motions-pdf/data/1935/mot_1935__ak__115/mot_1935__ak__115-006.pdf"/>
          <fw xml:id="i-6Q7w2gdpeAUYump35Hycb1">
            16 Motioner i Andra kammaren, Nr 115.
          </fw>
          <p xml:id="i-FDwq63xLoGJXYwFZRKpeCD">
            mögenhetsskatt skall utgå på ett större deltal för de större
            förmögenheterna än för de mindre. Alltså en kraftigare höjning
            av den beräknade beskatt- ningsbara delen för de större förmögenheterna.
            Bolagsbeskattningen bör stegras i minst samma proportion som beträffande
            enskilda. Vid sidan av de egentliga statliga och kommunala skattelagarna
            böra sär- skilda skattelagstiftningar — och skärpning av sådana
            — komma till stånd, för att på alla områden skattebelägga de verkligt
            bärkraftiga i samhället. Vi ha också tidigare framfört förslag
            om sådana särskilda beskattningar. Sålunda böra, genom införande
            av en effektiv kvarlåtenskapsskatt och en skärpt arvsbeskattning,
            de större förmögenheterna på ett kraftigare sätt en- gångsbeskattas.
            En lagstiftning därom måste enligt vår mening snarast möj- ligt
            genomföras. I årets statsverksproposition är arvsskatten och skatt
            på gåva beräknad till 27 miljoner kronor. Genom en skärpt beskattning
            bara på detta område kan det allmänna i stället tillföras ett
            belopp av minst 100 miljoner kronor årligen, utan att någon enda
            medborgare därigenom behö- ver komma i några ekonomiska svårigheter.
            En annan skatteskärpning, som utan svårighet kan genomföras, är
            en höj- ning av stämpelavgiften på fondpapper. Statens inkomster
            av fondstämpel- avgifterna ha under de senaste åren varit obetydliga
            och variera för olika år, beroende på den fluktuerande omsättningen
            av fondpapper. År 1928 gav fondstämpeln 6,5 miljoner kronor, vilket
            är det högsta under tioårsperioden. De senaste åren ha dessa avgifter
            inbringat mellan 1 å 2 miljoner. Handeln med fondpapper har till
            övervägande delen karaktären av spel, där kurs- vinsten är den
            drivande kraften. Denna handel främjar på intet sätt pro- duktiv
            verksamhet och varuomsättning. I många fall kan jobberiet med
            fondpapper vara till skada för produktiva företag, som utsättas
            för spekula- tiva operationer. Staten bör ta ut större avgifter
            av denna handel än vad nu är fallet. Staten har inte dragit sig
            för att dra ekonomisk fördel av handeln med spritdrycker, tobaksbruket,
            lotterispel o. s. v., och varför skall då staten icke låta handeln
            med fondpapper bli en inkomstkälla av större omfattning än vad
            den nu är? Den nu utgående stämpelavgiften på fondbörsaffärerna
            bör enligt vår åsikt kraftigt höjas. Å aktier, lotter m. m. bör
            den kunna sättas till 10 pro- cent och å övriga papper höjas i
            proportion därtill. En dylik höjning av stäm- pelavgifterna kan
            tillföra det allmänna en ökad inkomst av 20 å 25 miljoner kronor
            årligen. Då vi anse, att det nuvarande skattesystemet snarast
            möjligt måtte om- läggas i sådan riktning, att skattetrycket på
            de fattiga och små inkomst- tagarna effektivt lättas och skattebördorna
            läggas på de bärkraftiga i sam- hället, hemställa vi,
          </p>
          <p xml:id="i-Ay6a9jeAMCBF14MK6k1avj">
            att riksdagen måtte besluta anhålla att regeringen måtte 1. låta
            utreda och till 1936 års riksdag inkomma med förslag till ändring
            av skattelagarna, avseende
          </p>
          <pb facs="riksdagen-motions-pdf/data/1935/mot_1935__ak__115/mot_1935__ak__115-007.pdf"/>
          <fw xml:id="i-DP2Jny7qxcurCnWbQRYb6c">
            Motioner i Andra kammaren, Nr 115. 17
          </fw>
          <p xml:id="i-CAaSJHr3prTPASLv3ANqoi">
            dels höjning av det skattefria avdraget, dels kraftig stegring
            av den kommunala progressivbe- skattningen och med iakttagande
            av att den nuvarande dubbla begränsningen å densamma slopas, dels
            stegring av nu gällande progressivbeskattning av svenskt aktiebolag
            och svenskt solidariskt bankbolag, dels uttagande av en näringsskatt
            med kraftig skattever- kan särskilt för rationaliserad verksamhet,
            dels åtgärder i skatteutjämnande syfte, dels en stegring av den
            progressiva statsskatten, samt dels åtgärder för kraftigare beskattning
            av de större för- mögenheterna; samt 2. till 1936 års riksdag
            inkomma med förslag dels till förordning om kvarlåtenskapsskatt,
            dels om höjning av arvsskatten och skatt på gåva, dels ock om
            höjning av stämpelavgiften å fondpapper.
          </p>
          <p xml:id="i-XWTwfXv4WDHckhi5QhdkUx">
            Stockholm den 19 januari 1935.
          </p>
          <p xml:id="i-6PEMoyYibG41yhe3ugEm4q">
            Verner Karlsson. K. Kilbom. Nils Flyg. Arvid Olsson. Vikt. Herou.
            Aug. Spångberg. Albin Ström. | Torsten Henrikson.
          </p>
          <p xml:id="i-GDNs19VnvDHFrFsdTXvwTn">
            Bihang till riksdagens protokoll 1935. 4 saml. Nr 112—116. 2
          </p>
          <pb facs="riksdagen-motions-pdf/data/1935/mot_1935__ak__115/mot_1935__ak__115-008.pdf"/>
          <p xml:id="i-E1hs212JQ3NJ3DGexqdt7x">
            +”
          </p>
        </div>
      </div>
    </body>
  </text>
</TEI>
