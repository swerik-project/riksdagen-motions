<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-AU-00149">
  <teiHeader>
    <fileDesc>
      <titleStmt>
        <title>En starkare arbetsrätt för ökad trygghet</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:149 av Ali Esbati m.fl. (V)</title>
          <idno type="rdwebb">H702149</idno>
          <rs type="number">149</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H702149/text</ref>
          <ref type="dokument_url_html">http://data.riksdagen.se/dokument/H702149</ref>
          <ref type="dokumentstatus_url_xml">http://data.riksdagen.se/dokumentstatus/H702149</ref>
          <ref type="docx">http://data.riksdagen.se/fil/10BC554D-F5D2-4E6E-9BE2-663998747009</ref>
          <ref type="pdf">http://data.riksdagen.se/fil/66D627F6-7C63-4B40-AF68-4C3EABD51910</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-9adPkD75NVypGed632N39a</idno>
            <name>Andreas Lennkvist Manriquez</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WgMiSXqegMBFyMbc3twAqj" type="signed"/>
        <correspContext corresp="i-WgMiSXqegMBFyMbc3twAqj">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-9adPkD75NVypGed632N39a"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-Veya91A5Qiubiv7eU4KQ1B" type="submitted">
          <date when="2019-09-24"/>
          <time when="09:40:56"/>
        </correspAction>
        <correspAction xml:id="i-RKrwUL4UkCFaVkT5PZSTQT" type="reviewed">
          <date when="2019-09-24"/>
          <time when="14:26:35"/>
        </correspAction>
        <correspAction xml:id="i-TRD38rdCsNMA5ekfM2H2Xt" type="referred">
          <date when="2019-10-11"/>
        </correspAction>
        <correspAction xml:id="i-B9fGjYd5194nJMpcR5W8eD" type="assigned">
          <date when="2020-10-08"/>
          <time when="12:56:23"/>
        </correspAction>
        <correspContext corresp="i-B9fGjYd5194nJMpcR5W8eD">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-HFvzXPiMKLLBdQpdBgVA2n" type="behandlas_i"/>
        <correspContext corresp="i-HFvzXPiMKLLBdQpdBgVA2n">
          <ref type="uppgift">2019/20:AU8</ref>
          <ref type="ref_dok_id">H701AU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">AU8</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:149 av Ali Esbati m.fl. (V) En
          starkare arbetsrätt för ökad trygghet
        </div>
      </div>
      <div type="motBody">
        <div xml:id="i-6Ned4g7UbpaDdfvCtZYxkG" type="TOC">
          <head xml:id="i-3vLgRhAJ1Fv5bHfbqD6ARW">
            1 Innehållsförteckning
          </head>
          <list>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Inledning
            </item>
            <item style="indent-level: 1">
              4 Minska de otrygga anställningarna
            </item>
            <item style="indent-level: 2">
              4.1 Objektiva skäl för alla visstidsanställningar
            </item>
            <item style="indent-level: 2">
              4.2 Maxgräns för tidsbegränsad anställning
            </item>
            <item style="indent-level: 2">
              4.3 Skydd mot missbruk av intermittenta anställningar
            </item>
            <item style="indent-level: 2">
              4.4 Företrädesrätt till återanställning
            </item>
            <item style="indent-level: 2">
              4.5 Tydligare personsamband vid vikariat
            </item>
            <item style="indent-level: 2">
              4.6 Skyddad sysselsättningsgrad mot s.k. hyvling
            </item>
            <item style="indent-level: 1">
              5 Strejkrätt
            </item>
          </list>
        </div>
        <div type="motProposal" subtype="förslag">
          <head xml:id="i-HhdY3yi3ijMYV8tsCsqVwg">
            2 Förslag till riksdagsbeslut
          </head>
          <list style="ol">
            <item xml:id="i-SFAY1qRranxpiB9Fb9ntot">
              Riksdagen ställer sig bakom det som anförs i motionen om att
              lagen (1982:80) om anställningsskydd bör ändras så att allmän
              visstidsanställning utgår och det i stället införs objektiva kriterier
              för när det är tillåtet med visstidsanställningar och tillkännager
              detta för regeringen.
            </item>
            <item xml:id="i-H1pZDmi1TJWV34786BHa1a">
              Riksdagen ställer sig bakom det som anförs i motionen om att
              det bör införas en övre tidsgräns om maximalt 24 månader under
              de senaste fem åren för hur länge någon kan vara tidsbegränsat
              anställd, oavsett anställningsform, hos samma arbetsgivare innan
              anställningen övergår i en tillsvidareanställning, och detta tillkännager
              riksdagen för regeringen.
            </item>
            <item xml:id="i-EGYvcya6TN5JpKLTf8DWhM">
              Riksdagen ställer sig bakom det som anförs i motionen om att
              kvalifikationstiden för företrädesrätt till återanställning bör
              förkortas och inträda efter sammanlagt sex månaders anställning
              under de senaste två åren och att tiden under vilken företrädesrätten
              till återanställning gäller bör förlängas till tolv månader efter
              anställningens upphörande och tillkännager detta för regeringen.
            </item>
            <item xml:id="i-CDJHysYW8vm3pwPmiuToHr">
              Riksdagen ställer sig bakom det som anförs i motionen om att
              regelverket kring vikariat bör förtydligas i syfte att förhindra
              missbruk av anställningsformen och tillkännager detta för regeringen.
            </item>
            <item xml:id="i-CewTGCdP8Q113rir3SECZe">
              Riksdagen ställer sig bakom det som anförs i motionen om att
              lagen (1982:80) om anställningsskydd bör ändras så att regelverket
              gällande arbetsbrist blir tillämpligt om en arbetsgivare avser
              att omreglera den anställdes sysselsättningsgrad, och detta tillkännager
              riksdagen för regeringen.
            </item>
            <item xml:id="i-DK7Yc6u1VHNLJS35phtPCs">
              Riksdagen ställer sig bakom det som anförs i motionen om att
              de inskränkningar i konflikträtten som genomförts i lagen (1976:580)
              om medbestämmande i arbetslivet med proposition 2018/19:105 bör
              rivas upp och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-VQiW7yGWkRPRxzBxg6S4MK" type="h1">
            3 Inledning
          </head>
          <p xml:id="i-16FZ71DgKJpfcfEDXZUoNK">
            Vänsterpartiet ser med stor oro på hur arbetsvillkoren blivit
            tuffare och arbetslivet otryggare under en lång period. Nedskärningar
            och slimmade organisationer har gjort att stress och annan psykisk
            ohälsa blivit den vanligaste orsaken till sjukskrivningar, i synnerhet
            inom kvinnodominerade branscher. Anställningstryggheten har också
            urholkats under en lång period, vilket ytterligare bidrar till
            stress och osäkerhet.
          </p>
          <p xml:id="i-ApE7QaZ1WarL3jQdenUU7j">
            Sverige har i dag en arbetsmarknad som präglas av ett för arbetsgivaren
            mycket tillåtande regelverk för tidsbegränsade anställningar,
            inhyrning från bemanningsföretag och låglönekonkurrens från andra
            EU-länder. Privatiseringar och upphandlingar av allt fler offentliga
            verksamheter hotar också anställningstryggheten i jobb som tidigare
            betraktades som relativt trygga.
          </p>
          <p xml:id="i-49qMabA2wXBVYkHhuVQzDR">
            Tendensen är att arbetskraften blir alltmer uppdelad i en väletablerad
            kärna med relativt trygga arbetsvillkor och en periferi bestående
            av en växande grupp som saknar anställningstrygghet och har små
            möjligheter att hävda sina rättigheter i arbetslivet. I denna
            grupp ingår tidsbegränsat anställda, migrantarbetare, papperslösa
            och andra utsatta personer som arbetar för löner och villkor långt
            sämre än de som regleras i lagar och kollektivavtal. Den gemensamma
            nämnaren i denna heterogena grupp, som ibland beskrivs i termer
            av ett prekariat, är otryggheten och osäkerheten. Villkoren ser
            således väldigt olika ut för olika arbetstagare. Samtidigt befinner
            sig alla på samma arbets­marknad.
          </p>
          <p xml:id="i-GEZAKztyo2qgZ4Ky8Gjz4Z">
            Den ökade uppsplittringen av löntagarna i tillsvidareanställda,
            visstidsanställda, inhyrda, utstationerade, uppdragstagare osv.
            försvårar den fackliga organiseringen. Arbetstagare med osäkra
            och otrygga anställningar vågar inte ställa krav i samma utsträckning
            som tillsvidareanställda. Arbetsplatser där människor är rädda
            att bli av med jobbet blir tysta arbetsplatser. Sämre anställningstrygghet
            och arbetsvillkor för vissa grupper påverkar därmed i förlängningen
            allas utsikter till goda arbetsvillkor. En förbättrad anställningstrygghet
            är därför bra för hela arbetsmarknaden.
          </p>
          <head xml:id="i-9CUVsRLs4vqJ1x22nL7fGU" type="h1">
            4 Minska de otrygga anställningarna
          </head>
          <p xml:id="i-VxCJV9Yf5cWySJXL6t24Aw">
            Tidsbegränsade anställningar fyller en nödvändig funktion på
            arbetsmarknaden. Det måste gå att ta in vikarier när anställda
            är föräldralediga, eller sjuka, och det måste gå att anställa
            extrapersonal vid tillfälliga arbetsanhopningar eller när det
            behövs specifik kunskap under begränsad tid. Problemet är att
            många arbetsgivare systematiskt använder tidsbegränsade anställningar
            för att täcka permanenta arbetskraftsbehov därför att det är bekvämt
            att ha en flexibel personalstyrka.
          </p>
          <p xml:id="i-JYv1y4XgupscmtJUAxGhDd">
            De tidsbegränsade anställningarna har ökat trendmässigt de senaste
            trettio åren, men fördelar sig väldigt ojämnt över arbetsmarknaden.
            Den stora förändringen är att de tids­begränsade anställningarna
            blivit allt osäkrare över tid. Allmän visstidsanställning är den
            vanligaste och samtidigt mest osäkra tidsbegränsade anställningsformen
            som regleras i LAS. Enligt statistik från SCB är det nästan dubbelt
            så vanligt med tidsbegränsade anställningar i arbetaryrken som
            i tjänstemannayrken. Fler kvinnor än män har tidsbegränsade anställningar
            och allra vanligast är dessa anställningar bland unga. I åldersgruppen
            16–24 år har fler än hälften av dem som jobbar en tidsbegränsad
            anställning. I åldersgruppen 25–29 år har var fjärde ett tidsbegränsat
            jobb (LO: Anställningsformer och arbetstider 2017). Tidsbegränsade
            anställningar kryper dock allt högre upp i åldrarna. Medelåldern
            för tidsbegränsat anställda på arbetsmarknaden i sin helhet var
            31,2 år 2014. Medelåldern för en tidsbegränsad anställning för
            arbetare inom kommun och landsting var 37 år (Kommunal 2016: Status:
            Prekär. En rapport om tidsbegränsat anställda). Tidsbegränsade
            anställningar kan således inte enbart beskrivas som ett ungdomsfenomen
            på den svenska arbetsmarknaden. Här finns ett tydligt klass- och
            könsmönster.
          </p>
          <p xml:id="i-LEmwpTcAuzK4pYvFxVhgeK">
            I vissa branscher är tidsbegränsade anställningar snarare regel
            än undantag, det gäller framför allt i kvinnodominerade arbetaryrken
            inom vård och omsorg, handel samt hotell- och restaurangbranschen.
            Här är den vanligaste formen av tidsbegränsad anställning timvikariat
            eller behovsanställning utan garanterad arbetstid. Den yrkes­grupp
            som har högst andel tidsbegränsade anställningar är vårdbiträden.
            2015 var 61 procent av vårdbiträdena tidsbegränsat anställda.
            Men det finns även tjänste­mannayrken där tillfälliga anställningar
            är ett stort problem, exempelvis gäller det journalister och universitetslärare.
          </p>
          <p xml:id="i-68FSVNvwMJaoicCvgU2MyS">
            Att vara anställd på tillfälliga kontrakt innebär stora nackdelar.
            Tidsbegränsat anställda vittnar om en prekär tillvaro. Livet går
            inte att planera, ekonomin är osäker och på arbetsplatsen befinner
            man sig i ständigt underläge. Det är svårare att engagera sig
            fackligt och säga ifrån om orättvisor och problem på jobbet. Tillfälligt
            anställda erbjuds också mindre kompetensutveckling och har sämre
            löneutveckling. Att inte ha en tillsvidareanställning gör det
            svårt att teckna ett hyreskontrakt eller låna pengar till en bostad.
            Otrygga anställningar är en stor källa till stress och oro framför
            allt bland unga. Forskningsstudier visar tydliga kopplingar mellan
            psykisk ohälsa och otrygga anställningar. Otrygga anställningar
            ger helt enkelt otrygga liv.
          </p>
          <p xml:id="i-G3FS5jgKGHdSBKSpjH761d">
            De tydliga skillnaderna i arbetsmiljö mellan tidsbegränsat anställda
            och tillsvidare­anställda bekräftas i Arbetsmiljöverkets undersökning
            ”Arbetsmiljön 2017”. Enligt rapporten är en av fyra tidsbegränsat
            anställda rädda för uppsägning eller att tvingas korta sin arbetstid
            jämfört med en av tio av de tillsvidareanställda. Vidare har drygt
            hälften av de tidsbegränsat anställda repetitiva arbetsuppgifter
            jämfört med drygt en tredjedel av de tillsvidareanställda. Dessutom
            kan sex av tio tidsbegränsat anställda sällan eller aldrig bestämma
            när arbetsuppgifter ska utföras. Motsvarande siffra för tillsvidareanställda
            är tre av tio. Därutöver visar rapporten att det bland tidsbegränsat
            anställda kvinnor är dubbelt så vanligt att ha upplevt sexuella
            trakasserier på jobbet jämfört med bland tillsvidareanställda
            kvinnor (Arbetsmiljöverket: Arbetsmiljön 2017).
          </p>
          <p xml:id="i-HBzkkFLhXd5hY4rUEbFocv">
            När antalet visstidsanställningar blir för många påverkar det
            även de tillsvidare­anställdas arbetsvillkor och arbetsmiljö negativt.
            En undersökning som Handels­anställdas förbund har gjort bland
            butiks- och lageranställda visar att tillsvidareanställd personal
            på arbetsplatser där det finns många visstidsanställda mår sämre
            och känner sig mer stressade än andra. Bemanningen är ofta lägre
            på dessa arbetsplatser, och de tills­vidareanställda får dra ett
            tyngre lass och ständigt lära upp nya kollegor.
          </p>
          <p xml:id="i-XV99xwmESPF21Hrzvih4Ru">
            Det finns alltså mycket att vinna för alla arbetstagare på att
            de tillfälliga anställ­ningarna begränsas. Regeringens proposition
            2015/16:62 Skärpta åtgärder mot missbruk av tidsbegränsade anställningar
            innehöll förslag som kan ses som steg i rätt riktning. De lagändringar
            som trädde i kraft den 1 maj 2016 är dock otillräckliga för att
            på allvar komma till rätta med missbruket av de tidsbegränsade
            anställningarna. Vänsterpartiet föreslår därför ett antal regeländringar
            i syfte att minska de otrygga anställningarna och stärka den enskildes
            rätt till anställningstrygghet.
          </p>
          <head xml:id="i-K8g58NAaU4dixHHgw5pe6c" type="h2">
            4.1 Objektiva skäl för alla visstidsanställningar
          </head>
          <p xml:id="i-FfUwdXfHJ7vTNgdBgR9v51">
            Vänsterpartiet anser att tillsvidareanställning ska vara norm
            på arbetsmarknaden och att tidsbegränsade anställningar bara ska
            få användas när det finns objektiva skäl för det. Så är det inte
            i dag.
          </p>
          <p xml:id="i-SrAp35sXPuU3c99EMybKfk">
            För att anställa någon på ett vikariat krävs att en anställd
            är frånvarande och tillfälligt behöver ersättas. Men för att erbjuda
            någon en allmän visstidsanställning enligt § 5 i LAS finns inga
            sådana kriterier alls. Det står arbetsgivaren fritt att välja
            en tidsbegränsad anställning utan att motivera det. Därmed kan
            det inte sägas att tillsvidareanställning längre är norm i den
            svenska arbetsrättslagstiftningen.
          </p>
          <p xml:id="i-C7HbeaP34uDzhYnpK4tLu1">
            Allmän visstidsanställning bryter med en grundtanke i LAS, nämligen
            att arbets­tagaren, som i utgångspunkten har en underordnad relation
            till arbetsgivaren, åtminstone ska skyddas mot godtycke. Allmän
            visstidsanställning kan tvärtom sägas bygga på just godtycke.
          </p>
          <p xml:id="i-6TCNfEVynJjfgRryXXDcJ4">
            Allmän visstidsanställning infördes av den borgerliga regeringen
            2007. Vänster­partiet har sedan dess, tillsammans med flera fackförbund,
            framfört krav på att allmän visstidsanställning bör tas bort ur
            LAS. Sedan 2017 står också Socialdemokraterna bakom ett sådant
            krav efter ett beslut på partiets kongress. S-MP-regeringen lade
            dock aldrig fram någon proposition i ärendet. Problemet med allmän
            visstid kvarstår således.
          </p>
          <p xml:id="i-8AciyCkA3fQGmoEBPPebeY">
            I debatten har det hävdats att man i första hand bör komma till
            rätta med problemen i förhandlingar mellan arbetsmarknadens parter.
            Men grundproblemet har skapats genom utformningen av lagen och
            bör lösas därigenom. Dagens utformning ger en ensidig fördel till
            arbetsgivarna och bygger in ett godtycke i systemet. Arbetsgivarna
            har inget att vinna på att reglera detta i kollektivavtal, samtidigt
            som problemet är som störst på områden där arbetstagaren redan
            befinner sig i särskilt utsatta situationer. I den mån frågan
            ändå regleras genom kollektivavtal betyder det dessutom att arbetstagarorganisa­tionen
            måste betala för något som lagstiftaren inte borde ha öppnat för.
            En liknande slutsats drog LO-kongressen 2016, som fattade beslut
            om att LO ska verka för att allmän visstidsanställning tas bort
            ur LAS. Det finns således ett brett fackligt stöd för att ändra
            lagstiftningen.
          </p>
          <p xml:id="i-Lk9qbNJeXFaRqMc2k2xEUi">
            Vänsterpartiet anser att LAS bör ändras så att allmän visstidsanställning
            utgår och det i stället införs objektiva kriterier för när det
            är tillåtet med visstidsanställningar. Lagen bör i denna del även
            fortsättningsvis vara semidispositiv. Det innebär att arbets­marknadens
            parter i centrala kollektivavtal kan komma överens om de anställnings­former
            som är lämpliga inom respektive bransch.
          </p>
          <p xml:id="i-8vadkpbFhxPnuKNy22vDD8">
            Lagen (1982:80) om anställningsskydd bör ändras så att allmän
            visstidsanställning utgår och det i stället införs objektiva kriterier
            för när det är tillåtet med visstids­anställningar. Detta bör
            riksdagen ställa sig bakom och ge regeringen till känna.
          </p>
          <head xml:id="i-RMjkJ5bB5e4UWvKZmWGGh8" type="h2">
            4.2 Maxgräns för tidsbegränsad anställning
          </head>
          <p xml:id="i-YGc3wm7coKyQuLqFfSpNXD">
            Det ska inte vara möjligt att stapla olika visstidsanställningar
            hos samma arbetsgivare ovanpå varandra under alltför lång tid.
            De lagändringar som trädde i kraft den 1 maj 2016, genom bifall
            på proposition 2015/16:62, innebär visserligen en förbättring
            jämfört med tidigare lagstiftning. Vänsterpartiet anser dock,
            i likhet med flera fackförbund, att lagändringarna är både otillräckliga
            och svårtolkade. Det är dessutom oklart om lag­ändringarna verkligen
            uppfyller visstidsdirektivets krav. Det kommer även fortsätt­ningsvis
            att vara möjligt att stapla visstidsanställningar under lång tid.
          </p>
          <p xml:id="i-Xj6dWiHvnsSXa4kP3N1kuD">
            Det är inte acceptabelt att anställningstryggheten går att kringgå
            på det här sättet. Vänsterpartiet anser att det behövs en skärpning
            av reglerna mot missbruk av upprepade tidsbegränsade anställningar.
            Reglerna ska vara enkla att förstå och tillämpa. Principen bör
            vara att låta alla anställningsformer ingå i bedömningen av maximal
            tid som visstidsanställd.
          </p>
          <p xml:id="i-Du1xUCsDdBBZ2RqJTeAGoP">
            Det bör införas en övre tidsgräns om maximalt 24 månader under
            de senaste fem åren för hur länge någon kan vara tidsbegränsat
            anställd, oavsett anställningsform, hos samma arbetsgivare innan
            anställningen övergår i en tillsvidareanställning. Detta bör riksdagen
            ställa sig bakom och ge regeringen till känna.
          </p>
          <head xml:id="i-CKVXRzDvK8gz2rZvwy64Dz" type="h2">
            4.3 Skydd mot missbruk av intermittenta anställningar
          </head>
          <p xml:id="i-LHyFNN9iyC7fe2nWoAw2mj">
            Ett omfattande och växande problem på svensk arbetsmarknad är
            utvecklingen mot allt fler s.k. intermittent anställda, t.ex.
            timanställda, springvikarier eller personer som rings in vid behov.
            Intermittenta anställningar är inte lagreglerade utan regleras
            i kollektiv­avtal mellan arbetsmarknadens parter. Personer med
            denna form av tidsbegränsad anställning har en anställningstid
            som enbart räknas när de arbetar. Ett nytt anställnings­förhållande
            påbörjas varje gång arbete utförs.
          </p>
          <p xml:id="i-Fk5uYoQiEmKZtdjg9yYcnV">
            I LO:s tjänstebranscher pågår en utveckling där denna form av
            moderna daglönare blir allt vanligare. Arbetsgivarna väljer att
            utnyttja sina möjligheter att använda sig av intermittent anställda
            via anställningsformen allmän visstid. Personer med intermittenta
            anställningar erbjuds arbete med kort varsel, har ingen garanterad
            arbetstid, inget schema och därmed ingen garanterad inkomst. Intermittenta
            anställningar kan fortgå under en lång period, ofta under flera
            år. De arbetstagare som omfattas av intermittenta anställningar
            är främst unga, kvinnor och personer med utländsk bakgrund. De
            intermit­tent anställda har i praktiken inte något anställningsskydd
            alls – de är helt utlämnade till arbetsgivarens godtycke.
          </p>
          <p xml:id="i-2NhFB3ajsoV5dnXNNHf7c1">
            Vänsterpartiet ser ett stort behov av att komma till rätta med
            det omfattande missbruk av intermittenta anställningar som präglar
            delar av svensk arbetsmarknad. 2017 tillsatte S-MP-regeringen
            en utredning med uppdrag att bl.a. utreda skydd i anställningen
            för intermittent anställda (dir. 2017:56). I utredningens slutbetänkande
            finns flera förslag som syftar till att öka tryggheten för personer
            med intermittenta anställningar. Bland annat föreslås att tid
            mellan upprepade korta anställningar ska räknas som anställningstid
            vid tillämpning av vissa bestämmelser i LAS (SOU 2019:5). Vänsterpartiet
            anser att utredningens förslag är ett bra steg på vägen för att
            motverka missbruket av intermittenta anställningar. Vi förutsätter
            att regeringen skyndsamt går vidare med utredningens förslag.
          </p>
          <head xml:id="i-ERZMWr3AsSkznt53HwdvJy" type="h2">
            4.4 Företrädesrätt till återanställning
          </head>
          <p xml:id="i-T9LNrxmWsufRDNt4GNd1th">
            Företrädesrätt till återanställning innebär att anställda som
            blir uppsagda p.g.a. arbets­brist och visstidsanställda som inte
            får fortsatt anställning har rätt till återanställning om den
            tidigare arbetsgivaren behöver anställa. Förutsättningar för att
            företrädesrätten ska gälla är att anställningen har varat en viss
            tid och att personen i fråga har tillräckliga kvalifikationer
            för det aktuella arbetet. Denna regel är viktig för att upprätthålla
            tills­vidareanställningen som norm. Utan företrädesrätt till återanställning
            förlorar också turordningsreglerna vid uppsägning sin funktion.
            Arbetsgivaren definierar med nuvarande praxis när arbetsbrist
            föreligger och därmed också grund för uppsägning. Företrädesrätten
            till återanställning motverkar att oseriösa arbetsgivare godtyckligt
            säger upp personal enbart för att kunna ersätta dem med andra.
          </p>
          <p xml:id="i-MzVWxNHq1L5jWVkDwSFDss">
            Kvalifikationstiden för företrädesrätt till återanställning har
            förlängts. I dag krävs sammanlagt 12 månaders anställning under
            de senaste tre åren. Givet de allt fler korta visstidsanställningar
            som framför allt unga hänvisas till innebär denna tidsgräns att
            stora grupper ställs utanför det skydd som företrädesrätt till
            återanställning medför. Företrädesrätten gäller i dag under nio
            månader efter anställningens upphörande. För att företrädesrätten
            ska ge ett tillräckligt skydd mot godtyckliga uppsägningar bör
            denna tid förlängas. Redan i dag finns ett stort antal personer
            som permanent blir hänvisade till att varva tillfälliga anställningar
            med arbetslöshet. Om inget görs för att stärka återanställ­ningsrätten
            riskerar den skaran att växa än mer framöver.
          </p>
          <p xml:id="i-RscGwjTT8oLCSRvBJ33ys8">
            Kvalifikationstiden för företrädesrätt till återanställning bör
            kortas och inträda efter sammanlagt sex månaders anställning under
            de senaste två åren, och tiden under vilken företrädesrätten till
            återanställning gäller bör förlängas till 12 månader efter anställning­ens
            upphörande. Detta bör riksdagen ställa sig bakom och ge regeringen
            till känna.
          </p>
          <head xml:id="i-9eCziYCbAih1pVQyamasaJ" type="h2">
            4.5 Tydligare personsamband vid vikariat
          </head>
          <p xml:id="i-KkhnP7wuNyihXfyWXhZc8U">
            En vikarie är tänkt att vara en person som ersätter en bestämd
            viss person under en bestämd tid. Möjligheten att anställa på
            vikariat fyller en nödvändig funktion på arbets­marknaden genom
            att det går att anställa ersättare vid olika former av tjänstledighet,
            sjukdom och semestrar. Om inte den möjligheten fanns skulle arbetsbelastningen
            bli alltför stor för den personal som inte är ledig. Det skulle
            också bli svårare att få tjänst­ledigt av andra anledningar än
            de som ger rätt till tjänstledighet enligt lag och avtal. Anställningsformen
            ska dock inte kunna missbrukas.
          </p>
          <p xml:id="i-KmB6KgEfnj3afP63q7BS8S">
            Poängen med vikariat är att det finns ett personsamband. I verkligheten
            används vikariat ibland på vaga grunder där det kan vara oklart
            om vikarien alls ersätter en frånvarande person, eller om det
            i själva verket handlar om att täcka upp för vakanser eller tillfälliga
            arbetsanhopningar. Det är inte acceptabelt att vikariatsformen
            missbrukas på detta sätt. Arbetstagarnas fackliga organisationer
            måste ha insyn i vilka faktiska förhållanden som omger en anställning
            för att kunna hävda lagstadgade och avtalade anställningsvillkor.
            Om inget personsamband finns ska inte heller anställningsformen
            vikariat användas. Naturligtvis måste det finnas utrymme för rockader
            i en organisation, så att en vikarie täcker upp för en person
            som utför en frånvarande anställds arbetsupp­gifter. Det måste
            dock på ett tydligare sätt än vad som är fallet i dag gå att se
            sambandet med en anställds frånvaro och en vikarie.
          </p>
          <p xml:id="i-VLN2VD6PRUmY8U9FGMHVB">
            Regelverket kring vikariat bör förtydligas i syfte att förhindra
            missbruk av anställ­ningsformen. Detta bör riksdagen ställa sig
            bakom och ge regeringen till känna.
          </p>
          <head xml:id="i-xyEPHJzeFrnknixCxcEJa" type="h2">
            4.6 Skyddad sysselsättningsgrad mot s.k. hyvling
          </head>
          <p xml:id="i-MacagQaZfwCEQV8j6LXHUL">
            Det anställningsskydd som i dag finns i lagen om anställningsskydd
            (LAS) skyddar anställningen som sådan i arbetsbristsituationer
            genom turordningsregler och åter­anställningsrätt. Däremot finns
            inte på samma sätt ett skydd för sysselsättningsgraden i anställningen.
          </p>
          <p xml:id="i-NxfTDzHFJLiWq4g2g51Q6V">
            Detta medför att arbetsgivare, med hänvisning till arbetsbrist,
            kan välja att sänka sysselsättningsgraden för arbetstagare i stället
            för att säga upp dem. Om den arbets­tagare som blir erbjuden ett
            lägre arbetstidsmått tackar nej har arbetsgivaren saklig grund
            för uppsägning, så länge som erbjudandet är att anses som skäligt.
            Det innebär att den person som arbetsgivaren riktar erbjudandet
            till kan bli uppsagd – utan att turord­ningsreglerna har använts.
          </p>
          <p xml:id="i-6CbwibvTz5o2aavBdwCSxy">
            Fenomenet kallas hyvling, dvs. att arbetstidsmåttet hyvlas ned
            från heltid till deltid. Flera fackförbund, däribland HRF, Fastighets,
            Handels och Kommunal, har på senare år vittnat om att detta är
            ett växande problem inom deras branscher. Arbetsgivaren omorganiserar
            och sänker arbetstiden för de anställda. Ibland används metoden
            för att sänka arbetstiden för redan anställda och ta in nya på
            deltid.
          </p>
          <p xml:id="i-BRzp9M7sr1S8TQajQJsQzr">
            Nackdelarna med hyvling är stora, inte minst för de arbetstagare
            som drabbas. Flera fackförbund har slagit larm om att deras medlemmar
            inte längre kan försörja sig på sina löner efter att sysselsättningsgraden
            hyvlats. Således blir en till synes enkel lösning för arbetsgivarna
            ett riktigt problem för samhället i allmänhet och för arbetstagarna
            i synnerhet.
          </p>
          <p xml:id="i-3odNBasF15u4WCepLEnHQu">
            Arbetsdomstolen fastställde 2016 i en uppmärksammad dom (AD 2016
            nr 69) att en arbetsgivare inte agerat felaktigt när ett flertal
            anställda i en butik fått sina sysselsätt­ningsgrader – och följaktligen
            inkomster – sänkta. En tjänst med lägre sysselsättnings­grad kan
            betraktas som ett skäligt omplaceringserbjudande, och behöver
            därför inte behandlas som ett ärende om arbetsbrist. Arbetsgivare
            behöver då inte beakta turord­ningsregler eller uppsägningstider.
            LAS skyddar därmed inte omfattningen av en anställning. Domen
            markerar en definitiv återvändsgränd för skydd mot hyvlingar i
            nuvarande lagstiftning.
          </p>
          <p xml:id="i-7bfTAgTtvKYHw77LNfsnze">
            LO har sedan tidigare beslutat att verka för en lagändring för
            att motverka hyvling. Efter prövningen av regelverket i arbetsdomstolen
            har flera fackförbund förstärkt sina krav på åtgärder. Vänsterpartiet
            anser, i likhet med arbetstagarorganisationerna, att det krävs
            en lagändring för att komma till rätta med det problem som lyfts
            fram här, och har också föreslagit detta tidigare (mot. 2018/19:383).
          </p>
          <p xml:id="i-9vmSb2gApfLF5hGgav4fDP">
            Frågan om hyvling har utretts av Utredningen för ett hållbart
            arbetsliv över tid (A 2017:02). I sitt slutbetänkande föreslår
            utredningen ett ökat skydd mot hyvling (SOU 2019:5). Förslaget
            innebär att arbetsgivaren även fortsättningsvis ska ha rätt att
            rikta omplaceringserbjudanden om sänkt arbetstid till arbetstagarna.
            Arbetstagarna ska dock ha möjlighet att tacka nej till ett sådant
            erbjudande och ändå behålla sin plats i turordningen. Om arbetstagarna
            tackar nej måste arbetsgivaren gå vidare med en uppsägning enligt
            turordningsreglerna. Att tacka nej till ett omplaceringserbjudande
            som enbart innebär ett lägre arbetstidsmått ska således inte vara
            saklig grund för uppsägning.
          </p>
          <p xml:id="i-DX6G8TJQ3GCWCQ2YAPu4AK">
            Vänsterpartiet välkomnar utredningens förslag som ligger i linje
            med det vi föreslagit tidigare. Vi kan dock konstatera att arbetsmarknadsministern
            har förklarat att det, mot bakgrund av januariavtalet, inte finns
            något skäl att gå vidare med utredningens förslag. Vänsterpartiet
            vidhåller att det krävs en lagändring för att öka skyddet mot
            hyvling. Vi väljer därför att lägga vårt förslag på nytt.
          </p>
          <p xml:id="i-N7osDhXiqCkkDt78n6fKxZ">
            Lagen (1982:80) om anställningsskydd bör ändras så att regelverket
            gällande arbets­brist blir tillämpligt om en arbetsgivare avser
            att omreglera den anställdes sysselsätt­ningsgrad. Detta bör riksdagen
            ställa sig bakom och ge regeringen till känna.
          </p>
          <head xml:id="i-WhxQTkf8s8RPHNZwwDwyKc" type="h1">
            5 Strejkrätt
          </head>
          <p xml:id="i-QGNCpn6mFi2GgRFESPw4od">
            Strejkrätten är en grundlagsfäst, demokratisk rättighet skyddad
            av flera internationella konventioner. Rätten att strejka är helt
            avgörande för att arbetstagarna ska kunna försvara uppnådda rättigheter
            och på sikt förbättra dem. Relationen mellan arbetsgivare (arbetsköpare)
            och arbetstagare (den som säljer sin arbetskraft) är i grunden
            ojämn till arbetsgivarens fördel, eftersom arbetstagaren är beroende
            av sin inkomst, samtidigt som arbetsgivaren i kraft av en utvidgad
            tolkning av äganderätten har rätten att leda och fördela arbetet.
            Den enskilde arbetstagaren är beroende av kollektivt agerande
            för att faktiskt kunna hävda sig och motverka den strukturella
            obalansen. Strejk är en yttersta möjlighet att realisera detta
            och bör värnas på starka principiella grunder. Strejkrätten är
            ett resultat av arbetarrörelsens långa och mödosamma kamp och
            utgör i dag en grundläggande del av den svenska arbetsmarknadsmodellen.
            Om strejkrätten begränsas stärks arbetsgivarnas makt ytterligare
            medan arbetstagarna försvagas än mer.
          </p>
          <p xml:id="i-HDsHCT5ybTbyURLqakPvvn">
            I april 2019 lade S-MP-regeringen fram en proposition med förslag
            som innebär allvarliga och oacceptabla begränsningar i strejkrätten
            (prop. 2018/19:105). Vänsterpartiet avvisade propositionen med
            motiveringen att regeringens förslag utgör en ensidig begränsning
            av arbetstagarsidans stridsåtgärdsrätt, öppnar för avtalsshopping
            och gula fackföreningar och innebär ett oproportionerligt hårt
            slag mot fristående fackföreningar. Sammantaget medför regeringens
            förslag begränsningar i strejkrätten, vilkas konsekvenser är svåra
            att överblicka framöver (mot. 2018/19:3101). I juni 2019 röstade
            en majoritet i riksdagen för regeringens proposition. Lagändringarna
            trädde i kraft den 1 augusti 2019.
          </p>
          <p xml:id="i-3yiecBZkdfFggdr9fakdWx">
            De begränsningar i strejkrätten som genomförts försvagar arbetstagarnas
            ställning och stärker arbetsgivarnas makt i en tid då löntagarna
            redan är tillbakapressade. Enligt vår mening bör vi stärka arbetstagarnas
            position på arbetsmarknaden – inte angripa en av grundvalarna
            för ett fritt och välorganiserat arbetsliv. Vänsterpartiet anser
            därför att de begränsningar i strejkrätten som genomförts mot
            bakgrund av proposition 2018/19:105 bör rivas upp.
          </p>
          <p xml:id="i-AdhmHPogBn2zKr68gf1ACM">
            De inskränkningar i konflikträtten som genomförts i lagen (1976:580)
            om medbestämmande i arbetslivet med proposition 2018/19:105 bör
            rivas upp. Detta bör riksdagen ställa sig bakom och ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-B2AtcppMcdM2Wtk7h5WfMV" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-4ggdiu4y5GyJk49r6Mi6S4" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-NBsZTPj3YAexycRwUVkvPB" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-82W5nf54d1L7qUyybdh37K" who="i-QhdbBfCQXCqPEr4GTwvK8F">
              Tony Haddou (V)
            </item>
            <item xml:id="i-EHBjcGweK1HrhzgNa2QgtE" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-AbqWYgk1VJ4fBLGvMTFHma" who="i-9adPkD75NVypGed632N39a">
              Andreas Lennkvist Manriquez (V)
            </item>
            <item xml:id="i-X9aDKWkaeWLXgbTP9PzCQ6" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-W3ZB7vFXj5wLoAfEFLaTN6" who="i-L3t2URPAv9iLWgdCvbz7Uv">
              Ilona Szatmari Waldau (V)
            </item>
            <item xml:id="i-2Qf3NoyJxmdbwSUouSaZqa" who="i-Yam9ii4K4HfneDbj5TzDJY">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
