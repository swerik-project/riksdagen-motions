<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SkU-00228">
  <teiHeader>
    <fileDesc>
      <titleStmt>
        <title>Skattefria omkostnadsersättningar</title>
        <author corresp="i-Nywj47pd422wBAiv8K2vPV">av Jan Ertsborn (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skattefria omkostnadsersättningar</title>
          <idno type="rdwebb">H002Sk228</idno>
          <rs type="number">Sk228</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H002Sk228/text</ref>
          <ref type="dokument_url_html">http://data.riksdagen.se/dokument/H002Sk228</ref>
          <ref type="dokumentstatus_url_xml">http://data.riksdagen.se/dokumentstatus/H002Sk228</ref>
          <ref type="doc">http://data.riksdagen.se/fil/73C79F62-3461-4A84-9641-0D6F9B13B961</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7vqu6Yx4bEGjUcrChtTZmS" type="signed"/>
        <correspContext corresp="i-7vqu6Yx4bEGjUcrChtTZmS">
          <note type="signatory" corresp="i-Nywj47pd422wBAiv8K2vPV"/>
        </correspContext>
        <correspAction xml:id="i-66kzHhJJ2GJTrDJwPBKRsm" type="numbering">
          <date when="2012-10-03"/>
        </correspAction>
        <correspAction xml:id="i-Q6cEMRhg5R8tz79rV7Q8t9" type="submission">
          <date when="2012-10-02"/>
        </correspAction>
        <correspAction xml:id="i-DhQcK2cRWAwauxm3gitzUS" type="transfer">
          <date when="2012-10-02"/>
        </correspAction>
        <correspAction xml:id="i-TnHHLdA1xZJKRCp7sLdqpR" type="assigned"/>
        <correspContext corresp="i-TnHHLdA1xZJKRCp7sLdqpR">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KJRw63GhSRuEHctzKXVGu8" type="motHeader"/>
      <div xml:id="i-JaW7wan4SUsYkctUnsDEse" type="motBody">
        <div xml:id="i-PHugc6sVHYJHeZxXgxFPP9" type="motProposal" subtype="förslag">
          <head xml:id="i-6LnWPq4cNXWedMq6UY4Lfw">
            Förslag till riksdagsbeslut
          </head>
          <p xml:id="i-LPCR3qZ7yeW7n7f2WXyeh3">
            Riksdagen tillkännager för regeringen som sin mening vad som
            anförs i motionen om att i lämpliga sammanhang utreda möjligheten
            att låta omkostnadsersättningar från kommuner, landsting/regioner
            och staten bli skattefria.
          </p>
        </div>
        <div xml:id="i-REpQQvBAxood7dQgKy2J2Z" type="motContent">
          <head xml:id="i-9ThsSDGcN5NZjjWRvxiPGm" type="h1">
            Motivering
          </head>
          <p xml:id="i-7x2pmttX3B8kw2hQkKuCEE">
            I många fall utbetalas från kommuner, landsting/regioner och
            staten utöver ett skattepliktigt arvode omkostnadsersättningar
            till personer, som på frivilligbasis åtar sig uppdrag som god
            man, övervakare, kontaktperson, stödfamilj för ungdomar m.fl.
            uppdrag. Dessa omkostnadsersättningar är skattepliktiga och rätt
            föreligger givetvis till avdrag i deklarationen för mottagaren
            med de faktiska kostnader som kan redovisas. Det finns dock svårigheter
            och besvärligheter med att redovisa kostnader för telefonsamtal,
            resor, olika aktiviteter m.m.
          </p>
          <p xml:id="i-QhvnwursyL3RWwz6joAApu">
            Tidigare förelåg rätt till avdrag för utgivna kostnader med undantag
            av ett belopp om 1 000 kronor. Detta belopp har från och med den
            1 januari 2007 höjts till 5 000 kronor. De skäl som framförts
            för den generella höjningen till 5 000 kronor kan principiellt
            godtas, dock måste ibland sådana ändringar medföra särlösningar.
          </p>
          <p xml:id="i-3KtuKNJWwoxh9RmkHbzFr6">
            Det är uppenbart att denna speciella fråga med omkostnadsersättningar
            inte uppmärksammades i samband med ändringarna av avdragsreglerna.
            När detta påtalades framfördes uppgifter om att omkostnadsersättningarna
            borde höjas för att kompensera de personer, som åtar sig denna
            typ av uppdrag. Så har emellertid inte skett.
          </p>
          <p xml:id="i-Pr1nQxdzSDkw6A5bRjGsKn">
            Samhället har ett stort intresse av att många medborgare åtar
            sig denna typ av uppdrag. Skattelagstiftningen i sin nuvarande
            utformning motverkar starkt detta intresse. En stödfamilj för
            en handikappad tonåring får t.ex. ersättning för mat, telefon,
            resor m.m. men på grund av skatten reduceras beloppet i betydande
            omfattning. Det var redan tidigare svårt att rekrytera personer
            till dessa uppdrag och nu har det uppenbarligen blivit än svårare.
            Dessutom har organisationer uppmanat sina medlemmar att hoppa
            av dessa uppdrag på grund av just förändringen beträffande avdragsrätten
            för kostnader. Det känns därför mycket angeläget att snarast rätta
            till detta och i stället vidta åtgärder för att stimulera personer
            till att åta sig sådana uppdrag. Det absolut enklaste sättet att
            lösa den nu uppkomna problematiken är att göra omkostnadsersättningar
            som utbetalas av kommun, landsting/region eller stat helt skattefria.
          </p>
          <p xml:id="i-4AhvvapWPfcSwsGe74QQHJ">
            Nyligen har Nätverket Ansvariga för kontaktpersonverksamheter
            i kommunal regi, som tidigt uppvaktade statsrådet Maria Larsson
            i denna fråga, förnyat sitt upprop och sina protester mot denna
            avdragsförsämring och än en gång påtalat att konsekvenserna vid
            rekrytering av ytterligare personer till dessa uppdrag blir svårare,
            när många får räkna med att själv svara för vissa av kostnaderna.
          </p>
          <p xml:id="i-Gba8qTu5i1RJX9o2Gr911">
            Skatteutskottet har i sitt betänkande 2007/08:SkU18 redogjort
            för att det föreligger förslag från Skatteverket om att tjänster
            mellan privatpersoner på belopp upp till 10 000 kronor per år
            ska befrias från skatter och avgifter samt att ideella föreningar
            ska få betala ut skattefri ersättning till privatpersoner på upp
            till 3 000 kronor per år. Möjligen omfattar förslaget också utbetalningar
            från kommuner, landsting/regioner och stat, men detta framgår
            inte.
          </p>
          <p xml:id="i-H64JxUEEZzvQqBLgcp4eUY">
            I skatteutskottets betänkande 2008/09:SkU25 upprepas uppgiften
            om att frågorna bereds i Regeringskansliet.
          </p>
          <p xml:id="i-JBQHwccJw1z7Phnct1f61G">
            I skatteutskottets betänkanden 2007/08:SkU18, 2008/09:SkU25,
            2009/10:SkU26, 2010/11:SkU23 och 2011/12:SkU13 uttalar skatteutskottet
            sin principiella inställning att personer som åtar sig uppdrag
            på frivillig basis som kontaktperson, stödfamilj, övervakare,
            god man etc. utför ett viktigt och värdefullt arbete som bör stödjas
            av samhället. Utskottet var dock inte berett att föreslå speciella
            undantagsregler när det gäller möjligheten till avdrag för övriga
            utgifter.
          </p>
          <p xml:id="i-Gj1mXgJFiur7Ludvrp2i5R">
            Skatteutskottet har i sina betänkanden egentligen inte direkt
            uttalat sig i frågan om att göra omkostnadsersättningarna skattefria.
            Detta är ju inte detsamma som att införa speciella avdragsregler.
            Utbetalningarna görs av offentliga myndigheter som kommuner, landsting/regioner
            eller staten. För utbetalaren är det inte egendomligare att bedöma
            om omkostnadsersättningen är skattefri eller ej än att viss reseersättning
            och vissa traktamenten är skattefria. Dessutom kan konstateras
            att det redan vid lagändringen 2007 gjordes undantag för utbetalad
            omkostnadsersättning till dagbarnvårdare med motiveringen att
            konsekvenserna riskerar att bli påtagliga för denna yrkesgrupp.
          </p>
          <p xml:id="i-D5PMrjwQC6czFipHbNHGfk">
            I och med att utbetalningarna görs skattefria blir det aldrig
            fråga om några avdrag i deklarationen. Med andra ord blir det
            här fråga om visst arbete för utbetalaren, men i gengäld betydande
            förenklingar för såväl den som får ersättningen som Skatteverket.
          </p>
          <p xml:id="i-5ZFbA7N4U62dKN7e5LRkue">
            Jag kan förstå att man principiellt inte vill införa alltför
            många speciella undantag för vissa grupper på skatteområdet, men
            här är det omvittnade intresset av att få flera att åta sig denna
            typ av uppdrag betydligt viktigare. Arvodena för dessa uppdrag
            är förhållandevis låga och på många håll i landet är det svårt
            att få personer att ställa upp som t.ex. god man eller förvaltare.
            Detta har ofta påtalats från överförmyndare och överförmyndarnämnder.
          </p>
          <p xml:id="i-QnL3yyyrhWfVjiWgDdv12h">
            Förestående förslag att göra omkostnadsersättningarna skattefria
            skapar betydligt större incitament för enskilda personer att åta
            sig dessa frivilliga uppdrag.
          </p>
        </div>
        <div xml:id="i-G5AArVpK8qPLsqT9bE13hE" type="motSignatures">
          <list xml:id="i-GDiRk98TtnhCw7yGLsvXQT">
            <item xml:id="i-QSmhDD5Pm74HtKufYB8dj8">
              Jan Ertsborn (FP)
            </item>
          </list>
        </div>
      </div>
    </body>
  </text>
</TEI>
