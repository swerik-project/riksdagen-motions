<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00470">
  <teiHeader>
    <fileDesc>
      <titleStmt>
        <title>Universitetsstatus till Södertörns högskola</title>
        <author corresp="i-9Kt7koTgzUZUA9ovNXYdWj">av Marietta de Pourbaix-Lundin (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Universitetsstatus till Södertörns högskola</title>
          <idno type="rdwebb">GY02Ub470</idno>
          <rs type="number">Ub470</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub470/text</ref>
          <ref type="dokument_url_html">http://data.riksdagen.se/dokument/GY02Ub470</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub470</ref>
          <ref type="doc">http://data.riksdagen.se/fil/737735FA-2869-4F74-9865-8FE2E81449DB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-41Q2zdL4uFjSY89EvcUSkw" type="signed"/>
        <correspContext corresp="i-41Q2zdL4uFjSY89EvcUSkw">
          <note type="signatory" corresp="i-9Kt7koTgzUZUA9ovNXYdWj"/>
        </correspContext>
        <correspAction xml:id="i-VQgSGvJhtvEmTUoEfH72pF" type="numbering">
          <date when="2010-10-29"/>
        </correspAction>
        <correspAction xml:id="i-3WuvsJaDTBSEKtatMM5JyA" type="submission">
          <date when="2010-10-27"/>
        </correspAction>
        <correspAction xml:id="i-8zADHV13hjiU19mxnk7Ee7" type="transfer">
          <date when="2010-10-27"/>
        </correspAction>
        <correspAction xml:id="i-GEE2Cs1S3j2VqjCUDgNnAs" type="assigned"/>
        <correspContext corresp="i-GEE2Cs1S3j2VqjCUDgNnAs">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CAoLobFWALTxMPiwj5oJE3" type="motBody">
        <div xml:id="i-Q2LeXztxMoHLfPj3CSSjkF" type="motProposal" subtype="förslag">
          <head xml:id="i-GEeu4G8AaSQHyaa18kJWkB">
            Förslag till riksdagsbeslut
          </head>
          <list xml:id="i-2Pf47yZdDJ4RFZhSTeHyon" style="ol">
            <item xml:id="i-EVp9ZfEGs9CbK42q219HZP">
              Riksdagen tillkännager för regeringen som sin mening vad som
              anförs i motionen om en utredning för att säkerställa kvaliteten
              i Sveriges lärosäten.
            </item>
            <item xml:id="i-TXyn1wuhfzFY9uEnYGgK1L">
              Riksdagen tillkännager för regeringen som sin mening vad som
              anförs i motionen om Södertörns högskola.
            </item>
          </list>
        </div>
        <div xml:id="i-GmE4r6r2HuxFzqXyZBj59y" type="motContent">
          <head xml:id="i-6YkT4KFugXdzZnde1b8F7Q" type="h1">
            Motivering
          </head>
          <p xml:id="i-SPmHc8G2QoXMHA7RPg4GYS">
            Södertörns högskola inrättades efter ett riksdagsbeslut 1995.
            Idag bedriver högskolan en utbildning och forskning med hög kvalitet
            inom ämnen som humaniora, samhällsvetenskap, teknik och naturvetenskap
            samt en lärarutbildning. Man har detta år över 12 000 studenter,
            55 professorer och 100 doktorander. Man bedriver kvalificerad
            forskning och har sedan år 2002 kandidat- och magisterexamensrätt.
          </p>
          <p xml:id="i-Ev2uvMrycFyzgfcBJT1kQY">
            Ett av syftena med Södertörns högskola var att komma till rätta
            med katastroflåga siffror på övergång till högre studier i södra
            Stockholm, hög arbetslöshet och ökande segregationsproblem. Redan
            vid inrättandet uttalades att tanken var att högskolan när den
            uppfyllt kriterierna på att få universitetsstatus också skulle
            få detta. Södertörns högskolas ansökan om att få universitetsstatus
            lämnades in i februari år 2002 för att orörd ligga och samlat
            damm i en byrålåda på Utbildningsdepartementet under hela sju
            år.
          </p>
          <p xml:id="i-D4RupMbJRP4JCLak5JPVm5">
            Regeringen släppte den 13 mars detta år proposition 2008/09:134
            Forskarutbildning med profilering och kvalitet. I denna tog regeringen
            sitt ansvar och formade en politik där tidigare socialdemokratiska
            regeringar misslyckats. Utbildningsutskottet instämde i regeringens
            förslag. Det antogs av riksdagen, och från och med januari 2010
            gäller nya regler för Sveriges lärosäten. I och med detta gavs
            ett tydligt politiskt besked om att inga fler högskolor får bli
            universitet. Det nuvarande regelverket för lärosäten att ansöka
            om universitetsstatus togs bort.
          </p>
          <p xml:id="i-DjLxc4T79kCjJJY89bbhHc">
            Sverige har fjorton universitet på nio miljoner innevånare, och
            det är väldigt många. Men det är viktigt att påpeka att begreppet
            universitet inte blir meningsfullt bara för att vi sätter stopp
            för fler. Om landets universitet var våra absolut bästa lärosäten,
            med bäst kvalitet, och den allra högsta graden av forskning och
            utbildning, skulle kanske situationen vara annorlunda.
          </p>
          <p xml:id="i-TSd3ZJujwgMNkMVeQPnTju">
            Högskolor får i samband med den borgerliga regeringens proposition
            nu möjlighet att dels ansöka om att få egen examinationsrätt av
            forskare, dels höja sina forskningsanslag genom att prestera hög
            kvalitet. Möjligheterna för landets högskolor att öka sin kvalitet
            och prestation har i och med detta ökat. Men regeringen begår,
            enligt mig, ett misstag om man tror att dessa förändringar innebär
            att de motiv som högskolor har haft för att ansöka om universitetsstatus
            med detta faller bort.
          </p>
          <p xml:id="i-82YkJE8EhhmpCWXWRpXM8P">
            Även om regeringen gjort klart att det inte är aktuellt med nya
            universitet är det fortfarande riksdag och regering som föreslår
            och beslutar om huruvida nya universitet ska skapas. I Resursutredningen
            (SOU 2007:81) föreslog utredarna att framtida beslut om universitetsbedömning
            bör baseras endast på kvalitetsbedömning och att det bör vara
            Högskoleverkets uppgift att både pröva ansökningar och besluta
            om universitetsstatus.
          </p>
          <p xml:id="i-4sWR99Y2Pi75ZX4DwcsaHW">
            Detta bör ses som ett resultat av processen för tidigare regeringars
            beslut. Det har endast varit politisk vilja som varit relevant,
            inte kompetens eller kvalitet. Universitet som Växjö, Örebro och
            Mittuniversitetet var beslut där dåvarande s-regeringen gick emot
            Högskoleverkets rekommendation. Dåvarande s-regeringen hade redan
            bestämt sig för att utöka antalet platser i forskarutbildningen
            och valde sedan att göra det genom att skapa fler universitet.
            Högskoleverkets kvalitetsbedömning fungerade endast som ett svepskäl,
            och var inte vägledande för vilka ansökningar som beviljats.
          </p>
          <p xml:id="i-FcgJoiengEd9iyftoan7ui">
            Min uppfattning är att det är positivt att en högskola kämpar
            för att uppfylla kraven eller kriterierna för att få universitetsstatus.
            Det är en väldig motsägelsefull signal att inte uppmuntra till
            ökade kvalitetsnivåer inom svenska lärosäten. Södertörns högskola
            kan idag garantera en lika fullgod forskarutbildning som existerande
            universitet.
          </p>
          <p xml:id="i-DGwxbL4ktB9VJ1kCt3aUyo">
            Stockholmsregionen har dessutom utrymme och behov av två universitet.
            Högskolor erbjuder ofta nya utbildningar och forskningsområden
            som vuxit fram ur lokala och regionala frågeställningar. En universitetsstatus
            ger dessutom en ökad trovärdighet för lärosätet som är av stor
            vikt för området. Södertörns åtta kommuner, Huddinge, Haninge,
            Nynäshamn, Södertälje, Tyresö, Botkyrka, Salem och Nykvarn, är
            över blockgränserna överens om att Södertörns högskola ska få
            bli universitet.
          </p>
          <p xml:id="i-DWXHHmDdtETkh24j3gssxf">
            Universitetsstatus bör bara få innehas av Sveriges allra bästa
            lärosäten. Södertörns högskola håller redan idag en högre undervisningskvalitet
            än flera av landets 14 universitet.
          </p>
          <p xml:id="i-9TUYDac3QpXK3TKjV1aBxT">
            Våra universitet behöver ha en hög standard för att ha trovärdighet.
            Därför vill jag att regeringen ser över landets samtliga lärosäten
            med universitetsstatus för att utreda varje universitets kompetens,
            kapacitet och kvalitet.
          </p>
        </div>
        <div xml:id="i-Kgu9EiRjP8qwpzfcazaf5Y" type="signatureBlock">
          <list xml:id="i-HWhKsaTCHghq7PXrC2TX9n">
            <item xml:id="i-FsjztQQPo9jeZzcPeVpQrq" who="i-9Kt7koTgzUZUA9ovNXYdWj" type="signature">
              Marietta de Pourbaix-Lundin (M)
            </item>
          </list>
        </div>
      </div>
    </body>
  </text>
</TEI>
