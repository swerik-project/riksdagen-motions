<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-FöU-00599">
  <teiHeader>
    <fileDesc>
      <titleStmt>
        <title>Gotlands strategiska läge</title>
        <author corresp="i-38jBhirK3Q2WpsVMafAn24">av Hanna Westerén (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:599 av Hanna Westerén (S)</title>
          <idno type="rdwebb">H302599</idno>
          <rs type="number">599</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H302599/text</ref>
          <ref type="dokument_url_html">http://data.riksdagen.se/dokument/H302599</ref>
          <ref type="dokumentstatus_url_xml">http://data.riksdagen.se/dokumentstatus/H302599</ref>
          <ref type="docx">http://data.riksdagen.se/fil/1D12C414-E399-4AEC-A11A-BB3B6DB3B763</ref>
          <ref type="pdf">http://data.riksdagen.se/fil/93E97FE7-82C1-4EFD-83DF-B3B492EC11F8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-38jBhirK3Q2WpsVMafAn24</idno>
            <name>Hanna Westerén</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CndV2EzM94s7C5yJnDQm35" type="signed"/>
        <correspContext corresp="i-CndV2EzM94s7C5yJnDQm35">
          <note type="signatory" corresp="i-38jBhirK3Q2WpsVMafAn24"/>
        </correspContext>
        <correspAction xml:id="i-CiL3MZvRmLBg7N6BVMs9QQ" type="submitted">
          <date when="2015-10-02"/>
          <time when="10:03:04"/>
        </correspAction>
        <correspAction xml:id="i-UXuKyJC1VH4rCwnwRN62aM" type="reviewed">
          <date when="2015-10-02"/>
          <time when="12:42:12"/>
        </correspAction>
        <correspAction xml:id="i-CxjG5W1YKRLD79vymz8ry6" type="referred">
          <date when="2015-10-13"/>
        </correspAction>
        <correspAction xml:id="i-VutMKgvg4YEuPPdikHxFX3" type="assigned">
          <date when="2017-03-15"/>
          <time when="17:21:49"/>
        </correspAction>
        <correspContext corresp="i-VutMKgvg4YEuPPdikHxFX3">
          <ref type="assignedTo">Försvarsutskottet</ref>
        </correspContext>
        <correspAction xml:id="i-99zRqCuJANYj3TUxNMx2QD" type="behandlas_i"/>
        <correspContext corresp="i-99zRqCuJANYj3TUxNMx2QD">
          <ref type="uppgift">2016/17:FöU6</ref>
          <ref type="ref_dok_id">H401FöU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FöU6</ref>
          <ref type="ref_dok_titel">Militära frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XsBq6o5yQp4b8W9hAwUkxc" type="motHeader">
        <div xml:id="i-KNiH1Dv69JB4jzv2ikY7Dr" type="motTitle">
          Motion till riksdagen 2015/16:599 av Hanna Westerén (S) Gotlands
          strategiska läge
        </div>
      </div>
      <div xml:id="i-4esVjQB98n2BQdSJ65xBDt" type="motBody">
        <div xml:id="i-ENdeMPdSjudpTcmjmzLhQ1" type="motProposal" subtype="förslag">
          <head xml:id="i-KQYKZ8ECBhWVY4CTcjmQx9">
            Förslag till riksdagsbeslut
          </head>
          <list xml:id="i-J129Qc17YH3PpZkMGd7dCf" style="ol">
            <item xml:id="i-E4MT8jcuiYa1Qf8s9sdyFS">
              Riksdagen ställer sig bakom det som anförs i motionen om Gotlands
              lämplighet för samordnade preventiva respektive skademinimerande
              insatser till sjöss och i luften och överväger ytterligare säkerhetsgagnande
              verksamhet på Gotland och tillkännager detta för regeringen.
            </item>
          </list>
        </div>
        <div xml:id="i-CstaNp12n8zXE1m6uif8xz" type="motContent">
          <head xml:id="i-Y9u1FaSrjxKrG9RppTuLzs" type="h1">
            Motivering
          </head>
          <p xml:id="i-Jbs2sM83FqocFHJyKoieuZ">
            Med anledning av vad som händer i vår omvärld och i vår omedelbara
            närhet så har det säkerhetspolitiska läget i Östersjöregionen
            klart förändrats till ett mer känsligt läge. Intresset för den
            svenska territoriella gränsen har uppenbarligen ökat med anledning
            av de olika incidenter som rapporterats under senare tid. Det
            gör att Gotlands läge i Östersjön därmed också blivit allt viktigare
            ur ett nationellt som internationellt perspektiv.
          </p>
          <p xml:id="i-KQAsh7MHZuGy9KybkJzNgD">
            I Östersjöregionen bor i dag runt 100 miljoner invånare, vilket
            gör regionen till en av de mest expansiva i Europa. Östersjön
            utgör i dag ett av världens mest trafikerade havsområden och Gotland
            ligger som en refug i Östersjön med fartygsleder på båda sidor
            om ön. Fartygstrafiken är också stor i våra känsliga områden,
            t.ex. mellan Fårö och Gotska Sandön.
          </p>
          <p xml:id="i-CB9Q52XJ7fz53yjLHN7ZJa">
            I luftrummet över såväl Gotland som Östersjöregionen genomförs
            varje år cirka 100 000 flygningar och av säkerhetsskäl har Luftfartsverket
            vid några tillfällen tvingats införa flygbegränsningar. Den alltmer
            intensiva trafiken såväl i Östersjön som i luftrummet ovanför
            gör att Gotland bland annat i detta avseende också intar en strategiskt
            viktig plats i Östersjön och Östersjöregionen.
          </p>
          <p xml:id="i-WZ8WLDYzJViZ9d6bnaBxV5">
            Visby har en mycket bra och väl fungerande flygplats som även
            fått en nationell och strategisk status. Med sin kapacitet att
            klara flygtransporter och logistik utgör Visby flygplats även
            i detta avseende en viktig strategisk plattform.
          </p>
          <p xml:id="i-PPrPAy79QxDvKUhz6Mg81D">
            Gotlands strategiska läge kan därför vara platsen för en samlad
            förstärkt beredskap vid oljeutsläpp och olyckor eller katastrofer
            på Östersjön. Vid ett oljeutsläpp är staten ansvarig av bekämpa
            oljan om oljan befinner sig på statligt vatten, d.v.s. i havet,
            Vänern, Vättern eller Mälaren. När ett utsläpp sker i övriga vatten
            eller nära land är det kommunen som ansvarar för saneringen. Här
            finns möjligheter till samordning och att bygga upp en beredskap
            som kan vara snabbt på plats vid oljeutsläpp.
          </p>
          <p xml:id="i-WGCZismPxCYbnMUFzkcvTv">
            Flera av de gotländska hamnarna utgör och kan utgöra en viktig
            strategisk funktion för militära marina fartyg så väl som kustbevakning,
            liksom tullfartyg. Det sistnämnda, tullen, är den enhet som saknar
            direkt närvaro på Gotland.
          </p>
          <p xml:id="i-SRbJyMtTKWTX7RSfu2aojY">
            Gotlands läge i Östersjöregionen kan också utgöra platsen för
            en såväl nationell som internationell samlad säkerhetspolitisk
            arena i en god samverkanstradition. Det innebär att på Gotland
            kunna skapa möjligheter att utveckla nya former för samverkan
            och att effektivisera samnyttjandet av resurser mellan länder,
            myndigheter och organisationer i Östersjöregionen.
          </p>
          <p xml:id="i-3RUmcucPJeqhvU2ASSWWv3">
            Gotland ses som en neutral plats i Östersjön och med anledning
            av detta kan Gotland i ett framtida perspektiv mycket väl utveckla
            denna samverkan till ett kunskapsutbyte mellan länder i Östersjöregionen.
            Gotlands geografiska läge bör i större utsträckning betraktas
            som en resurs och plattform inom ramen för svensk och europeisk
            säkerhetspolitik.
          </p>
          <p xml:id="i-WPindrUyWCM6w6LL2KFafU">
            Försvarsutskottet har vid tidigare tillfällen uttalat sin positiva
            inställning till samverkan och samarbete mellan olika aktörer
            för att förebygga och hantera olyckor och kriser. Försvarsutskottet
            har också, i likhet med mig, sett Gotlands förutsättningar för
            samverkan och samutnyttjande av resurser som goda. I försvarsutskottets
            betänkande 2010/11: FöU4 är utskottet tydligt: ”Utskottet ser
            positivt på ett utvecklat samarbete och utbyte i Östersjöregionen.
            Det stärker säkerheten i en region där Gotland har ett strategiskt
            läge.” Sedan dess har Gotland även i olika försvarspolitiska sammanhang
            lyfts upp som en viktig plats i Östersjön.
          </p>
          <p xml:id="i-Dy68fMktUN9Brwqy4AeKem">
            I Försvarsutskottets betänkande 2014/15: FöU11 om proposition
            ”Försvarspolitisk inriktning – Sveriges försvar 2016–2020” och
            efterföljande motioner anser försvarsutskottet att det är av strategiskt
            intresse för Sverige att ha militär närvaro på Gotland och delar
            regeringens bedömning att en sådan har en stabiliserande effekt
            på den militärstrategiska situationen i Östersjöområdet. Utskottet
            ser positivt på att en ny mekaniserad stridsgrupp organiseras
            på Gotland och att utbildningsgruppen förstärks för att medge
            ökad övnings- och utbildningsverksamhet. Utskottet tycker även
            att det är positivt att en framskjuten ledningsfunktion för Gotland
            utvecklas. Detta är dock inte tillräckligt. Även övriga åtgärder
            i motionen ska anföras till regeringen för att ta tillvara Gotlands
            strategiska läge i Östersjön.
          </p>
          <p xml:id="i-2Uu3J81HfTusxW2aGxduYP">
            Försvarsutskottet har också tidigare ansett att den nya Myndigheten
            för samhällsskydd och beredskap har till uppgift att driva på
            utvecklingen av sektorsövergripande samverkan och att arbeta med
            samordning mellan berörda aktörer i samhället för att förebygga
            och hantera olyckor och kriser.
          </p>
          <p xml:id="i-FFDj76RXRTwdVpaeL7ekg2">
            En sådan inriktning motverkar inte att Gotlands läge i Östersjöregionen
            skulle användas och utvecklas till att utgöra platsen för en såväl
            nationell som internationellt samlad säkerhetspolitisk arena i
            god samverkanstradition, för kunskapsutbyte mellan länder i Östersjöregionen.
          </p>
          <p xml:id="i-Y7nhHYQBcpd8XqVTFpZYpN">
            Tidigare fanns på Gotland genom ett riksdagsbeslut landets enda
            samgruppering för olika myndigheters ledningsresurser, det så
            kallade ”GotSam”. Ett mycket lyckat och väl fungerande samarbete
            mellan polisen, försvaret, Kustbevakningen, Sjöfartsverket, tullen,
            länsstyrelsen och dåvarande Gotlands kommun i syfte att samverka
            och hantera allvarliga olyckor och samhällskriser, t.ex. vid oljeutsläpp
            och fartygskatastrofer.
          </p>
          <p xml:id="i-776DA8VtTrt1cpWDwKYiAR">
            Erfarenheterna av GotSam var mycket goda. Trots det valde den
            borgerliga regeringen att lägga ner GotSam år 2008. En av anledningarna
            var att flera av de statliga myndigheterna på central nivå valde
            att inte längre delfinansiera efter försökstidens slut.
          </p>
          <p xml:id="i-B2SFikXmGg2LvowQke596L">
            Efter GotSams försöksverksamhet på Gotland återstår en struktur
            för en väl fungerande organisation med kunskap, material och goda
            erfarenheter. Berörda myndighetspersoner träffas varje vecka och
            uppdaterar varandra om dagsläget. Det finns således en väl inarbetad
            struktur att bygga vidare på. Med anledning av vad som händer
            i vår omvärld och i vår omedelbara närhet bör det vara hög tid
            att på nytt tillvarata Gotlands strategiska läge i Östersjön genom
            en GotSammodell för 2010-talet. Samverkan, optimerade resurser
            och gemensam kunskap är viktigare än någonsin.
          </p>
        </div>
        <div xml:id="i-M3w7ozE6tzFC8a3uFwPa9h" type="motSignatures">
          <list xml:id="i-NcstMpA3C6yz4KcVXNH5K5">
            <item xml:id="i-W5D4k4MbVj1aRcuuqWaVeU" who="i-38jBhirK3Q2WpsVMafAn24">
              Hanna Westerén (S)
            </item>
          </list>
        </div>
      </div>
    </body>
  </text>
</TEI>
