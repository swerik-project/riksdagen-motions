<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0530/mot_200001_MJ_0530-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ530 pnr: s23007
          </p>
          <p>
            Motion till riksdagen 2000/01:MJ530
          </p>
          <p>
            av Marianne Carlström och Karin Olsson (s)
          </p>
          <p>
            Djurcirkusar
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om förbud mot vilda djur på cirkus. 2. Riksdagen
            tillkännager för regeringen som sin mening vad i motionen anförs
            om tillsynsavgift.
          </p>
          <p>
            Motivering
          </p>
          <p>
            De djur som förevisas på cirkusar lever i dag ett mycket kringflackande
            och trångt liv. Kritik har under lång tid riktats mot att djur
            får utnyttjas på detta sätt. Inför det att djurskyddslagen kom
            1988 riktade Lantbruksstyrelsen kritik mot viss djurhållning,
            t.ex. mot att elefanter och sjölejon skulle få användas. Under
            året har Jordbruksverket tagit fram förslag till föreskrifter
            för hållning av cirkusdjur. Föreskrifterna är dock mycket urvattnade,
            t.ex. så ger de elefanterna endast rätt till en ospecificerad
            promenad per dag. Föreskriftsförslaget är dessutom otillräckligt
            då det inte innehåller detaljregler för samtliga de djurarter
            som används av cirkusar. Enligt vår uppfattning så finns det inte
            några hållbara argument för att djur skall transporteras kors
            och tvärs under varma sommarmånader för att de sedan i manegen,
            kväll efter kväll, skall göra konster och andra former av beteenden
            som inte direkt ligger i deras eget intresse att utföra. Vi är
            inte emot förevisning av djur, men av respekt för djuren så anser
            vi att sådan förevisning skall utgå från djurens intresse och
            skall spegla ett naturligt djurbeteende. Dagens djurcirkusar är
            inte alls fokuserade på att ge en respektfull uppvisning av djuren,
            utan snarare är det som så, att de fokuserar på att visa upp sådant
            som vi människor kan få djuren att göra utifrån en maktposition.
            Cirkusar är tillsynsobjekt enligt djurskyddslagen, och Jordbruksverkets
            uppfattning är den, att cirkusarna bör inspekteras en gång per
            år samt att även stickprovskontroller bör genomföras. Enligt 57
            a 8 djurskyddsförordningen
          </p>
          <pb facs="riksdagen-motions-pdf/data/200001/mot_200001_MJ_0530/mot_200001_MJ_0530-0002.pdf"/>
          <p>
            2000/01:MJ530
          </p>
          <p>
            (1988:539) får dock inte denna tillsyn finansieras via avgifter.
            Enligt vår uppfattning så bör djurskyddstillsynen vid cirkusarna,
            likt annan tillsyn, framdeles kunna finansieras av avgifter. Det
            ter sig för oss mycket märkligt att djurcirkusarna inte skall
            kunna åläggas att finansiera kostnaden för den tillsyn som djurskyddslagen
            stadgar.
          </p>
          <p>
            Stockholm den 4 oktober 2000
          </p>
          <p>
            Marianne Carlström (s) Karin Olsson (s)
          </p>
        </div>
      </div>
    </body>
  </text>
</TEI>
