<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--ak--00013">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__13/mot_1959__ak__13-001.pdf"/>
      <fw xml:id="i-WiJD4arfgCDuguviy2srjp">
        8 Motioner i Andra kammaren, nr 13 år 1959
      </fw>
      <div xml:id="i-NPQTrkfkRaL1irPS3rVyKg" type="motHeader">
        <div xml:id="i-8t6NppoGhvpPY2iF8jbSxk" type="motTitle"/>
        <div xml:id="i-6Am2xRujjKXfhrhVxUi3zT" type="motSubmissionInfo"/>
      </div>
      <div xml:id="i-JT2PmTUqhkoP5ah4uFF2LT" type="motBody">
        <div xml:id="i-SJy9VyCvkZyx2uEBn4PyUA">
          <p xml:id="i-S2xEhxu9mQAhsRnZAB1xBq">
            Nr 13
          </p>
          <p xml:id="i-2E8sEcFFphjQBnJtPCxhet" type="titleString">
            Av herr Elmwall m. fl., angående statsgaranti för långfristiga
            lån till jordbrukare, m. m.
          </p>
          <p xml:id="i-TNviksna7GFjY2mG4tEggM">
            De stora ekonomiska svårigheter, som jordbruksnäringen nu haft
            under flera år, har medfört ökad skuldsättning och växande betalningssvårigheter
            för jordbrukarna. För åtskilliga jordbrukare är den ekonomiska
            situationen synnerligen bekymmersam. I många fall är betalningsanspråken
            på grund av lösa krediter, växlar och varuskulder samt inte minst
            på grund av de senare årens stödlån så stora, att de kan befaras
            äventyra den fortsatta jordbruksdriften. Anledningen till den
            för jordbruket bekymmersamma kreditsituationen är givetvis främst
            den under de senaste åren starkt minskade räntabiliteten. Jordbruket
            har icke tillförts de inkomster, som avsågs, när gällande jord-
            bruksavtal träffades år 1956. I stora delar av landet har situationen
            förvär- rats genom svaga skördeutfall under en följd av år. Man
            kan emellertid icke heller bortse ifrån att den hårt restriktiva
            penningpolitiken under de senas- te åren ökat påfrestningarna
            på jordbruket. Den kraftiga räntehöjning, som genomfördes sommaren
            1957 främst i syfte att tillföra bostadsbyggandet ökat kapital,
            medförde betydande kostnadsökningar och därmed ökat kre- ditbehov
            för jordbruket — liksom för småföretagsamheten i övrigt. Staten
            har vid olika tillfällen beviljat stödlån till jordbrukare, som
            drab- bats av skördeskador. För närvarande uppgår dessa stödlån
            till ett samman- lagt belopp av cirka 137 miljoner kronor, fördelade
            på 6 olika låneserier. Denna stödlåneverksamhet kan till sitt
            syfte jämföras med statliga hjälp- åtgärder på andra områden,
            exempelvis vid naturkatastrofer, som drabbat enskilda människor.
            I stort sett kan stödlåneverksamheten också jämställas med åtgärderna
            mot arbetslösheten. De statsbidrag, som utgår till arbetslösa
            i direkta bidrag eller till anordnande av beredskapsarbeten, avser
            att trygga människornas försörjning. På samma sätt har med stödlånen
            avsetts att giva jordbrukarna möjlighet att betala räntor och
            amorteringar i fastigheter och inventarier. Stödlåneverksamheten
            har otvivelaktigt varit av stor betydelse för jordbruket. I sammanhanget
            må det dock framhållas, att stödlåneverk- samheten för jordbruket
            i jämförelse med andra stödformer varit av rela- tivt blygsam
            omfattning. De statliga lånen och subventionerna till bostads-
            försörjningen uppgår exempelvis under innevarande budgetår till
            åtskilligt över 1 miljard kronor. Det totala beståndet av statliga
            bostadslån utgör
          </p>
          <pb facs="riksdagen-motions-pdf/data/1959/mot_1959__ak__13/mot_1959__ak__13-002.pdf"/>
          <fw xml:id="i-F9Duf3GKZqJjmMgzwhuncj">
            Motioner i Andra kammaren, nr 13 år 1959 9
          </fw>
          <p xml:id="i-HoimoXz5myHbHxUfQQTfUu">
            cirka 6,5 miljarder kronor, medan de utestående stödlånen till
            jordbrukare, såsom framhållits, uppgår till 137 miljoner kronor.
            Vid besluten om stödlånen till jordbrukarna har man i stort sett
            räknat med att lånen skall återbetalas till staten. Detta underströks
            senast av 1958 års riksdag. Det kan otvivelaktigt konstateras,
            att jordbrukarna själva de- lar denna uppfattning. Möjligheterna
            för dem att återbetala stödlånen blir dock beroende av den ekonomiska
            utvecklingen inom jordbruksnäringen, ränte- och amorteringsvillkor
            liksom prisförhållanden och kommande skör- deutfall. De lättnader
            i fråga om amorteringen av stödlånen, som beslutades av 1958 års
            riksdag, är i många fall otillräckliga. Enligt nämnda beslut kan
            riksbanken uppskjuta amorteringsplanens ikraftträdande till den
            31 decem- ber 1959 beträffande 1954 års lån och till den 31 december
            1960 beträffande 1955 års lån. Med de betalningssvårigheter, som
            jordbruket nu har, måste det konstateras, att många jordbrukare,
            särskilt i Mellansverige, vilka i åt- skilliga fall varit utsatta
            för svåra skördeskador i fyra år i följd, icke har möjligheter
            att klara återbetalningen av stödlånen enligt den avsedda amorteringsplanen.
            Vid bedömningen av frågan måste man även beakta den i övrigt under
            den senaste tiden ökade skuldsättningen inom jordbruket. Till
            stor del har kortfristiga krediter måst lämnas av jordbrukets
            ekonomis- ka föreningar, främst centralföreningarna, då lån icke
            stått att erhålla på annat sätt. Som exempel härpå kan anföras,
            att centralföreningen i Söder- manland den 31/10 1958 hade krediter
            utlämnade till jordbrukarna till ett belopp av i det närmaste
            22,6 miljoner kronor. Den 31/10 1953 var motsva- rande siffra
            12,6 miljoner kronor. Förutsättningen för att jordbrukarna i så
            stor utsträckning som möjligt skall kunna återbetala stödlån och
            andra lån är, att snarast möjligt en kreditsanering genomföres
            för jordbrukets vid- kommande. För 1955 och 1957 års stödlån,
            vilka lån löper med för statlig stödverk- samhet förhållandevis
            hög ränta, har räntan kapitaliserats, när amorte- ringsplanens
            ikraftträdande uppskjutits. Denna åtgärd har avsetts som en hjälp.
            I nuvarande läge är emellertid den kapitaliserade räntan en ytterligare
            belastning. Det synes oss nödvändigt, att de å stödlånen kapitaliserade
            ränte- skulderna avskrives. Det är enligt vår mening nödvändigt,
            att jordbrukarna får möjlighet att sammanföra stödlån och andra
            överhängande lösa skulder i långfristiga lån med tillfredsställande
            ränte- och amorteringsvillkor. Som en möjlig ut- väg framstår
            härvid, att staten lämnar garantier för sådana långfristiga lån
            i huvudsak enligt de former som gäller för den statliga garantikreditgiv-
            ningen i övrigt. Ett skydd måste härvid lämnas mot alltför högt
            ränteläge. Lämpligen bör en grundränta fastställas till förslagsvis
            4 procent, vilket överensstämmer med den grundräntesats, som förordats
            i den för kort tid sedan framlagda promemorian angående statligt
            kreditgarantisystem på egnahemsområdet. De skuldsatta jordbrukarna
            bör enligt vår mening icke ha sämre lånevillkor än egnahemsägarna,
            som i allmänhet befinner sig i
          </p>
          <pb facs="riksdagen-motions-pdf/data/1959/mot_1959__ak__13/mot_1959__ak__13-003.pdf"/>
          <fw xml:id="i-Lg5AWh3fjLUkn5C8DaFKiL">
            10 Motioner i Andra kammaren, nr 13 år 1959
          </fw>
          <p xml:id="i-P6NjLj4LGtnSFFqL6aMo9f">
            synnsammare inkomstförhållanden. När räntesatserna överstiger
            grundrän- tan, bör staten svara för skillnaden mellan lånemarknadsränta
            och grund- ränta i enlighet med vad som förordats i promemorian
            angående kreditga- rantisystem på egnahemsområdet. Av staten garanterade
            långfristiga lån av den typ vi här diskuterat bör i första hand
            kunna lämnas av jordbrukets egna kreditorgan, jordbrukskassorna
            och hypoteksföreningarna. En förut- sättning härvid är dock, att
            nämnda kreditinstitut beredes möjligheter att i erforderlig utsträckning
            utöka sitt lånekapital, så att icke andra kredit- behov inom jordbruket
            eftersättes. En annan och i detta fall kanske lämpligare form
            är att jordbrukarna be- redes möjligheter till långfristiga lån
            i sekundärläge. De tidigare sekundär- lånen under 1930- och 1940-talen
            var av stor betydelse för jordbruket. De tillkom för tillgodoseende
            av kreditbehov för jordbruket, som väl kan jäm- ställas med det
            nuvarande. Det framstår som en brist att jordbrukarna icke såsom
            ägare av bostads- och affärsfastigheter numera har sekundärlånemöj-
            ligheter. Den ännu kvarstående sekundärlånefonden för jordbruket,
            vilken förvaltas av hypoteksbanken, bör kunna komma till användning
            för ända- målet genom att erforderligt kapital tillskjutes av
            staten. Nödvändigt är att en förhållandevis låg sekundärlåneränta
            fastställes, förslagsvis 3—4 pro- cent. De tidigare sekundärlånen
            förmedlades och förvaltades i första hand av jordbrukets egna
            kreditinrättningar, jordbrukskassorna och hypoteksför- eningarna,
            och det synes oss lämpligt, att dessa kreditorgan får samma upp-
            gifter vid en återupptagen sekundärlåneverksamhet för jordbruket.
            Till den nuvarande stödlånegivningen har även knutits villkoret,
            att jord- brukare som upphör med sitt jordbruk omedelbart skall
            återbetala lånet. I många fall är det önskvärt, att tillträdande
            jordbrukare får övertaga stöd- lån, särskilt vid inventarieöverlåtelser.
            De möjligheter härtill, som bör kun- na medges vid långfristiga
            lån av ovan angivna typer, skulle underlätta överlåtelser av jordbruk.
            Skuldsättnings- och betalningssituationen för jordbruket är så
            allvarlig, att snara åtgärder är nödvändiga i syfte att åstadkomma
            en kreditsanering. Om så icke sker, torde åtskilliga jordbrukare
            sakna möjligheter att upprätt- hålla jordbruksdriften. En kreditsanering,
            som möjliggör att stödlån, växlar, varuskulder och andra lösa
            krediter kan utbytas mot långfristiga lån, synes oss också vara
            förutsättningen för att staten och andra långivare skall kun-
            na få sina fordringar betalda. En sådan kreditsanering för jordbruket
            måste givetvis föregås av utredning. Det är emellertid angeläget
            att denna utred- ning bedrives så skyndsamt, att förslag till
            frågans lösning kan föreläggas riksdagen redan innevarande år.
            Kreditmarknadsutredningen har även att pröva frågan om den långfristiga
            kreditgivningen till jordbruket. Det bör kunna tänkas, att denna
            utredning får i uppdrag att skyndsamt i delbetän- kande lägga
            fram förslag rörande här avsedda problem. Lämpligt kan dock synas
            vara, att en särskild snabbutredning tillsättes, sammansatt av
            perso- ner med särskild kännedom om jordbrukets kreditfrågor.
            och ekonomiska förhållanden.
          </p>
          <pb facs="riksdagen-motions-pdf/data/1959/mot_1959__ak__13/mot_1959__ak__13-004.pdf"/>
          <fw xml:id="i-8G6Q78hdAkKvzxwGDfXQgb">
            Motioner i Andra kammaren, nr 13 år 1959 11
          </fw>
          <p xml:id="i-2Ru7hMVc7ihmbFcQKJEhf7">
            Med stöd av vad ovan anförts får vi hemställa,
          </p>
          <p xml:id="i-6RNoHnDgFxGsCfgw2C1BLA">
            Stockholm de
          </p>
          <p xml:id="i-HTVKft7tKfzTNAwhMWccVk">
            att riksdagen måtte besluta att i skrivelse till Kungl. Maj:t
            anhålla om så skyndsam utredning rörande möjligheter för jordbrukare
            att sammanföra stödlån och andra skulder till långfristiga lån
            i enlighet med vad i motionen anförts samt rörande avskrivning
            av å stödlån kapitaliserade ränteskul-
          </p>
          <p xml:id="i-BjLfKUdstpN3GbuHoo3KAg">
            der, att förslag till nämnda frågors lösning kan föreläggas innevarande
            års riksdag.
          </p>
          <p xml:id="i-52xrYd2kS89MTyyuDQZ8y3">
            n 16 januari 1959
          </p>
          <p xml:id="i-QrtGUAiaGstaKYqLuQsruT">
            Emil Elmwall Karl Björkänge Sven Vigelsbo
          </p>
          <p xml:id="i-BUh25L4xPRRKbTgXoYjixj">
            Erik Grebäck
          </p>
          <p xml:id="i-3XfzskeSutFy2kYnc9Vm8N">
            C. O. Carlsson Per Svensson i Bakeröd i Stenkyrka
          </p>
        </div>
      </div>
    </body>
  </text>
</TEI>
