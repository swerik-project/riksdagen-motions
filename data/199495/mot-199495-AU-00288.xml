<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199495-AU-00288">
  <teiHeader>
    <fileDesc>
      <titleStmt>
        <title>Ungdomsarbetslösheten</title>
        <author corresp="i-UDXM9dqeHhySJV3ZevrZPw i-UDXM9dqeHhySJV3ZevrZPw">av Dan Ericsson m.fl. (kds)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ungdomsarbetslösheten</title>
          <idno type="rdwebb">GI02A288</idno>
          <rs type="number">A288</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GI02A288/text</ref>
          <ref type="dokument_url_html">http://data.riksdagen.se/dokument/GI02A288</ref>
          <ref type="dokumentstatus_url_xml">http://data.riksdagen.se/dokumentstatus/GI02A288</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UDXM9dqeHhySJV3ZevrZPw</idno>
            <name>Dan Ericsson</name>
            <state type="partyAffiliation" ref="Q213654">
              <desc>kds</desc>
            </state>
          </person>
          <person gender="man">
            <idno>i-QrnhMBZLsGdbeBasmoTLpZ</idno>
            <name>Mats Odell</name>
            <state type="partyAffiliation" ref="Q213654">
              <desc>kds</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <name>Göran Hägglund</name>
            <state type="partyAffiliation" ref="Q213654">
              <desc>kds</desc>
            </state>
          </person>
          <person gender="man">
            <idno>i-Ap6PaQn9pzDFdUtnP8xyzP</idno>
            <name>Ulf Björklund</name>
            <state type="partyAffiliation" ref="Q213654">
              <desc>kds</desc>
            </state>
          </person>
          <person gender="man">
            <idno>i-FDa87dk7yYWBzZZXiiurE6</idno>
            <name>Michael Stjernström</name>
            <state type="partyAffiliation" ref="Q213654">
              <desc>kds</desc>
            </state>
          </person>
          <person gender="woman">
            <idno>i-J94Ct1wVwpHWNRN9LatQ6F</idno>
            <name>Ulla-Britt Hagström</name>
            <state type="partyAffiliation" ref="Q213654">
              <desc>kds</desc>
            </state>
          </person>
          <person gender="man">
            <idno>i-UDXM9dqeHhySJV3ZevrZPw</idno>
            <name>Dan Ericsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-FDa87dk7yYWBzZZXiiurE6</idno>
            <name>Michael Stjernström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-J94Ct1wVwpHWNRN9LatQ6F</idno>
            <name>Ulla-Britt Hagström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ap6PaQn9pzDFdUtnP8xyzP</idno>
            <name>Ulf Björklund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-QrnhMBZLsGdbeBasmoTLpZ</idno>
            <name>Mats Odell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <name>Göran Hägglund</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9eNNczZ9T4XE58RrbyxbND" type="signed"/>
        <correspContext corresp="i-9eNNczZ9T4XE58RrbyxbND">
          <note type="signatory" corresp="i-UDXM9dqeHhySJV3ZevrZPw"/>
          <note type="signatory" corresp="i-QrnhMBZLsGdbeBasmoTLpZ"/>
          <note type="signatory" corresp="i-8BTYtQ95yRpC5syyC4aHoY"/>
          <note type="signatory" corresp="i-Ap6PaQn9pzDFdUtnP8xyzP"/>
          <note type="signatory" corresp="i-FDa87dk7yYWBzZZXiiurE6"/>
          <note type="signatory" corresp="i-J94Ct1wVwpHWNRN9LatQ6F"/>
          <note type="signatory" corresp="i-UDXM9dqeHhySJV3ZevrZPw"/>
          <note type="signatory" corresp="i-FDa87dk7yYWBzZZXiiurE6"/>
          <note type="signatory" corresp="i-J94Ct1wVwpHWNRN9LatQ6F"/>
          <note type="signatory" corresp="i-Ap6PaQn9pzDFdUtnP8xyzP"/>
          <note type="signatory" corresp="i-QrnhMBZLsGdbeBasmoTLpZ"/>
          <note type="signatory" corresp="i-8BTYtQ95yRpC5syyC4aHoY"/>
        </correspContext>
        <correspAction xml:id="i-5eXrvDbf6z3jaaAYipA7Yt" type="referral">
          <date when="1995-02-08"/>
        </correspAction>
        <correspAction xml:id="i-CXxZyQV53B86Hg7do3WBM1" type="dismissal">
          <date when="1995-02-07"/>
        </correspAction>
        <correspAction xml:id="i-QS1d75mD2gppSduHpW1ya5" type="submission">
          <date when="1995-01-25"/>
        </correspAction>
        <correspAction xml:id="i-CBTFfNA3ECstaqG7Mr8ADj" type="referral">
          <date when="1995-02-08"/>
        </correspAction>
        <correspAction xml:id="i-9QH6dwicisAqQFMGQKbFB4" type="dismissal">
          <date when="1995-02-07"/>
        </correspAction>
        <correspAction xml:id="i-6V6hUyVJ8RTiewEZbQ9RRw" type="submission">
          <date when="1995-01-25"/>
        </correspAction>
        <correspAction xml:id="i-XU1AnnYh3q61kYDZpQFzUk" type="assigned"/>
        <correspContext corresp="i-XU1AnnYh3q61kYDZpQFzUk">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199495/mot_199495_AU_288/mot_199495_AU_288-001-001.pdf"/>
      <div xml:id="i-2GkBsa2dJvfUsfhnayFji2" type="motHeader">
        <div xml:id="i-2SmmpwDHNnYyKKGzN4PdY6" type="motTitle"/>
        <div xml:id="i-GMvBcwfRKhUNFvES2UeCuh" type="motSubmissionInfo"/>
      </div>
      <div xml:id="i-SfDhpmKQoGtRGT4ZyJwkwn" type="motBody">
        <div xml:id="i-Nsn99t71yymUPB6VJmGd9N">
          <p xml:id="i-GiEuprPMZHGXQV5eX6JMbm">
            RR
          </p>
          <pb facs="riksdagen-motions-pdf/data/199495/mot_199495_AU_288/mot_199495_AU_288-001.pdf"/>
          <p xml:id="i-CBaPxecQRT2qi4n9oiTiFZ">
            Motion till riksdagen 1994/95:A288
          </p>
          <p xml:id="i-5SgmEpPzrQ3Gebb2uXxnbH">
            av Dan Ericsson m.fl. (kds) Ungdomsarbetslösheten
          </p>
          <p xml:id="i-Xebc49TXRFsdf3KhEZ4ZkR">
            Motionen delad mellan flera utskott
          </p>
          <p xml:id="i-GDGsJRuSkBypQFL4PzXvD9">
            Det finns i Sverige idag en växande grupp unga vuxna som formellt
            betraktas som vuxna, men som i praktiken saknar möjlighet att
            etablera sig i vuxenlivet. Skillnaderna mellan generationerna
            i fråga om levnadsstandard har ökat under många år. Med dagens
            stora budgetunderskott hotas också kommande genera- tioner av
            en aldrig tidigare skådad skuldbörda, förorsakad av dagens och
            går- dagens beslutsfattare. Av de problem som dagens unga brottas
            med är den höga ungdomsarbetslösheten det största problemet. En
            förutsättning för att lösa detta problem långsiktigt är en samhällsekonomi
            i balans och ett livskraf- tigt näringsliv. Även om det kan skapa
            omställningsproblem är ungdomsgenerationen be- tjänt av att de
            problem som skapat den höga arbetslösheten bland ungdomar och
            de enorma underskotten i de offentliga finanserna åtgärdas. Men
            den eko- nomiska kris Sverige upplevt under början av 1990-talet
            får inte leda till att den offentliga sektorn överger sina ambitioner
            att stödja ungdomar att få ett fotfäste på arbetsmarknaden. Ambitionen
            måste i första hand vara att under- lätta, stödja och uppmuntra
            till egna initiativ och eget ansvarstagande. Men den offentliga
            sektorn måste också utgöra ett effektivt skyddsnät när de so-
            ciala nätverken och det personliga initiativet inte räcker. Den
            allt längre etableringsfasen har gjort att frågan ställs om vem
            som ska betala för denna etableringstid. Om föräldrarna, marknaden
            (lönebildning etc.), offentliga system (studiebidrag, subventioner
            etc.) eller ungdomarna själva (lägre standard) ska ta ett större
            ansvar. Det är nog nödvändigt att alla aktörer tar ett större
            ansvar. Det politiska systemet har en avgörande roll i att skapa
            goda förutsättningar, regelverk och skyddsnät. Det måste också
            möjlig- göra för föräldrarna, ungdomarna själva och marknaden
            att klara av de utma- ningar som framtiden ställer. Olika stödsystem
            och skyddsnät bör utformas så att de på ett socialt och fördelningspolitiskt
            acceptabelt sätt möjliggör ett sådant ökat ansvarstagande när
            den offentliga sektorn på grund av den stora skuldbördan har begränsade
            möjligheter att utöka sina insatser. När ungdomsarbetslösheten
            diskuteras är det viktigt att slå fast att det all- varligaste
            är långtidsarbetslösheten. Om många har en kort tids arbetslöshet
            är det ur social och samhällsekonomisk synpunkt mindre problematiskt
            än om ett mindre antal har lång tids arbetslöshet. Risken för
            social utslagning och svårigheter att över huvud taget komma in
            på arbetsmarknaden ökar i en
          </p>
          <p xml:id="i-DPePfD1MGUtXT7H9CtM8PP">
            I Riksdagen 1994/95. 3 saml. A288—289
          </p>
          <p xml:id="i-SHokCFg3Q86YFtBiZpzwS8">
            Ån
          </p>
          <p xml:id="i-H48DRM934qUoCtDSJmrafV">
            Mot. 1994/95 A288-289
          </p>
          <pb facs="riksdagen-motions-pdf/data/199495/mot_199495_AU_288/mot_199495_AU_288-002.pdf"/>
          <p xml:id="i-Gph3hC1BtKg4i4qrL3GvYj">
            sådan situation. Situationen som råder för närvarande, och kan
            bedömas råda under de närmaste åren är så allvarlig att alla möjligheter
            måste övervägas för att undvika långtidsarbetslöshet. Otraditionella
            grepp måste därför prövas. Vi står inför en historisk utmaning
            att hantera den svåra situation som uppkom- mit på arbetsmarknaden
            så att vi undviker att stora ungdomsgrupper perma- nent slås ut
            från den reguljära arbetsmarknaden.
          </p>
          <p xml:id="i-L6mUxBDSA2Lq8Ku91fWBgt">
            Regeringens program mot ungdomsarbetslösheten
          </p>
          <p xml:id="i-5k7tT4Ak9UZTs9Tr5dDmhc">
            I valrörelsen lovade socialdemokraterna att en garanti skulle
            införas som gav alla ungdomar rätt till en utbildningsplats eller
            ett arbete inom 100 dagar. I budgetpropositionen förvandlades
            denna garanti till en målsättning. Och de åtgärder som presenteras
            kan rimligtvis inte svara mot de höga förväntningar som skapades
            i valrörelsen. Förutom att åtgärdsprogrammet är otillräckligt
            och saknar relevanta delar saknas också principiella resonemang
            som motiverar de ställningstaganden som görs. Att utan principiella
            avvägningar när det gäller kommunernas roll visavi staten plötsligt
            ålägga kommunerna ansvaret för myndiga människor upp till 20 år
            är symptomatiskt för det program som presenteras. Varför ska kommunernas
            ansvar sluta just vid 20 år? Hur ska de kostnader som åläggs kommunerna
            regleras utifrån den av riksdagen antagna finansieringsprinci-
            pen? Inga principiella motiv anförs heller för att avskaffa myndiga
            männi- skors rätt att få del av den arbetslöshetsersättning som
            de kvalificerat sig för. Positivt är förslaget om datortek, som
            bör prövas. Men eftersom det sam- lade greppet är oklart och otillräckligt
            måste en mer genomarbetad strategi utarbetas och föreläggas riksdagen.
            En sådan strategi bör innehålla de delar som nedan diskuteras.
          </p>
          <p xml:id="i-TPc4cqM789fjvB3DTjChVP">
            Ungdomars situation på arbetsmarknaden
          </p>
          <p xml:id="i-WSYwFSY5JYp5LMngisb49T">
            Ungdomars ställning på arbetsmarknaden är intimt sammankopplad
            med ar- betsmarknadens utveckling i stort. Därmed är ungdomars
            arbetsmarknadssi- tuation till stor del avhängig den allmäna ekonomiska
            utvecklingen. Ungdomarna kännetecknas, i förhållande till den
            övriga arbetskraften, främst av kortare erfarenhet och i regel
            lägre kompetens. Dessutom är löne- bildningen i Sverige och arbetsrättsliga
            regler så utformade att ungdomar i större utsträckning än andra
            grupper drabbas när sysselsättningen går ner. Detta tar sig sammantaget
            uttryck i att arbetslösheten för ungdomar upp till 25 år trendmässigt
            är drygt två till tre gånger så hög som för den övriga arbets-
            kraften. För de allra flesta rör det sig om en relativt kort period
            av arbetslöshet innan de får ett jobb, men det är ändå alltför
            många som, inte minst under senare år, kommit att drabbas av allt
            längre arbetslöshetsperioder. Olika grupper av ungdomar möter
            olika svårigheter på arbetsmarknaden. Därför är det nödvändigt
            att diskutera olika former av åtgärder, helt enkelt för att de
            skall lösa olika problem. För en stor grupp ungdomar är — trots
            allt — övergången från skola till arbetsliv relativt oproblematisk.
            Det hindrar inte att
          </p>
          <p xml:id="i-FD9GaiPMmkX7WfJcKYAqPM">
            Mot. 1994/95 A288
          </p>
          <pb facs="riksdagen-motions-pdf/data/199495/mot_199495_AU_288/mot_199495_AU_288-003.pdf"/>
          <p xml:id="i-K1s9hsKzCd99qLchxzz86i">
            det finns skäl att diskutera åtgärder med anknytning till utbildningssystemet
            och/eller arbetsmarknaden med utgångspunkt från ett ungdomsperspektiv.
            För en, relativt sett, mindre grupp ungdomar finns det — i synnerhet
            under lågkonjunktur — dessutom skäl att vidta särskilda åtgärder
            för att stärka deras konkurrenskraft och/eller att underlätta
            deras inträde på arbetsmarknaden. I den mån det rör sig om ”särlösningar”
            för ungdomar, är det viktigt att undvika alla former av inlåsningseffekter.
            Bl.a. därför är möjligheterna till olika for- mer av vuxenutbildning
            viktiga.
          </p>
          <p xml:id="i-575uBqdPmUgQDBe5iUdVeu">
            Morgondagens arbetsliv behöver ungdomars kompetens
          </p>
          <p xml:id="i-8ofat6Xe8jeuREmx37Gjee">
            Flertalet bedömare synes idag eniga om att utvecklingen går i
            riktning mot ett allt mer kunskapsintensivt arbetsliv, i såväl
            privat som offentlig sektor. Den svenska valutans låga värde efter
            att kronan tilläts flyta fritt hösten 1992 och den höga arbetslösheten
            får inte leda till slutsatsen att Sverige bör inrikta sig mot
            att i ökad utsträckning konkurrera med låga lönekostnader. Politiken
            måste även fortsättningsvis inriktas mot en strategi som främjar
            kapitalbild- ning och uppbyggnad av arbetskraftens kompetens.
            Teknisk förnyelse, pro- duktutveckling och kompetensutveckling
            måste känneteckna svenskt närings- liv på 2000-talet. Utan en
            sådan inriktning blir det också svårt att upprätthålla höga ambitio-
            ner på det sociala välfärdsområdet och motverka orimliga skillnader
            mellan olika delar av arbetskraften. Därmed skulle det vara möjligt
            att hålla en, inter- nationellt sett, hög lönenivå, vilket i sin
            tur skulle innebära att basen för väl- färdssamhället tryggades.
            I detta sammanhang är det viktigt att påpeka att det kunskapsintensiva
            ar- betslivet ställer höga krav på såväl de anställdas kompetens,
            som på deras beredskap att medverka i ett närmast kontinuerligt
            förnyelsearbete. Genom den snabba förändringstakten i det alltmer
            internationaliserade och teknolo- giskt avancerade näringslivet
            kommer en allt bredare och djupare grundut- bildning samt återkommande
            kompetensutveckling att bli allt viktigare. Det är därför viktigt
            att system och incitament skapas som främjar utbildning, kompetensutveckling
            och möjligheter för alla människor att förstärka sin kon- kurrenskraft
            genom omskolning och vidareutbildning. Också med en ekonomisk
            politik efter de linjer som skisserats ovan är det emellertid
            mycket som talar för att det kommer att bli svårt att nå målet
            full sysselsättning. I ett arbetsliv med allt större krav på arbetskraftens
            kompetens och erfarenhet finns det också ökande risker för att
            vissa grupper och ungdo- mar utan arbetslivserfarenhet får allt
            svårare att ta sig in på arbetsmarknaden. Samtidigt finns det
            mycket som talar för att det är i tjänstesektorn, (handel, finansiella
            tjänster, konsulter, utbildning, transporter och olika slag av
            service gentemot företag, offentlig sektor och privatpersoner)
            som det stora antalet nya arbeten kommer att kunna skapas. Detta
            innebär också möjligheter för ungdomarna. Även om de generellt
            saknar den erfarenhet som den äldre ar- betskraften besitter,
            är deras utbildning i regel mer omfattande och, framför allt,
            mer aktuell. I detta har ungdomarna en viktig ”konkurrensfördel”.
          </p>
          <p xml:id="i-USs6JuopwAMeZKjTjW3gru">
            Mot. 1994/95 A288
          </p>
          <pb facs="riksdagen-motions-pdf/data/199495/mot_199495_AU_288/mot_199495_AU_288-004.pdf"/>
          <p xml:id="i-9WkQKcYXKtdiS7LCDnUr7f">
            Sysselsättningsintensiv tillväxt kräver minskade skattekilar
          </p>
          <p xml:id="i-2jVnVM1p1DnrcZKvBsGFQC">
            För att främja den ekonomiska tillväxten men också för att den
            ska bli så sysselsättningsintensiv som möjligt bör strävan vara
            att minska skattekilarna, dvs. det samlade skatteuttaget på inkomstökningar.
            Enligt ett vedertaget sätt att räkna är skattekilen på inkomst
            av arbete ca 60 procent. En hög skattekil på arbetsinkomster fördyrar
            arbetskraften i relation till kapitalet. Höga arbets- skattekilar
            leder ofta till att vissa tjänstemarknader helt slås ut eftersom
            det finns alternativ utanför marknaden som inte tyngs av skattekostnader.
            Det kan gälla hemarbete, svarta tjänster, subventionerade kommunala
            tjänster. Dessa problem diskuteras utförligt i Tjänsteutredningens
            betänkande (SOU 1994:43). Frågan om skattekilarnas inverkan på
            sysselsättningen är viktig för att vi ska kunna komma tillrätta
            med arbetslösheten långsiktigt. Det kan också vara på sin plats
            att påpeka att det inom ett givet skattetryck går att omfördela
            skattebördan så att de skadliga effekterna minskas. Ett sätt att
            minska arbets- skattekilarna inom ett givet skattetryck kan vara
            att omfördela en del av ar- betsbeskattningen till ökad beskattning
            av miljöbelastande utsläpp, energiför- brukning och förbrukning
            av ändliga naturresurser, en så kallad skatteväxling. Denna fråga
            utreds för närvarande av en statlig utredning (dir. 1994:11).
            Andra vägar att minska skattekilarna är att samhällsekonomiskt
            utrymme ska- pas för skattesänkningar på arbete och/eller att
            momsen på tjänster kan sänkas (vilket kräver modifiering av EG:s
            sjätte momsdirektiv). Tjänsteutredningen konstaterar att företag
            som arbetar med tjänster som också kan utföras i hemmet drabbas
            hårt av höga skattekilar. Skälet är inte bara konkurrensen från
            hemmaproduktion utan också den förhållandevis stora tillgången
            till svarta tjänster. Utredningen, som gjorts av Lars Vinell,
            föreslår sänkta skattekilar för främst hushållen när de ska köpa
            tjänster såsom städ- ning, tvätt, trädgårdsarbete, inköp, barnpassning
            och arbetskostnaden för re- paration och underhåll av en bostad.
            Nationalekonomerna Anne-Marie Påls- son och Erik Norrman har i
            boken Finns det en marknad för hemarbete? (1994) också presenterat
            förslag i denna riktning. Gemensamt för de båda är att deras förslag
            innehåller en avdragsrätt på inkomstskatten, och i Pålssons modell
            även de sociala avgifter som arbetsgivaren betalar. Därmed skulle
            ef- terfrågan öka på hushållstjänster och nya jobb skapas. Pålsson
            och Norrman menar också att en sådan modell skulle höja produktiviteten
            eftersom de som avlastas hushållsarbete, exempelvis dubbelarbetande
            kvinnor, skulle kunna använda ledig tid för de uppgifter de är
            speciellt utbildade och skickade för. Kristdemokraterna delar
            i stor utsträckning det principiella resonemang som ligger bakom
            strävan att öppna upp den privata tjänstemarknaden för hus- hållen
            och därmed skapa nya arbetstillfällen, minska antalet svartjobb
            och öka livskvaliteten för många människor, samtidigt som produktiviteten
            i hela eko- nomin i dagens läge skulle höjas. Avdragsrätten är
            dock något som KdS avvi- sat. I avvaktan på att de principiella
            ställningstagandena till Tjänsteutredning- ens betänkande görs
            vore det önskvärt att — som en akut arbetsmarknadspoli- tisk åtgärd
            — öppna upp hushållsmarknaden för ungdomar.
          </p>
          <p xml:id="i-NA1jVokKJJNNk3YKrUbAdW">
            Mot. 1994/95 A288
          </p>
          <pb facs="riksdagen-motions-pdf/data/199495/mot_199495_AU_288/mot_199495_AU_288-005.pdf"/>
          <p xml:id="i-X4RkVEKsksrmtNo4HXA2EH">
            Lagar och avtal på arbetsmarknaden får inte missgynna ungdomar
          </p>
          <p xml:id="i-7b3p3c3WRiNgoFqNwaYWfi">
            Debatten om såväl arbetsrättslagstiftningen, som lönenivåernas
            betydelse för ungdomars möjligheter på arbetsmarknaden har under
            senare år varit intensiv. I och med de förändringar av lagen om
            anställningsskydd (LAS) som nuva- rande riksdagsmajoritet beslutat
            om har arbetsrätten ” återställts”. De änd- ringar som den förra
            regeringen vidtog för att bl.a. underlätta inträdet på ar- betsmarknaden
            för unga människor har avskaffats. Bland annat har möjlighe- ten
            till visstids- och provanställning sänkts från tolv till sex månader
            och rät- ten avskaffats för arbetsgivaren att undanta två personer
            innan regeln ”sist in — först ut” tillämpas. De förändringar som
            gjordes av den förra regeringen var rimliga och var framförallt
            inriktade för att underlätta inträdet på arbets- marknaden och
            undvika att ungdomar slås ut i allt för stor utsträckning vid
            en konjunkturnedgång. De ändringar som var gjorda var också en
            rimlig av- vägning mellan behoven av trygghet för äldre arbetstagare
            å ena sidan, och möjligheten för yngre, nytillträdande, å den
            andra.
          </p>
          <p xml:id="i-D3MUQN1uvtYXGzc79fL65N">
            Lönernas inverkan på arbetslösheten
          </p>
          <p xml:id="i-Kru3EwFyLHFLWNnJtjJoWy">
            När det gäller frågan om ungdomslönernas betydelse är det viktigt
            att poäng- tera att den dominerande faktorn är efterfrågeutvecklingen
            i ekonomin. Men det är självklart att även priset på arbetskraft
            påverkar. Det intressanta är det totala priset, alltså lön inklusive
            inkomstskatt, arbetsgivaravgifter och moms. Givet en viss efterfrågan
            påverkar arbetsgivarens totala lönekostnad antalet anställda samt
            benägenheten att anställa erfaren eller oerfaren arbetskraft.
            Men även vid en given efterfrågan i ekonomin är effekterna av
            arbetskrafts- kostnaderna olika i olika branscher. Generellt sänkta
            ungdomslöner är en tveksam metod med tanke på de stora sänkningar
            som skulle krävas för att sysselsättningen för ungdomar skulle
            hö- jas nämnvärt. Däremot talar mycket för att en lönebildning
            och skattepolitik som medverkar till att den totala arbetskraftskostnaden
            inklusive löner följer produktiviteten i olika yrken kan främja
            nya arbetstillfällen utan att äldre ar- betskraft slås ut. Detta
            skulle nämligen skapa många nya jobb som idag inte finns. Man
            måste i sammanhanget poängtera att det är arbetsmarknadens parter
            som har ansvaret för en rimlig lönebildning. Statens uppgift är
            att överväga hur skattesystemet bör utformas för att bidra till
            att skapa nya arbetstillfällen och underlätta ungdomars inträde
            i arbetslivet. Arbetsmarknadens parter bör ta sin del av ansvaret
            och se över avtalen för ungdomar i syfte att finna avtals- mässiga
            lösningar som beaktar ungdomars speciella situation. Ett problem
            i sammanhanget är att resultaten från forskning på området är
            svårtolkade och ibland motstridiga. Det senare kan i sin tur till
            en del hänföras till brister i lönestatistiken. En stor del av
            osäkerheten har helt enkelt att göra med att underlaget för empiriska
            undersökningar ofta varit bristfälligt. Det finns skäl att söka
            förbättra kunskapsläget när det gäller ungdomslöner- nas inverkan
            på sysselsättningen för ungdomar. Detta för att underlätta för
            arbetsmarknadens parter och politiska ageranden samt för att möjliggöra
            yt- terligare forskningsinsatser.
          </p>
          <p xml:id="i-QQLWHMFcKuxJw5R9TzX5DX">
            1+ Riksdagen 1994/95. 3 saml. A288—-289
          </p>
          <p xml:id="i-6ET2Jd7EsV1eV5LApxjQm7">
            Mot. 1994/95 A288
          </p>
          <pb facs="riksdagen-motions-pdf/data/199495/mot_199495_AU_288/mot_199495_AU_288-006.pdf"/>
          <p xml:id="i-Hbr3pPutFUB8FoDX6QZ5WF">
            Utbildning för kompetens — stärk samarbetet skola-arbetsliv
          </p>
          <p xml:id="i-UoTHPRaXz6CmpwCie1LTSS">
            Det bästa sättet att stärka ungdomarnas konkurrenskraft på arbetsmarknaden
            är att erbjuda en bred och kvalitativt högtstående grundutbildning.
            Även om utbildningssatsningar är viktiga också inom arbetsmarknadspolitiken,
            är det viktigt att dessa — i synnerhet då de utformas för ett
            svårt arbetsmarknads- läge — får en utformning som ansluter till
            utbildningssystemets långsiktiga uppgifter. I första hand handlar
            det om att tillse att en större andel svenska ungdomar slutför
            fullständig gymnasieutbildning, helt enkelt på grund av att en
            genom- förd gymnasieutbildning väsentligt ökar ungdomarnas möjligheter
            att senare välja mellan olika yrken och/eller utbildningar. Också
            samhällsekonomiska skäl talar för att förlägga så stor del som
            möjligt av den grundläggande ung- domsutbildningen till gymnasieskolan.
            Det är viktigt att notera att gymnasie- utbildningen redan idag,
            för en stor majoritet ungdomar, fungerar bra. Det handlar med
            andra ord om att förstärka, och i någon mån utveckla en funge-
            rande skolform, samt att bygga vidare på den gymnasiereform som
            för närva- rande är under genomförande. Den nu pågående gymnasiereformen
            innebär en utveckling av gymnasieutbildningen. Samtliga nationella
            och specialutfor- made program inom gymnasieskolan skall göras
            treåriga, vilket medger såväl bredare som djupare yrkesutbildning,
            liksom samtliga program skall ge all- män behörighet till högskolestudier.
            Genom att utnyttja den potential som gymnasiereformen innebär,
            inte minst när det gäller möjligheterna till arbets- platsförlagd
            utbildning, bör den kunna ligga till grund för åtgärder inom detta
            område. Kommunerna är skyldiga att erbjuda alla ungdomar gymnasieplats,
            och från och med läsåret 1995/96 sker intagning till gymnasieskolan
            enbart till de nya, treåriga, programmen. Det rådande arbetsmarknadsläget
            innebär dock att gymnasieskolan ställs inför ökade krav. I detta
            läge är det nödvändigt att slå vakt om de målsättningar som beslutet
            om gymnasiereformen innebar, liksom att ge skolans företrädare
            möjlighet att långsiktigt verka för dess genomfö- rande. Inte
            minst handlar det om att skolan och arbetslivet gemensamt måste
            finna former för att organisera den arbetsplatsförlagda utbildningen,
            liksom för att utnyttja erfarenheterna från denna i den övriga
            undervisningen. I det så kallade ÖGY-försöket med treåriga yrkeslinjer
            och arbetsplatsförlagd ut- bildning (vilken motsvarade ungefär
            30 procent av studietiden) fann man att det gick bättre och bättre
            för varje år att få fram praktikplatser. Det tog med andra ord
            tid för skolornas kontaktpersoner att arbeta upp goda relationer
            med folk i arbetslivet och att beskriva kraven på praktikplatserna
            på ett sätt som var begripligt utanför skolans värld. Den regering
            som kristdemokraterna ingick i under förra mandatperioden underströk
            i en skrivelse till riksdagen (Skr 1993/94:183) vikten av att
            ambi- tionerna att höja yrkesutbildningens kvalitet uppfylls.
            I skrivelsen framhålls att det är viktigt att utnyttja de pedagogiska
            möjligheter som inslagen av ar- betsplatsförlagd utbildning innebär,
            och att finna metoder för att utveckla un- dervisningen: ”Det
            finns skolor som integrerar de teoretiska ämnena med un- dervisningen
            i yrkesämnena och därigenom får goda undervisningsresultat. En
            sådan integrering bör enligt regeringens uppfattning underlättas
            i stället
          </p>
          <p xml:id="i-GfFtr1afLCTuMSu7Z8UQ5A">
            Mot. 1994/95 A288
          </p>
          <pb facs="riksdagen-motions-pdf/data/199495/mot_199495_AU_288/mot_199495_AU_288-007.pdf"/>
          <p xml:id="i-2XMZGRW1JzrdnubUnCHRBT">
            för den av ekonomisk-organisatoriska orsaker eftersträvade samordningen
            med de studieförberedande utbildningarna. Sådana samordningar
            kan leda till en koncentration av de teoretiska ämnena till första
            året, vilket är en nackdel för eleverna på de yrkesförberedande
            utbildningarna. För dessa elever är en samverkan mellan lärarna
            i de teoretiska ämnena och yrkesämnena i syfte att göra undervisningen
            mera verklighetsanknuten av största vikt.” Arbetet med att utveckla
            gymnasieutbildningen bör gå hand i hand med arbetet för att stärka
            samarbetet mellan skola och arbetsliv. Detta är ett område där
            såväl elevernas som arbetslivets intressen tenderar att sammanfalla:
            — För eleverna handlar det om att öka utbildningens verklighetsförankring.
            En lång rad undersökningar som genomförts under senare år, pekar
            på att de elever som haft praktik inom ramen för sin utbildning
            uppskattat detta — och att de som inte haft det efterlyser det.
            = För företagen handlar det om att rekrytera framtida arbetskraft,
            liksom att tillse att denna har den kompetens som kommer att erfordras
            i framtiden. En viktig uppgift för den parlamentariska kommitté
            som nyligen tillsatts för att följa utvecklingsarbetet i gymnasieskolan
            är därför att uppmärk- samma de erfarenheter som gjorts inom detta
            område, och att söka kart- lägga vilka förutsättningar som framstår
            som särskilt viktiga för att en god samverkan mellan skola och
            arbetsliv ska utvecklas.
          </p>
          <p xml:id="i-GPieJQsDTvMHobE7hGHpSy">
            I sammanhanget ligger det nära att också peka på möjligheterna
            till ett ökat samarbete mellan arbetsförmedlingarna och skolans
            syo. I AMS fördjupade anslagsframställning för perioden 1994/95-1996/97
            nämns till exempel att informationsbehovet för vägledningen inom
            skolan och arbetsförmedlingarna är i huvudsak detsamma, och att
            en gemensam kunskapsbas är en förutsätt- ning för att de ökade
            kraven på vägledning skall kunna mötas effektivt och rationellt.
          </p>
          <p xml:id="i-SFTUrC59T2eLArixB82Yez">
            Skapa utrymme för nya former av projektinriktade utbildningar
          </p>
          <p xml:id="i-2wTcy9jFrnTBSx8BAtsY98">
            Den gymnasiereform som för närvarande genomförs erbjuder, samtidigt
            som den ger samtliga studerande en gemensam och bred grund att
            stå på, stora möjligheter att välja inriktning för studierna.
            Men, trots att gymnasiereformen innebär ökade möjligheter att
            anpassa utbildningens innehåll och upplägg- ning, är det en avgörande
            skillnad — och skall så vara — mellan den grundläg- gande gymnasieutbildningen
            och de utbildningsinsatser som räknas till den arbetsmarknadspolitiska
            medelsarsenalen. Denna skillnad innebär emellertid också att det
            finns ett ”tomrum” mellan dessa olika utbildningsformer. I detta
            tomrum har under senare år formats ett växande antal projektverk-
            samheter som riktar sig till arbetslösa ungdomar och som förbereder
            ungdo- marna för en flexibel arbetsmarknad snarare än definierade
            yrken. Det rör sig många gånger om projekt som syftar till att
            stärka ungdomars sociala och kulturella kompetens genom att tillvarata
            och utveckla unga människors för- måga till initiativ och eget
            ansvarstagande. Den mest kända förebilden för dessa är de så kallade
            Frontlöparna i Danmark. I Sverige nämns ofta Urkraft i Skellefteå
            respektive Kometprojektet på Fryshuset i Stockholm som exem-
          </p>
          <p xml:id="i-3Twrvws1HpyvxeYBYgD8Gd">
            Mot. 1994/95 A288
          </p>
          <pb facs="riksdagen-motions-pdf/data/199495/mot_199495_AU_288/mot_199495_AU_288-008.pdf"/>
          <p xml:id="i-Tn5j9AwebGGA3SGQjSstnC">
            pel. Det är viktigt att det skapas utrymme för dessa former av
            utbildningar, och att de också ges möjlighet till en mer långsiktig
            verksamhet. Detta förut- sätter såväl ekonomiskt stöd, som möjligheter
            till bland annat kunskapsupp- byggnad och erfarenhetsutbyte.
          </p>
          <p xml:id="i-5aso9gCiuHRMMJVxAZzQDz">
            Utveckla de individuella programmen
          </p>
          <p xml:id="i-6ZDyCQm82jsAsCAxaYgH39">
            Frågan om samverkan mellan skolan och arbetslivet är inte minst
            viktig för de ungdomar som inte kommit in på den yrkesinriktade
            utbildning de sökt till i första hand, och som har svårt att tillgodogöra
            sig den traditionella undervis- ningen i de teoretiska ämnena.
            Inom denna grupp finner vi en hög andel av- hoppare och/eller
            elever med ofullständiga avgångsbetyg. Det finns tecken som tyder
            på att det är dessa elever som i huvudsak kommit att utnyttja
            möjlig- heten till individuella program, men också att skolorna
            i alltför hög grad sak- nar metoder att arbeta med dessa elever.
            Kritik har riktats mot gymnasiereformens intentioner för att den
            skulle vara ett uttryck för en missriktad välvilja att, av jämlikhetsskäl,
            hänvisa också de skoltrötta tonåringarna till en treårig gymnasieutbildning.
            Det är i samman- hanget viktigt att komma ihåg att den största
            begränsningen av dessa ungdo- mars valfrihet är det rådande arbetsmarknadsläget.
            Men det är troligt att om de ungdomar som idag riskerar att lämna
            gymnasiet med ofullständiga betyg gavs möjlighet att själva välja,
            skulle merparten troligen välja arbete — snarare än en kortare
            utbildning. När det åter blir lättare för ungdomar att sluta skolan
            för att ta ett arbete kommer det istället att leda till ökade
            krav på möjligheter till återkommande utbildning. Problemet är
            att det alternativet under senare år i praktiken inte varit realistiskt.
            För att motivera de ungdomar som är skoltrötta, och för att ge
            dessa den form av utbildning som de önskar, måste de möjligheter
            till flexi- bilitet och individuell anpassning som finns i gymnasiereformen
            utnyttjas, li- kaså de möjligheter till ökad samverkan mellan
            skola och arbetsliv den erbju- der. Dessutom finns fortfarande
            mycket att göra när det gäller att utveckla de pedagogiska formerna
            inom gymnasieskolans ram för att möta de ungdomar som inte är
            studiemotiverade. Ett problem är dock att kommunerna haft begränsade
            möjligheter att ut- veckla ett fungerande system för de individuella
            programmen eftersom stor kraft gått åt till genomförandet av gymnasiereformens
            nationella program. Vi- dare saknas forsknings- och utvecklingsarbete
            om en pedagogisk form för dessa grupper av ungdomar. Också detta
            är frågor som den parlamentariska kommittén för uppföljning av
            utvecklingsarbetet inom gymnasieskolan har anledning att beakta.
            Det finns dock skäl för staten att ta ytterligare initiativ för
            att stödja detta arbete. Inte minst det faktum att varje enskild
            kommun är för liten att själv driva det. Staten bör stödja exempelvis
            pilotprojekt, utvärderingar och kommunala nätverk för att påskynda
            utvecklingen. Regeringen bör få i uppdrag att driva ett nationellt
            utvecklingsprogram för gymnasieskolans individuella program. Socialstyrelsen
            bör delta eftersom kommunernas socialtjänst är en viktig samarbetspartner
            på kommunal nivå
          </p>
          <p xml:id="i-KwaZ6jgXAMJZG7Dgw4qZAE">
            Mot. 1994/95 A288
          </p>
          <pb facs="riksdagen-motions-pdf/data/199495/mot_199495_AU_288/mot_199495_AU_288-009.pdf"/>
          <p xml:id="i-6a2dW2EkQBsmUT5RhAwuVq">
            och bör kunna medverka med bl.a. finansiering av särskilda projekt
            för de som inte är motiverade att delta i den mer traditionella
            utbildningen, inom ramen för de individuella programmen.
          </p>
          <p xml:id="i-QUhGdCA19LcaYvbg7h4ddw">
            En utbyggd högskola
          </p>
          <p xml:id="i-UzC3oTBuAxoS6cqgzcY9P6">
            Inom ramen för arbetet med Agenda 2000 — kunskap och kompetens
            för nästa århundrade, som bedrivs vid utbildningsdepartementet,
            har formulerats mål- sättningen att den svenska arbetskraftens
            utbildningsbakgrund inom 25 år skall nå en nivå motsvarande de
            tre främsta konkurrentländernas. Detta inne- bär bland annat,
            att ”den eftergymnasiala utbildningen måste byggas ut till en
            med omvärlden jämförbar volym och nivå”, liksom att ”den längre
            akade- miska utbildningen måste nå en volym helst överstigande
            andra jämförbara länders ambitioner”. Utvecklingen mot ett allt
            mer kunskapsintensivt arbetsliv kommer att kräva att en större
            andel ungdomar genomgår postgymnasial utbildning. Exempel- vis
            så är andelen högskoleutbildade i arbetskraften lägre i Sverige
            (ca tio pro- cent) än i till exempel USA, Storbritannien och Japan
            (där andelen varierar mellan 15 och 25 procent). Andelen akademiker
            inom den kunskapsintensiva delen av svensk industri är inte högre
            än fem procent, vilket vid en internationell jämförelse framstår
            som en mycket låg siffra. Dynamiken i ekonomin kräver alltmer
            av problem- lösningsförmåga, analytisk förmåga samt kvalificerad
            yrkeskunskap. En kraf- tig ökning av andelen högskoleutbildade
            är därför nödvändig om svenskt nä- ringsliv skall kunna skaffa
            sig konkurrensfördelar på de internationella mark- naderna. I
            proposition 1993/94:177 anges målsättningen att öka antalet som
            varje år tar examen från treåriga eller längre högskoleutbildningar
            till åtminstone 20 000, men helst 25 000 (att jämföra med ca 14
            000 läsåret 1991/92). Detta är en viktig ambitionsnivå. I sammanhanget
            bör understrykas att en sådan utveckling med nödvändig- het ställer
            helt andra krav på studiefinansieringssystemet. Som bland andra
            Svensson &amp; Reuterberg (1991) framhållit, är det framförallt
            de problem som hänger samman med återbetalningen av lånen som
            utgör en svaghet i dagens system; rädslan att dra på sig alltför
            stora studieskulder tenderar att avhålla många ungdomar, framförallt
            från lägre socialgrupper, från att påbörja hög- skolestudier.
            Dessa problem torde bli än mer påtagliga i en situation då alltfler
            ungdomar ställs inför kraven att skaffa sig en längre utbildning.
            Ett framtida studiestödssystem måste bidra till att göra det möjligt
            för en ökad andel av ungdomsgenerationen att fortsätta till högre
            studier, utan att det — i likhet med nuvarande system — leder
            till orimliga skuldbördor. Det måste också vara utformat för en
            arbetsmarknad med en ökad rörlighet och större andel av arbetskraften
            i fort- eller vidareutbildning. Det statliga stödet bör vara särskilt
            stort för dem som saknar grundläggande utbildning, men det bör
            vara neutralt i förhållande till olika utbildningsanordnare —
            dvs. låsningen vid de formaliserade studievägarna komvux, högskola
            respektive folkhög- skola bör undvikas. Studiestödssystemet bör
            vidare ha som mål att alla yrkes-
          </p>
          <p xml:id="i-17CkLcMiYzoZLgbc7PEErh">
            Mot. 1994/95 A288
          </p>
          <pb facs="riksdagen-motions-pdf/data/199495/mot_199495_AU_288/mot_199495_AU_288-010.pdf"/>
          <p xml:id="i-GgDMX5rHh2dBstySCSp6cj">
            verksamma under sitt arbetsliv ska ges reell möjlighet till ett
            sabbatsår för studier. Kristdemokraterna har tidigare tagit upp
            diskussionen om personliga ut- bildningskonton, dvs. ett system
            där den enskilde individen genom någon form av sparande avsätter
            medel för sin egen vidareutbildning. Genom att exempelvis skapa
            möjligheter till förtida uttag i ett obligatoriskt livssparande
            skulle det vara möjligt att använda kontot för grundläggande utbildning.
            Ett sådant system skulle innebära att en del av omfördelningarna
            över livscykeln lades vid sidan om de offentliga budgetarna. Därmed
            skulle det också kunna utgöra ett komplement inom ramen för ett
            mer fördelaktigt studiefinansie- ringssystem, utan att ytterligare
            öka belastningen på den redan idag hårt an- strängda statsbudgeten.
            Den utredning om det framtida studiestödet som riks- dagen beslutat
            om bör få i uppdrag att arbeta med utgångspunkt från ett långt
            tidsperspektiv, dvs. med tanke på att utforma ett studiemedelssystem
            vars grunder ska kunna leva vidare ett antal år bortom år 2000.
            Målsättningen bör vara att skapa ett system som innebär ökade
            möjligheter för fler att studera, liksom ökade möjligheter till
            återkommande utbildning. I detta sammanhang bör utredningen beakta
            vad som ovan anförts om obligatoriskt livstidsspa- rande.
          </p>
          <p xml:id="i-CeS6gz9CyQvBkg6FJee7vr">
            Arbetsmarknadspolitiska insatser för ungdomar
          </p>
          <p xml:id="i-SA747yiPVhWzkJnmb5Mbte">
            Att arbetslösa ungdomar omfattas av särskilda åtgärder är tämligen
            nytt. Un- der lång tid gällde samma regler för arbetslösa ungdomar
            som för övriga grup- per. Först 1971 antog AMS ett arbetsmarknadspolitiskt
            program rörande arbe- tet med ungdom. För att möta den stigande
            arbetslösheten i början av 70-talet och ge arbets- lösa ungdomar
            praktisk arbetslivserfarenhet ökades antalet beredskapsarbeten
            inom bland annat vårdsektorn, samtidigt som det anordnades tillfälliga
            praktikarbeten i form av allmänna beredskapsarbeten. 1975 tillkom
            den så kallade ungdomsgarantin. Därefter har olika åtgärder avlöst
            varandra; intro- duktionsprogram för utbildning respektive yrkesintroduktion
            (1980), ung- domsplatser (1982), ungdomslag respektive rekryteringsstöd
            (1984), avtalade inskolningsplatser (1987) och särskilda inskolningsplatser
            (1989). Mot bakgrund av den snabba ökningen av arbetslösheten
            bland 20-24- åringar (för vilka det inte funnits någon ungdomsgaranti)
            infördes i juli 1992 (som en försöksverksamhet under ett år),
            ungdomspraktik med utbildningsbi- drag för arbetslösa ungdomar
            i åldern 17-24 år. (1 januari 1993 infördes dess- utom möjligheten
            till s. k. arbetslivsutveckling, ALU, som dock också riktats mot
            andra åldersgrupper än ungdomar.) Ungdomspraktiken fick snabbt
            stor omfattning. Under 1992/93 fattades be- slut om sammanlagt
            137 378 ungdomspraktikplatser. Med detta kom ung- domspraktiken
            att bli den ojämförligt viktigaste åtgärden för att förhindra
            långtidsarbetslöshet bland ungdomar. Till bilden hör också det
            faktum att i jämförelse med de särskilda inskolningsplatserna
            för 18—-19-åringar är ung- domspraktiken en väsentligt billigare
            åtgärd. Den riktade sig också, till skill- nad från de särskilda
            inskolningsplatserna, till näringslivet och inte endast till den
            offentliga sektorn.
          </p>
          <p xml:id="i-5igkLL24WxFmif8p59RVHt">
            Mot. 1994/95 A288
          </p>
          <p xml:id="i-TpqTqU1Thz3P2GoXMTTWoi">
            10
          </p>
          <pb facs="riksdagen-motions-pdf/data/199495/mot_199495_AU_288/mot_199495_AU_288-011.pdf"/>
          <p xml:id="i-QiUBXixfWJ2m8cueTnVg1Y">
            Det måste dock understrykas att vi har en mycket begränsad kunskap
            om effekterna av de olika arbetsmarknadspolitiska åtgärder som
            riktats till ungdo- mar. Förutom de uppföljningar av olika åtgärder
            AMS kontinuerligt gjort, har endast ett begränsat antal vetenskapliga
            studier genomförts om arbetsmark- nadspolitiken och ungdomars
            ställning på arbetsmarknaden. Införandet av ungdomspraktiken var
            en viktig åtgärd i en situation då arbetsmarknadsläget för ungdomar
            drastiskt försämrats. Genom dess snabba införande (och stora omfattning)
            har den verksamt bidragit till att motverka att än fler ungdomar
            fastnat i långtidsarbetslöshet. I flera undersökningar har också
            påvisats att ungdomar generellt ser mycket positivt på ungdomspraktiken.
            Inte minst det faktum att det är en relativt enkel och ” obyråkratisk”
            åtgärd — som uppenbar- ligen inneburit möjligheter för många ungdomar
            att själva välja praktikplats — torde ha bidragit till detta.
            I genomsnitt för hela 1992/93 gick något mer än var femte av dem
            som slutade ungdomspraktik till arbete. I Lena Schröders uppföljning
            av ungdo- mars arbetsmarknadssituation sex månader efter avslutad
            praktik (hösten 1993) var andelen som fått arbete 27 procent.
            Till detta kan läggas att flera studier pekat på att ungdomspraktikens
            om- fattning innebär att en stor del av de arbeten som annars
            vore tillgängliga för ungdomar i praktiken försvunnit (se till
            exempel Hallström 1994 respektive Schröder 1994). Ett problem
            med ungdomspraktiken var att den fick en så stor volym att den
            omöjliggjort en mer individuell uppföljning. En mer långsiktig
            lösning än vad ungdomspraktiken är bör således skapas. Det är
            då viktigt att ta tillvara de erfarenheter som ungdomspraktiken
            givit. Mot bakgrund av att arbetsmarknadssituationen för ungdomar
            också under de närmast kommande åren torde komma att vara mycket
            besvärlig, är det nödvändigt att utveckla åtgärder som i högre
            grad innebär att ungdomarna får fotfäste på arbetsmarknaden. I
            vilken mån sådana åtgärder underlättar ungdo- mars etablering
            på arbetsmarknaden, är i själva verket det viktigaste kriteriet
            för varje långsiktig bedömning av arbetsmarknadspolitikens utformning.
            Detta står inte i motsättning till att betona nödvändigheten i
            att utnyttja de begränsade resurser som står till förfogande så
            effektivt som möjligt. Det se- nare innebär, att målsättningen
            måste vara att i första hand satsa på kompe- tenshöjande utbildning
            och/eller sysselsättningsbefrämjande åtgärder, snarare än på bidrag
            till arbetslösa.
          </p>
          <p xml:id="i-S71hHMywi3uzXUrV6YFCBB">
            Åtgärder som leder till fast förankring på arbetsmarknaden
          </p>
          <p xml:id="i-Tj2HQDXVTRHpnw8Fwn83dW">
            I november 1993 fastställdes direktiven till en utredning om
            arbetsmarknads- politikens roll, omfattning, inriktning och avgränsning
            (dir. 1993:132). Nedan anges ett antal principer som bör vara
            vägledande för utformningen av de ar- betsmarknadspolitiska åtgärder
            som riktas till ungdomar, och som utred- ningen bör ta som utgångspunkt
            för sitt arbete. Det handlar inte om att söka utveckla helt nya
            former av stödåtgärder. Tvärtom, det är möjligt att bygga vidare
            på de åtgärder som idag används. Detta inte minst som det framstår
            som mycket svårt att tänka sig att det skulle
          </p>
          <p xml:id="i-2zWqETzpawQ2rJRMvherZh">
            Mot. 1994/95 A288
          </p>
          <pb facs="riksdagen-motions-pdf/data/199495/mot_199495_AU_288/mot_199495_AU_288-012.pdf"/>
          <p xml:id="i-Q13FQTEqKmeTxBMJik7GRu">
            vara möjligt att utforma en generell åtgärd som skulle svara
            mot samtliga ung- domars behov. Det är viktigt med ett stärkt
            samarbete mellan skola och arbetsliv. Bland annat därför att ett
            närmare samarbete kan bidra till att underlätta övergången från
            skola till arbetsliv. Det är viktigt att såväl skola som arbetsliv
            ser detta som ett av sina reguljära åligganden — och inte som
            en uppgift som tillkommer utöver de ordinarie. Kjell Sehlstedt
            och Lena Schröder har i sin studie av de 5 000 ungdomar i åldrarna
            20-24 år som hösten 1984 var nyanmälda vid ar- betsförmedlingarna
            i Helsingborg, Borås, Örebro respektive Sundsvall, häv- dat att
            arbetsförmedlingens viktigaste uppgift var att hjälpa ungdomarna
            bryta den rundgång mellan tillfälliga arbeten, arbetsmarknadspolitiska
            åtgärder och arbetslöshet som ofta utvecklas till en ond cirkel.
            För att detta skall vara möj- ligt var merparten av ungdomarna
            i behov av insatser som höjde deras kvalifi- kationer, och som
            därigenom förbättrade deras chanser till ett fast arbete i framtiden.
            De resultat Sehlstedt och Schröder påvisar i sin utvärdering av
            olika arbets- marknadspolitiska åtgärder som riktats till ungdomarna,
            talar för att de mest framgångsrika åtgärderna skulle vara de
            som utformas som en del av ungdo- marnas individuella utvecklingsplaner:
            ”Det mest påtagliga resultatet av vår analys är vikten av att
            ungdomarna, med eller utan hjälp av arbetsförmed- lingen, bestämmer
            sig för en yrkesinriktning och skaffar sig kvalifikationer för
            att komma in på den eftersträvade yrkesbanan, med vår terminologi
            en strategi inom en utvecklingsplan. Sådana kvalifikationer kan
            erhållas genom tillfälliga arbeten, utbildning eller arbetsmarknadspolitiska
            åtgärder. Ungdo- mar med en utvecklingsplan ökar sina chanser
            till en permanent lösning på sin arbetsmarknadssituation. Det
            är således otillräckligt att jämföra ett arbete (vilket som helst)
            på den ordinarie arbetsmarknaden med ett beredskapsarbete (vilket
            som helst) eller en utbildning (vilken som helst). Innehållet
            i arbetet, utbildningen eller åtgärden har den avgörande betydelsen.”
            För att arbetsförmedlingarna skall kunna arbeta på detta sätt
            är det nödvän- digt, dels att de har resurser för kvalificerad
            vägledning, dels att de har tillgång till olika åtgärder (utbildning,
            arbetsmarknadspolitiska åtgärder osv.) som kan utnyttjas inom
            ramen för ungdomarnas utvecklingsplaner. Samtidigt är det viktigt
            att de olika åtgärderna inte får den omfattningen att uppföljningen
            av dem i praktiken omöjliggörs. Målsättningen bör därför vara
            att också ungdomar i första hand omfattas av de reguljära arbetsmarknadsåtgärderna;
            rekryteringsstöd, arbetsmarknads- utbildning, utbildningsvikariat,
            beredskapsarbeten, osv. Inte minst torde det vara möjligt att
            utnyttja systemet med utbildningsvika- riat. Med undantag från
            att åtgärden inte nått den volym som ursprungligen beräknats,
            har de uppföljningsstudier som genomförts pekat på mycket goda
            resultat för denna åtgärd. Våren 1994 inleddes projektet ”En vision
            i framtiden” i Bodens kommun. Projektet syftar till att skapa
            möjligheter för anställda i privata företag och offentlig sektor
            till kompetensutveckling, och samtidigt för arbetslösa ungdo-
            mar att få anställning som vikarier. Därmed kan det sägas utgöra
            ett försök att skapa en särskild form av ”ungdoms-vikariat”. Fullt
            utbyggt räknar man med att projektet kommer att omfatta ca 1 200
            anställda och 300 ungdomar.
          </p>
          <p xml:id="i-8km3tQUDTJi4pTwMooZphZ">
            Mot. 1994/95 A288
          </p>
          <pb facs="riksdagen-motions-pdf/data/199495/mot_199495_AU_288/mot_199495_AU_288-013.pdf"/>
          <p xml:id="i-D6g54TA8h6LTgfZUS6LgyZ">
            Eftersom projektet inleddes i full skala först under hösten,
            är det omöjligt att ännu fälla några definitiva omdömen om dess
            betydelse. Så mycket står dock klart att det är ett exempel på
            hur man lokalt utvecklat en metod att använda de stödformer som
            står till buds på ett framgångsrikt sätt. Det innovativa i Boden-projektet
            är samarbetet lokalt över olika gränser för att hjälpa ungdo-
            marna i deras besvärliga situation på arbetsmarknaden. Det synsätt
            som präg- lar Boden-projektet är efterföljansvärt. Det är också
            viktigt att man utnyttjar de lokala möjligheterna till samver-
            kan. För de ungdomar som har en svag eller obefintlig arbetsmarknadsanknyt-
            ning kan det dock — i synnerhet i lågkonjunktur — finnas skäl
            att sätta in sär- skilda åtgärder. Då det gäller olika former
            av arbetsmarknadspolitiska åtgärder som riktats till ungdomar,
            har under 1970- och 80-talet bedrivits ett närmast kontinuerligt
            reformarbete. Olika åtgärder har avlöst varandra, och med dem
            helt eller del- vis nya regler för deras utnyttjande. Även om
            det många gånger framstått som nödvändigt att genomföra förändringar,
            har dessa också inneburit problem. En sak är att de återkommande
            förändringarna av åtgärdernas inriktning och utformning kräver
            betydande administrativt merarbete. Viktigare är dock att dessa
            förändringar riskerar försvåra såväl arbetsförmedlingarnas som
            företa- gens möjligheter att utnyttja dem på ett bra sätt. Så
            tar det viss tid att utveckla ett bra samarbete mellan arbetsförmedling
            och företag, och detsamma gäller för arbetsförmedlingarnas rutiner
            för information, uppföljning med mera. Att då, med relativt korta
            tidsintervall, reformera åtgärderna och/eller deras regel- verk
            innebär att detta arbete försvåras.
          </p>
          <p xml:id="i-14DaNkHjw6KbhwiZLsxxRn">
            Inför ett system med praktik- och lärlingsplatser
          </p>
          <p xml:id="i-9n5vnPowieZnut9MGJCYNL">
            För de ungdomar som riskerar ”hamna vid sidan av”, där reguljära
            arbets- marknadspolitiska åtgärder inte framstår som ett alternativ,
            finns skäl att ut- veckla ungdomspraktiken i riktning mot en mer
            långsiktig lösning. Kristdemokraterna föreslår därför att ett
            system med praktik- och lärlings- platser införs. I det fortsatta
            skisseras kort hur ett sådant alternativ skulle kunna utformas.
            Praktik- och lärlingsplatserna skulle kunna utgöra en form av
            arbetsmark- nadsutbildning riktad till ungdomar. Därmed skulle
            arbetsförmedlingen ges ett huvudansvar för uppläggning och utformning
            av dessa. En viktig skillnad gentemot traditionell arbetsmarknadsutbildning
            skall dock vara att praktik- och lärlingsplatserna i första hand
            skall ge utrymme för praktik på en arbets- plats. Alla ungdomar
            som inte kan få ett arbete eller en utbildningsplats efter av-
            slutad utbildning ska erbjudas en introduktionsplats. Ungdomar
            som får en sådan ska under sex (med möjlighet till förlängning
            till tolv) månader få ut- bildning och praktik vid ett företag.
            För varje plats skall finnas en utbildnings- plan, och målsättningen
            skall vara att platsen därmed skall kunna passas in i den unges
            egen utvecklingsplan. Under praktiktiden utgår ett utbildningsbi-
            drag motsvarande den nivå som gäller för ungdomspraktikplatserna.
            Motsva- rande medel som anvisas till ungdomsintroduktion bör anvisas
            till utveckling av praktik- och lärlingsplatser.
          </p>
          <p xml:id="i-HFMD4jJ6HWADW7hZw76USV">
            Mot. 1994/95 A288
          </p>
          <pb facs="riksdagen-motions-pdf/data/199495/mot_199495_AU_288/mot_199495_AU_288-014.pdf"/>
          <p xml:id="i-SC8wQKG2MdrJ5Btb9QxUP4">
            Mycket vore vunnet om man kunde utforma dessa åtgärder så att
            de i hu- vudsak bibehölls oförändrade över tid, och att man i
            stället varierade deras omfattning över konjunkturcykeln. Detta
            skulle också innebära att det vore möjligt att lägga upp en ”bank”
            med praktik- och lärlingsplatser med högt inlärningsinnehåll och
            kvalificerad handledning. Från denna bank skulle ar- betsförmedlare,
            i samråd med ungdomarna, kunna välja de praktikplatser som är
            bäst anpassade till den unges utbildning, erfarenheter och yrkesönskemål.
            Praktik- och lärlingsplatserna ska också kunna kombineras med
            utbild- ningsinsatser och/eller olika åtaganden från arbetsgivares
            sida. Ett efterföljansvärt exempel är det avtal om kompetensutveckling
            för ungdomar som Metall och Verkstadsföreningen slöt hösten 1993,
            och som berör ca 10000 ungdomar. Avtalet innebär en möjlighet
            till en ettårig kompetensut- veckling för ungdomar i verkstadsföretag,
            där de första fyra månaderna ge- nomförs som ungdomspraktik och
            de återstående åtta som visstidsanställning. Under visstidsanställningen
            utgår lön enligt utbildningsavtalet, och för sex av dessa åtta
            månader kan företaget erhålla rekryteringsstöd. Det bör understrykas
            att aktiva åtgärder alltid är att föredra framför att pas- sivt
            betala ut kontantstöd i olika former. Särskilt viktigt är att
            motverka för- tidspensionering av ungdomar.
          </p>
          <p xml:id="i-RJGKfK3LLM3CWrHEBAiysU">
            Gör det möjligt för ungdomar att få en u-skattsedel
          </p>
          <p xml:id="i-GanSMLYmNLSVHd4v3HBna">
            Tidigare fördes ett resonemang om betydelsen av att minska skattekilarna
            för att underlätta en sysselsättningsintensiv tillväxt. Ett sätt
            att göra detta är att införa en ungdomsskattsedel (jämför med
            F-skattsedel för egna företagare). Ungdomar under 25 år som gått
            arbetslösa en viss tid skulle kunna få en sådan skattsedel som
            gav dem rätt att sälja tjänster utan att betala moms och större
            delen av arbetsgivaraviften. Dessutom skulle enklare redovisningskrav
            kunna ställas. För att inte dessa skattesubventionerade tjänster
            ska ta arbetsuppgifter från företag som idag existerar på marknaden
            kan avgränsning ske till tjänster riktade mot hushållen. De tjänster
            de skulle få rätt att utföra på dessa villkor skulle kunna vara
            städning, tvätt, inköp, gräsklippning, snöskottning, barn- passning,
            bilvård etc. Genom att dessa ungdomar säljer sina tjänster till
            flera hushåll får de lära sig det grundläggande i att driva ett
            företag och ge service; något som alla har nytta av vad man än
            arbetar med i framtiden. Genom att de som erhåller u-skattsedeln
            måste ha varit arbetslösa en viss tid, och genom att de tjänster
            som omfattas är av karaktären hushållstjänster, medför systemet
            ingen belastning på statskassan. Problem som anförs i debatten
            om hushållstjänster är att de skulle undandra den offentliga sektorn
            skatteintäkter, att risken skulle finnas för att grupper blev
            ”inlåsta” på en lågproduktiv arbetsmarknad, att efterfrågan skulle
            vara låg på dessa tjänster samt att gränsdragningar skulle skapa
            möjligheter för fusk. De flesta av dessa problem, såsom ”inlåsningseffekter”
            , minimeras ge- nom att välja tekniken med en u-skattsedel och
            ha en åldersgräns på 25 år. Om alternativet till arbete i hushållssektorn
            är arbetslöshet innebär ett sådant arbete definitivt en högre
            produktivitet. Dessutom kan en insats i hushållssek- torn frigöra
            någon annan till ett, i ekonomisk mening, högproduktivt arbete.
            Olika opinionsmätningar, bl.a. redovisade i SOU 1994:43, visar
            att det
          </p>
          <p xml:id="i-Wj6Hj5YrFaUED9d7fEbMZa">
            Mot. 1994/95 A288
          </p>
          <p xml:id="i-6DHtZKHuWoXdQ1jMnP6YkP">
            14
          </p>
          <pb facs="riksdagen-motions-pdf/data/199495/mot_199495_AU_288/mot_199495_AU_288-015.pdf"/>
          <p xml:id="i-KS5TS4n9eV7Fp7W5fmqHUF">
            finns ett relativt stort intresse för sådana här tjänster hos
            allmänheten. Gräns- dragningsproblemen finns givetvis, men ska
            ställas i relation till det stora an- tal svartjobb som finns.
            Genom enkla stickprov borde en nöjaktig uppföljning kunna ske.
            Med en u-skattsedel kan graden av skattesubventionering snabbt
            förändras om arbetsmarknadsläget förändras och nya avvägningar
            sker. En u-skattsedel kan därför vara ett snabbt och verkningsfullt
            sätt att skapa nya arbetstillfällen för ungdomar i dagens svåra
            arbetsmarknadsläge. När andra mer långsiktiga åtgärder vidtagits
            kan detta system avvecklas eller modifieras. En viktig fördel
            med att sänka skattekilen för ungdomar som arbetar med tjänster
            inom hushållssektorn är att det är en avgränsad och budgetmässigt
            säkrare lösning än den som förordats av Tjänsteutredningen. Ett
            system med u-skattsedel bör införas snarast. Finansdepartementet
            som bereder frågorna om tjänstebeskattningen har även till uppgift
            att bereda frå- gan om särskilda insatser för ungdomar. Regeringen
            bör därför snarast kunna presentera ett förslag i denna riktning.
            Ett system med u-skattsedel får dock aldrig ses som en huvudstrategi
            för framtidens arbetsmarknad. Därför krävs att denna åtgärd kompletteras
            med insatser för att hjälpa de ungdomar som arbetar i hushållssektorn
            att komma vidare på arbetsmarknaden. I första hand handlar det
            om att öppna möjligheter för ungdomar att vidareutbilda sig, men
            också om andra åtgärder som vägled- ning osv.
          </p>
          <p xml:id="i-UbQ6vahG4ApqbDUcEKtRNe">
            EU-medel för projekt
          </p>
          <p xml:id="i-5fkQEnZxLe6vYDZ2BF6K2Y">
            Inom ramen för EU:s sociala fond satsas en hel del medel på de
            projekt för arbetslösa ungdomar som ligger i gränslandet mellan
            utbildningspolitik, ar- betsmarknadspolitik, socialpolitik och
            ungdomspolitik. Medan initiativ tagits för att förbereda den svenska
            medverkan i det s. k. Leonardo-projektet, finns det ännu ingen
            planering för hur den sociala fondens stödformer skulle kunna
            användas i Sverige. Det är angeläget att fördelningen inte endast
            blir en fråga för arbetsmarknadsverket. Dels för att målformuleringarna
            i den sociala fon- dens stadgar har vidare formuleringar än de
            traditionellt arbetsmarknadspoli- tiska, dels för att det är viktigt
            att eftersträva en bättre samordning mellan kommunernas insatser
            på detta område.
          </p>
          <p xml:id="i-BAziKrMAw95Vzs9iSDUZ78">
            Hemställan
          </p>
          <p xml:id="i-QDa2w5rrG5ts3FMCcRPuCa">
            Med hänvisning till det anförda hemställs 1. att riksdagen hos
            regeringen begär ett förslag till samlad strategi för att bekämpa
            ungdomsarbetslösheten i enlighet med vad som anförts i motionen,
            2. att riksdagen som sin mening ger regeringen till känna vad
            i mo- tionen anförts om vikten av en översyn av arbetsrättslagstiftningen
            i syfte att underlätta ungdomars etablering på arbetsmarknaden,
            3. att riksdagen som sin mening ger regeringen till känna vad
            i mo- tionen anförts om behovet av ökad forskning och förbättrad
            lönestatis- tik när det gäller lönebildningens samt lönenivåernas
            inverkan på ar- betslösheten bland ungdomar,
          </p>
          <p xml:id="i-CEQ8zZLJMRboUGVEKvp7zy">
            Mot. 1994/95 A288
          </p>
          <p xml:id="i-L5gHsL6exQ5wtTHr1yViNB">
            15
          </p>
          <pb facs="riksdagen-motions-pdf/data/199495/mot_199495_AU_288/mot_199495_AU_288-016.pdf"/>
          <p xml:id="i-EP3ngg6ykAM2iDcC4wiWjf">
            4. att riksdagen som sin mening ger regeringen till känna vad
            i mo- - Mot. 1994/95 tionen anförts om den gymnasiala och den
            eftergymnasiala utbildning- A288 ens utformning för att förhindra
            arbetslöshet bland ungdomar)! 5. att riksdagen som sin mening
            ger regeringen till känna vad i mo- tionen anförts om behovet
            av en utveckling av ett nationellt utveck- lingsprogram för gymnasieskolans
            individuella program,! 6. att riksdagen som sin mening ger regeringen
            till känna vad i mo- tionen anförts om en översyn av studiestödet
            i syfte att skapa möjlighe- ter för fler att studera bl.a. genom
            personliga utbildningskonton,? 7. att riksdagen som sin mening
            ger regeringen till känna vad i mo- tionen anförts om införande
            av ett system med praktik- och lärlings- platser, 8. att riksdagen
            som sin mening ger regeringen till känna vad i mo- tionen anförts
            om införande av en u-skattsedel,? 9. att riksdagen som sin mening
            ger regeringen till känna vad i mo- tionen anförts om fördelningen
            av medel ur EU:s sociala fond.
          </p>
          <p xml:id="i-N7xba43Bd5kujBzYUJGZ9Q" type="date">
            Stockholm den 25 januari 1995
          </p>
          <div xml:id="i-DRBoRy9WznXWsDZZ32sLEK" type="signatureBlock">
            <list xml:id="i-LfV5pkK1myonhtqHXWqmXC">
              <item xml:id="i-Tu7kAASHy95shmnvCEfFLE" who="i-UDXM9dqeHhySJV3ZevrZPw" type="signature">
                Dan Ericsson (kds)
              </item>
              <item xml:id="i-PLKtxT7wQ4a5UjPau5VDzA" who="i-QrnhMBZLsGdbeBasmoTLpZ" type="signature">
                Mats Odell (kds)
              </item>
              <item xml:id="i-CaonpBJkPrTcwoaNzmNfPA" who="i-Ap6PaQn9pzDFdUtnP8xyzP" type="signature">
                Ulf Björklund (kds)
              </item>
              <item xml:id="i-CrPWLv1PMm7HrbQt8cm9az" who="i-J94Ct1wVwpHWNRN9LatQ6F" type="signature">
                Ulla-Britt Hagström (kds)
              </item>
              <item xml:id="i-DaLtSao93HoceSBqwWBjFj" who="i-8BTYtQ95yRpC5syyC4aHoY" type="signature">
                Göran Hägglund (kds)
              </item>
            </list>
          </div>
          <p xml:id="i-SKwBaGyyfpTVJcktbA8FTf">
            Michael Stjernström (kds)
          </p>
          <p xml:id="i-PrvJLUrS8voYJmGj7JofWT">
            ! Yrkandena 4 och 5 hänvisade till UbU. 2 Yrkande 6 hänvisat
            till SfU. 3 Yrkande 8 hänvisat till SKkU.
          </p>
          <p xml:id="i-YW5i2UkPDWkTWDgZQ6YqiR">
            16
          </p>
        </div>
      </div>
    </body>
  </text>
</TEI>
