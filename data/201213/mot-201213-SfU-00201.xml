<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00201">
  <teiHeader>
    <fileDesc>
      <titleStmt>
        <title>Tid för familjen</title>
        <author corresp="i-GLB7Cj6SNDZcpFKqsN1zRL">av Anders Andersson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tid för familjen</title>
          <idno type="rdwebb">H002Sf201</idno>
          <rs type="number">Sf201</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf201/text</ref>
          <ref type="dokument_url_html">http://data.riksdagen.se/dokument/H002Sf201</ref>
          <ref type="dokumentstatus_url_xml">http://data.riksdagen.se/dokumentstatus/H002Sf201</ref>
          <ref type="doc">http://data.riksdagen.se/fil/8EEFD789-BDB5-4B4A-88BC-C1F95CCDAAC8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GLB7Cj6SNDZcpFKqsN1zRL</idno>
            <name>Anders Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ne8dM7x8a1QMSUF8rWKCsi" type="signed"/>
        <correspContext corresp="i-Ne8dM7x8a1QMSUF8rWKCsi">
          <note type="signatory" corresp="i-GLB7Cj6SNDZcpFKqsN1zRL"/>
        </correspContext>
        <correspAction type="numbering" xml:id="i-2PbAUR6hpmr86rpZM4hHH6">
          <date when="2012-09-28"/>
        </correspAction>
        <correspAction type="submission" xml:id="i-TMHrMbSsVfsYDQwKvYfy1J">
          <date when="2012-09-18"/>
        </correspAction>
        <correspAction type="transfer" xml:id="i-Wk6err7AtomQNtbmn8B2vR">
          <date when="2012-09-18"/>
        </correspAction>
        <correspAction type="assigned" xml:id="i-CgN7gke4mQcPrwoaab6Rqw"/>
        <correspContext corresp="i-CgN7gke4mQcPrwoaab6Rqw">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-2PzWzKuaybF12yUpsfKSq8">
            Förslag till riksdagsbeslut
          </head>
          <list style="ol">
            <item xml:id="i-RyfeSQk2B5t243XtkpdM49">
              Riksdagen tillkännager för regeringen som sin mening vad som
              anförs i motionen om möjligheten att utöka antalet föräldradagar.
            </item>
            <item xml:id="i-BM6JUrC59Z9JL8Cjq19E2t">
              Riksdagen tillkännager för regeringen som sin mening vad som
              anförs i motionen om möjligheten skydda den sjukpenninggrundade
              inkomsten (SGI) samt den föräldrapenninggrundade inkomsten i tre
              år från barnets födsel.
            </item>
            <item xml:id="i-AkJrghN4aiZF8YZkCiQNGQ">
              Riksdagen tillkännager för regeringen som sin mening vad som
              anförs i motionen om möjligheten att föräldrar ska ha rätt till
              tjänstledighet på heltid tills barnet fyller tre år. 1
            </item>
            <item xml:id="i-DqNz9RbAtzidxikePqAfWb">
              Riksdagen tillkännager för regeringen som sin mening vad som
              anförs i motionen om att samtliga föräldradagar fritt ska kunna
              överlåtas mellan föräldrarna och att de s.k. pappa- och mammamånaderna
              avskaffas.
            </item>
            <item xml:id="i-VnAWLs5kgiy1FuR8HE8dec">
              Riksdagen tillkännager för regeringen som sin mening vad som
              anförs i motionen om möjligheten att höja grundnivån och lägstanivådagarna
              i föräldraförsäkringen.
            </item>
            <item xml:id="i-LdzYWvwpmvEqfHhYgbCFjg">
              Riksdagen tillkännager för regeringen som sin mening vad som
              anförs i motionen om möjligheten att barnomsorgspengen ska kunna
              betalas ut även till den som tar hand om enbart egna barn i det
              egna hemmet. 2
            </item>
            <item xml:id="i-M2j7UrThARLzDskZyyxMEy">
              Riksdagen tillkännager för regeringen som sin mening vad som
              anförs i motionen om möjligheten att införa en generell graviditetspeng
              den sista månaden i graviditeten.
            </item>
            <item xml:id="i-YRzyJZF4SnFUKqUVgZZbxq">
              Riksdagen tillkännager för regeringen som sin mening vad som
              anförs i motionen om att fördela den totala intjänade premiepensionen
              lika mellan makar med gemensamma barn som inte fyllt tolv år,
              om de inte aktivt begär något annat.
            </item>
            <item xml:id="i-AjYMb5NNi9diMNCvaymupr">
              Riksdagen tillkännager för regeringen som sin mening vad som
              anförs i motionen om att det ska vara obligatoriskt för varje
              kommun att fatta beslut om maximitak för barngruppernas storlek.
              2
            </item>
            <item xml:id="i-J9V2E4pa2wh8NmeMEvUoGj">
              Riksdagen tillkännager för regeringen som sin mening vad som
              anförs i motionen om möjligheten att införa en oberoende kvalitetsuppföljning
              av förskolan. 2
            </item>
            <item xml:id="i-7ALxbq7AcKb7VJkUVGARYV">
              Riksdagen tillkännager för regeringen som sin mening vad som
              anförs i motionen om att se över möjligheten för föräldrar att
              få tillgång till öppna jämförelser av förskolor. 2
            </item>
            <item xml:id="i-E7qzUov18kpsGUXuMw1QWS">
              Riksdagen tillkännager för regeringen som sin mening vad som
              anförs i motionen om att maxtaxans utformning bör ses över med
              målet att tydligt koppla avgiften till vistelsetiden samt att
              anpassa taket till kostnadsutvecklingen. 2
            </item>
          </list>
          <p xml:id="i-PkAfpZSfHe9e7TdHMcaarM">
            1 Yrkande 3 hänvisat till AU.
          </p>
          <p xml:id="i-LBTJzMpzon9Nh7wAgx52im">
            2 Yrkandena 6 och 912 hänvisade till UbU.
          </p>
        </div>
        <div type="motContent">
          <head type="h1" xml:id="i-SpdbmCDVNf5BHDxRNmsCVn">
            Motivering
          </head>
          <p xml:id="i-QeBNkE3ecjiQ6y7wDMfJet">
            Familjen är den viktigaste gemenskapen i samhället. Den behövs
            för att barnen ska få omsorg och fostran i en kärleksfull miljö.
            När familjen fungerar är den en tillitsfull gemenskap som skänker
            trygghet och stabilitet i en ständigt föränderlig omvärld. Föräldrar
            måste få fler valmöjligheter att välja den livsstil och barnomsorgsform
            som passar dem och deras barn bäst. För familjer med förskolebarn
            är det viktigt att kvaliteten i förskolan förbättras, inte minst
            genom mindre barngrupper.
          </p>
          <head type="h2" xml:id="i-Sb4snhDhswL88Dr9SnBSjs">
            Utbyggd föräldraförsäkring med möjlighet till friare uttag i
            tre år
          </head>
          <p xml:id="i-HSyXDWwQ4mZchZu8fJEj9b">
            Grunden för en persons utveckling läggs under de första levnadsåren.
            Tillsammans med det genetiska arvet präglar de åren vårt sätt
            att fungera socialt och vår förmåga att relatera till andra människor
            för resten av livet. Anknytningsteorin, som anses vara den viktigaste
            psykologiska teorin för att förstå hur människor hanterar närhet,
            omsorg och självständighet i relationer, fastslår att barn som
            får möjlighet till en trygg anknytning till sina föräldrar som
            vuxna har lättare att komma nära andra människor och fungera bra
            i långvariga relationer.
          </p>
          <p xml:id="i-JE42BRX2Ps9yXLHL19UAKL">
            En otrygg anknytning under barnaåren kan bidra till att en person
            som vuxen får svårare att hantera andra livskriser. Enligt Barnombudsmannens
            rapport Klara, färdiga gå Om de yngsta medborgarna och deras rättigheter
            har drygt 30 procent av alla svenska barn en otrygg anknytning
            till sina föräldrar. Att utveckla en trygg anknytning mellan förälder
            och barn tar tid, och måste få ta tid. Under den period i livet
            då man har små barn måste därför omsorgen om dem få vara den primära
            uppgiften.
          </p>
          <p xml:id="i-Lt7oggvXiCCDyiBKr9Y3UX">
            Vi menar att föräldraförsäkringen bör förändras så att makten
            över hur den ska kunna användas i större utsträckning flyttas
            till föräldrarna. Därför föreslår vi att antalet föräldrapenningdagar
            utökas med 30 dagar. Det skulle underlätta för föräldrar som vill
            vara hemma lite längre med sina barn att låta barnen börja på
            förskolan eller annan offentligt finansierad barnomsorg vid den
            tidpunkt föräldrarna själva finner lämplig. Därtill måste de begränsningar
            som finns i regelverket tas bort och inkomstskyddet bör förlängas
            till tre år. Rätten till tjänstledighet på heltid för att vara
            hemma med barnen bör utvidgas så att båda föräldrarna har rätt
            till tjänstledighet på heltid tills barnet fyller 3 år. Alla dagar
            ska fritt kunna överlåtas mellan föräldrarna, de s.k. pappa- och
            mammamånaderna bör därför avskaffas. Att öka flexibiliteten genom
            att ta bort de begränsningar som finns i överlåtelsebarheten och
            det begränsade skyddet av sjuk- och föräldrapenninggrundande inkomst
            innebär en lägre grad av styrning över hur föräldrapenningen tas
            ut och fördelas. Enligt Försäkringskassans senaste statistik tar
            papporna ut 23,7 procent av föräldrapenningdagarna. Men mammors
            och pappors föräldraledighet ser väldigt olika ut. Pappors föräldraledighet
            är starkt kopplad till uttaget av föräldradagar medan mammors
            inte är det. Det innebär att mammor oftast är föräldralediga avsevärt
            fler dagar än de tar ut ersättning för. Pappors uttag av föräldradagar
            sker i hög utsträckning efter barnets första levnadsår. Det är
            också från och med då begränsningar införs i såväl rätten till
            tjänstledighet som skyddet för den sjuk- och föräldrapenninggrundande
            inkomsten. Även om grunden i föräldraförsäkringen är att mammor
            och pappor har rätt till lika stor andel av föräldradagarna så
            styrs pappornas uttag i hög grad av de icke överlåtelsebara dagarna
            som sedan 2005 är 60 dagar. Mindre än en femtedel av alla pappor
            har tagit ut mer än fyra månader under barnets första två år.
            För den tillfälliga föräldrapenningen för vård av barn (VAB) finns
            inte någon reglering kring fördelningen mellan föräldrarna, ingen
            kvotering, ingen jämställdhetsbonus eller någon annan typ av pekpinnar
            eller styrande mekanismer. Uttagna VAB-dagar är trots detta betydligt
            mer jämnt fördelad än föräldrapenningdagarna, mammorna tar ut
            62 procent av dagarna och papporna 38 procent.
          </p>
          <p xml:id="i-8w6DyTQjTL79jzGUVZoBHr">
            Ett regelverk som underlättar föräldrars möjlighet att själva
            styra över fördelningen är inte bara principiellt riktigt. Det
            kan också långsiktigt öka förutsättningarna för ett mer jämställt
            föräldraskap där mammor och pappor ges lika förutsättningar och
            möts av samma förväntningar på sin roll som förälder.
          </p>
          <p xml:id="i-PYsUX6KmMFqg7XDvsLAkvp">
            I budgeten för 2013 höjs grundnivån i föräldraförsäkringen från
            180 till 225 kronor per dag. Det kommer de familjer med sämst
            ekonomi tillgodo. Det är bra men vi vill mer. Golvet i föräldraförsäkringen
            bör höjas till 250 kr per dag. Det berör främst unga föräldrar
            och andra som ännu inte etablerat sig på den svenska arbetsmarknaden
            eller som under de 240 dagarna före beräknad nedkomst inte uppfyllt
            kraven på nivån för ersättningsgrundande inkomst. Av de föräldradagar
            som betalas ut till mammor yngre än 25 år är hälften på garantinivån.
            Men även för mammor i åldern 2529 år ligger ersättningen på garantinivån
            för nästan en fjärdedel av de utbetalda dagarna. Även efter en
            höjning kommer ersättningen att vara låg men ändå så pass att
            fler familjer kommer att kunna klara sig utan extra tillskott
            via försörjningsstöd från socialtjänsten.
          </p>
          <p xml:id="i-4UhvELUhiQKh91Y9qm99xi">
            Med en allt längre etableringstid på arbetsmarknaden och med
            fler som utbildar sig lite senare i livet är det viktigt att föräldraförsäkringen
            är utformad så att det ändå är möjligt att bilda familj innan
            reproduktionsförmågan avtar. Det bör inte heller vara så att båda
            föräldrarna måste arbeta eller studera även under barnets första
            år för att klara försörjningen.
          </p>
          <p xml:id="i-7UyXFEm5SX5MZn5yzBEu1i">
            En höjning till 250 kronor per dag skulle innebära, vid fullt
            uttag, en ersättning som motsvarar den summa du uppnår med fullt
            studiemedel. Medelersättningen 2011 för utbetalda dagar på sjukpenningnivån
            var 497 kronor per dag.
          </p>
          <head type="h2" xml:id="i-SEiUumrfJB3YXh3qqaV3FY">
            Barnomsorgspeng för egna barn
          </head>
          <p xml:id="i-KeiwmR6zKZdZNmC2v1ELPP">
            Syftet med barnomsorgspengen är att öka föräldrarnas valfrihet
            och möjlighet att välja olika former av pedagogisk verksamhet
            för sina barn. Jag anser att föräldrar också ska få valmöjlighet
            att kunna använda barnomsorgspengen för att ta hand om enbart
            sina egna barn i hemmet. Barnomsorgspengen betraktas som inkomst
            och beläggs med inkomstskatt och sociala avgifter. Därmed får
            de föräldrar som nyttjar barnomsorgspeng del av samhällets skyddsnät,
            exempelvis vid sjukdom. Nivån på ersättningen bör som i dag beslutas
            av kommunen och vara relaterad till den genomsnittliga kostnaden
            för ett barn i pedagogisk omsorg. Enligt vårt förslag skulle nivån
            i genomsnitt ligga på cirka 6 500 kr per månad och barn före skatt.
          </p>
          <head type="h2" xml:id="i-2dbKADtLDaHJkM9GKa2FuM">
            Graviditetspeng
          </head>
          <p xml:id="i-4t7NFswyZ1gkNeXi6oqC51">
            Vidare föreslår jag att det införs en generell graviditetspeng
            under den sista månaden i graviditeten i syfte att öka tryggheten
            för gravida kvinnor. Graviditetspengen ska ses som en möjlighet
            för den kvinna som vill utnyttja den. Utformningen bör likna tillfällig
            föräldrapenning och antalet ersatta dagar bör därmed uppgå till
            2023 dagar, beroende på månadens längd. Dagarna ska inte kunna
            sparas. Rätten till graviditetspenning (tidigare havandeskapspenning)
            60 dagar före beräknad födsel kvarstår. Det nya systemet blir
            enklare, bättre och mer rättssäkert.
          </p>
          <p xml:id="i-AwDPfQa9FxsCSwLY1LPxW1">
            I dag saknas det ett generellt system som möjliggör för gravida
            att i slutet trappa ner eller helt avstå från arbete. Samtidigt
            är behovet av samhällsstöd stort. Tre av fyra kvinnor uppbar under
            2009 någon form av ersättning sista månaden i graviditeten. De
            flesta hänvisas till att ta ut sin föräldrapenning i förtid. Ett
            fåtal får graviditetspenning (tidigare havandeskapspenning) för
            att miljön som de arbetar i anses olämplig för dem. Andra sjukskrivs,
            något som har varit omdebatterat under de senaste tio åren då
            bedömningarna har varierat bland läkare och försäkringskassor.
            Rättsosäkerheten har varit hög. Försäkringskassan har också fällts
            för könsdiskriminering efter att ha nekat gravida kvinnor sjukpenning.
          </p>
          <p xml:id="i-RNrtf6cuZJJktvxbATUP8M">
            Inspektionen för socialförsäkringen (ISF) har granskat tillämpningen
            av lagstiftningen inom sjukpenning och graviditetspenning (tidigare
            havandeskapspenning) och funnit att det finns flera brister. Särskilt
            när det gäller tillämpningen av graviditetspenning, felaktiga
            läkarintyg samt bristfällig utbildning av Försäkringskassans handläggare
            om under vilka förutsättningar sjukpenning respektive graviditetspenning
            bör ges ut. ISF menar också att även om tillämpningen förbättras
            kommer nuvarande system inte att kunna omfatta alla kvinnor som
            på grund av graviditet har nedsatt arbetsförmåga. Om detta ska
            ändras, behövs ett förtydligande i lagen. Med anledning av dessa
            brister har flera utredningar samt Försäkringskassan föreslagit
            att en generell graviditetspeng införs.
          </p>
          <head type="h2" xml:id="i-MAVNWd97L6JsHqYeLotT4C">
            Delad premiepension för makar med barn under 12 år
          </head>
          <p xml:id="i-Pn7mKTB1nQFJBxgQZv4677">
            Dagens kvinnliga ålderspensionärer har i genomsnitt lägre pension
            än män med ålderspension. Det beror på att kvinnor i genomsnitt
            har haft lägre lön, i högre utsträckning arbetat deltid samt tagit
            ett större ansvar för hemarbetet och omsorgen om barnen. I pensionssystemet
            finns, efter ett kristdemokratiskt initiativ, rätten att tillgodoräkna
            sig pensionsgrundande belopp för s.k. barnår. Det innebär att
            upp till fyra år per barn kan räknas som pensionsgrundande för
            den som har den lägsta inkomsten.
          </p>
          <p xml:id="i-DhE8YP9XmDpBezBpNsuNF9">
            I pensionssystemet finns också möjlighet att årligen överföra
            den s.k. premiepensionen mellan makar, efter en aktiv begäran.
            Syftet är att de på detta sätt ska kunna utjämna pensionerna mellan
            sig, genom att den med högre intjänad pension kan överföra intjänad
            premiepension till den med lägre intjänad pension. Alltför få
            känner emellertid till eller utnyttjar denna möjlighet. Vi anser
            att jämställdhetsskäl talar för att grundregeln för makar med
            gemensamma barn bör vara den omvända, dvs. att makarnas totala
            årligen intjänade premiepension automatiskt delas lika mellan
            dem så länge de har barn som inte fyllt 12 år. De som önskar frångå
            denna regel bör aktivt begära detta.
          </p>
          <head type="h2" xml:id="i-UAvo5UWs2ncUaFWz3qGBm2">
            Förbättrad kvalitet i barnomsorgen
          </head>
          <p xml:id="i-LFc5APe1QiyVJsJkUJbTNp">
            Förskolan har byggts ut i mycket snabb takt. En stor andel barn
            tillbringar nu den största delen av sin vakna tid, en vanlig vardag,
            i förskolan. År 2011 var 83 procent av alla 15-åringar inskrivna
            i förskolan, vilket motsvarar drygt 450 000 barn. För tio år sedan
            var andelen barn i förskolan 66 procent. Det är därför en mycket
            angelägen uppgift att arbeta för att förskolan ska hålla högsta
            klass. Barnomsorgspolitiken har dock under de senaste årtiondena
            i stor utsträckning fokuserat på tillgången till förskola, inte
            kvaliteten i verksamheten. Resultatet har blivit allt större barngrupper.
            I förskolan har 4 800 grupper 21 barn eller fler. Det motsvarar
            nästan en femtedel av barngrupperna på landets förskolor, och
            antalet stora grupper har ökat. År 2003 var det 3 000 barngrupper
            som var så stora. Särskilt oroväckande är att även allt fler riktigt
            små barn går i stora barngrupper. De stora barngrupperna riskerar
            ge problem för de små barnen, i synnerhet de med särskilda behov.
            Skolverket har vid flertalet tillfällen konstaterat att gruppstorleken
            är viktigare än personaltätheten ur kvalitetssynpunkt. Mindre
            barngrupper är alltid att föredra framför större barngrupper med
            samma personaltäthet. Skolverket konstaterade redan i sin utvärdering
            av maxtaxereformen att grupperna på många håll har blivit så stora
            att det är svårt att bedriva verksamheten enligt intentionerna.
            Under hösten 2011 rapporterades om att antalet barn som skadas
            i förskolan ökar och att säkerheten på sina håll är svår att upprätthålla.
          </p>
          <p xml:id="i-LRnAboaCDq9ihW667ug2cB">
            Maxtaxa, allmän och avgiftsfri förskola, rätt för föräldralediga
            och arbetslösa att ha sina barn på förskola reformerna för mer
            tid på förskolan har varit många. I den mån satsningar på förskolan
            ökar familjernas möjligheter att välja den omsorgsform som passar
            dem bäst så är det bra. Men inriktningen har fått en slagsida
            mot att alla barn ska gå i förskolan. Det är nu dags att ändra
            inriktning på politiken och istället satsa på mångfald och kvalitet
            i omsorgen.
          </p>
          <p xml:id="i-E5Dy5ZN913azN3aXXiHmwM">
            Kristdemokraterna har hittills som enda parti drivit på för att
            föräldrar ska ha alternativ till den frivilliga förskolan. Det
            handlar inte om att förskolan ska försvinna eller försämras. Förskolan
            är oerhört viktig. Men förskolan är till för barnen, inte tvärtom.
            Målet för oss är att föräldrarna ska kunna välja den omsorg som
            är bäst för deras barn samt att den omsorg som finansieras offentligt
            håller högsta kvalitet.
          </p>
          <p xml:id="i-A4f5STKXcVW8qv2rPEb7bt">
            Det behövs åtgärder för att ytterligare förbättra kvaliteten
            i förskolan. Därför föreslår vi att det ska vara obligatoriskt
            för varje kommun att fatta beslut om maxtak för barngruppernas
            storlek utifrån Skolverkets rekommendationer samt att det införs
            en oberoende kvalitetsuppföljning av förskolan. Vi anser också
            att det är viktigt att föräldrar kan få tillgång till öppna jämförelser
            av förskolornas kvalitet. Förskolan behöver också garanteras tillräckliga
            resurser. Maxtaxans utformning bör ses över med målet att koppla
            avgiften till vistelsetiden samt att avgiftstaket anpassas till
            kostnadsutvecklingen i förskolan så att de med relativt höga inkomster
            betalar en högre andel av barnomsorgskostnaden.
          </p>
        </div>
        <div type="motSignatures">
          <list>
            <item xml:id="i-RkBP95DpmftxVLgyipqFeN">
              Anders Andersson (KD)
            </item>
          </list>
        </div>
      </div>
    </body>
  </text>
</TEI>
