<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-AU-02621">
  <teiHeader>
    <fileDesc>
      <titleStmt>
        <title>Utgiftsområde 13 Integration och jämställdhet</title>
        <author corresp="i-DUpfpChzMCLm8BKUvCnw3T">av Teresa Carvalho m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2621 av Teresa Carvalho m.fl. (S)</title>
          <idno type="rdwebb">HB022621</idno>
          <rs type="number">2621</rs>
          <orgName type="comitteeAbbreviation">AU</orgName>
          <ref type="dokument_url_text">https://data.riksdagen.se/dokument/HB022621/text</ref>
          <ref type="dokument_url_html">https://data.riksdagen.se/dokument/HB022621</ref>
          <ref type="dokumentstatus_url_xml">https://data.riksdagen.se/dokumentstatus/HB022621</ref>
          <ref type="pdf">https://data.riksdagen.se/fil/46807D90-4A48-42F8-84D4-A7A9049C0311</ref>
          <ref type="docx">https://data.riksdagen.se/fil/E55930AA-C172-4833-A803-706FE168FE2E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DUpfpChzMCLm8BKUvCnw3T</idno>
            <name>Teresa Carvalho</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-M2rNBQVSaqrQcUZQkmkCCX</idno>
            <name>Serkan Köse</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-P8ud9t2FDiNCN5TAFAsfAq</idno>
            <name>Johanna Haraldsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LWXeJPQ2MpxrTu8AJ6h5JK</idno>
            <name>Sofia Amloh</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-HpAiPdAaT8ibF3ZUVvyDdX</idno>
            <name>Adrian Magnusson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-BLJsSYde4NkMtqfqGADxxj</idno>
            <name>Jim Svensk Larm</name>
            <state type="partyAffiliation" ref="Q504069">
              <desc>S</desc>
            </state>
          </person>
          <person gender="man">
            <idno>i-8mQv5P6KHAoGEiUHhANB2Q</idno>
            <name>Jonathan Svensson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-DXeMzBwkaBSVCJJZRLvscQ" type="signed"/>
        <correspContext corresp="i-DXeMzBwkaBSVCJJZRLvscQ">
          <note type="signatory" corresp="i-DUpfpChzMCLm8BKUvCnw3T"/>
          <note type="signatory" corresp="i-M2rNBQVSaqrQcUZQkmkCCX"/>
          <note type="signatory" corresp="i-P8ud9t2FDiNCN5TAFAsfAq"/>
          <note type="signatory" corresp="i-LWXeJPQ2MpxrTu8AJ6h5JK"/>
          <note type="signatory" corresp="i-HpAiPdAaT8ibF3ZUVvyDdX"/>
          <note type="signatory" corresp="i-BLJsSYde4NkMtqfqGADxxj"/>
          <note type="signatory" corresp="i-8mQv5P6KHAoGEiUHhANB2Q"/>
        </correspContext>
        <correspAction xml:id="i-qeHEqQhdUjr5uF4ncwrjc" type="submitted">
          <date when="2023-10-05"/>
          <time when="16:57:58"/>
        </correspAction>
        <correspAction xml:id="i-Gbb2XjSxpxb1PKBJXv3JWr" type="reviewed">
          <date when="2023-10-06"/>
          <time when="11:11:18"/>
        </correspAction>
        <correspAction xml:id="i-WpmZ4EtuKT3x3p9giUgrJE" type="referred">
          <date when="2023-10-17"/>
        </correspAction>
        <correspAction xml:id="i-CTcPtE3bkQ91nYSr7StgM6" type="assigned">
          <date when="2024-03-21"/>
          <time when="16:03:47"/>
        </correspAction>
        <correspContext corresp="i-CTcPtE3bkQ91nYSr7StgM6">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-Ju5m844usKsDjQn1GaskXj" type="behandlas_i"/>
        <correspContext corresp="i-Ju5m844usKsDjQn1GaskXj">
          <ref type="uppgift">2023/24:AU1</ref>
          <ref type="ref_dok_id">HB01AU1</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">AU1</ref>
          <ref type="ref_dok_titel">Utgiftsområde 13 Integration och jämställdhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LDeTNB2Y6pnHnUca5U2fA8" type="behandlas_i"/>
        <correspContext corresp="i-LDeTNB2Y6pnHnUca5U2fA8">
          <ref type="uppgift">2023/24:AU6</ref>
          <ref type="ref_dok_id">HB01AU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">AU6</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MSZb4fnFWDmdC5WCMzbkJs" type="behandlas_i"/>
        <correspContext corresp="i-MSZb4fnFWDmdC5WCMzbkJs">
          <ref type="uppgift">2023/24:AU7</ref>
          <ref type="ref_dok_id">HB01AU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">AU7</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ba7FWLMtVEETbNe5Aza7hN" type="behandlas_i"/>
        <correspContext corresp="i-Ba7FWLMtVEETbNe5Aza7hN">
          <ref type="uppgift">2023/24:SfU14</ref>
          <ref type="ref_dok_id">HB01SfU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU14</ref>
          <ref type="ref_dok_titel">Migrationsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WG6HwRMqBfskjuSd1mhKe2" type="behandlas_i"/>
        <correspContext corresp="i-WG6HwRMqBfskjuSd1mhKe2">
          <ref type="uppgift">2023/24:SoU19</ref>
          <ref type="ref_dok_id">HB01SoU19</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU19</ref>
          <ref type="ref_dok_titel">Socialtjänstens ansvar för våldsutsatta m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-M66XTEQE3Dm8VkXSCfurSf" type="motHeader">
        <div xml:id="i-C1U4A42fExf7suSrit8Cr6" type="motTitle">
          Motion till riksdagen 2023/24:2621 av Teresa Carvalho m.fl. (S)
          Utgiftsområde 13 Integration och jämställdhet
        </div>
      </div>
      <div xml:id="i-EbRk1akaqcp6CCJGEoXrHB" type="motBody">
        <div xml:id="i-VoxtN7HytBgM9wSTZTYExb" type="motProposal" subtype="förslag">
          <head xml:id="i-rRAvVY9CJZm9bzuQYdAUs">
            Förslag till riksdagsbeslut
          </head>
          <list xml:id="i-4mdfaKAiCTyQCRQuBFcYxL">
            <item xml:id="i-LVbcMtvTK8t95rxmj35iix" sortKey="Yrkande 1">
              Riksdagen anvisar anslagen för 2024 inom utgiftsområde 13 Integration
              och jämställdhet enligt förslaget i tabellen i motionen.
            </item>
          </list>
          <list xml:id="i-298UbdggAgXpuFjDc45Vuj">
            <item xml:id="i-WfF1a6HovSZipkjF6WRnmT" sortKey="Yrkande 2">
              Riksdagen ställer sig bakom det som anförs i motionen om att
              införa en nollvision för mäns våld mot kvinnor och tillkännager
              detta för regeringen.
            </item>
          </list>
          <list xml:id="i-PrNSvyzGy5XcBxh8zpE5h3">
            <item xml:id="i-JSRjYiMb9S6mQhZpqWjF8g" sortKey="Yrkande 3">
              Riksdagen ställer sig bakom det som anförs i motionen om att
              säkerställa att kvinno- och tjejjourer ges möjlighet till en långsiktig
              och varaktig försörjning och tillkännager detta för regeringen.
            </item>
          </list>
          <list xml:id="i-JKvE1FYmF6JL1fprovd1Mk">
            <item xml:id="i-Dk9GFWKvJpUVXPmAdjdZTP" sortKey="Yrkande 4">
              Riksdagen ställer sig bakom det som anförs i motionen om förbättrad
              etablering för utrikes födda kvinnor och tillkännager detta för
              regeringen.
            </item>
          </list>
          <list xml:id="i-BhWjvL5eYSAqXZp5boBC1R">
            <item xml:id="i-94JQjDwJR4jhyotcpm8bqu" sortKey="Yrkande 5">
              Riksdagen ställer sig bakom det som anförs i motionen om att
              utöka målgruppen för etableringsprogrammet i enlighet med vad
              som föreslås i SOU 2023:24 och tillkännager detta för regeringen.
            </item>
          </list>
          <list xml:id="i-V4uuk6KfNXBzcSo1yeEsQm">
            <item xml:id="i-B9Bj2akpQLH3c1AtrV7vcU" sortKey="Yrkande 6">
              Riksdagen ställer sig bakom det som anförs i motionen om att
              individualisera etableringstillägget och tillkännager detta för
              regeringen.
            </item>
          </list>
          <list xml:id="i-V6K5iUVEz7s4ALJfbKLboH">
            <item xml:id="i-PpE21LMUG4eHuqoMLE2xu2" sortKey="Yrkande 7">
              Riksdagen ställer sig bakom det som anförs i motionen om nyanlända
              invandrares etablering och tillkännager detta för regeringen.
            </item>
          </list>
          <list xml:id="i-12h4eztWKDzRKEGUduvuwc">
            <item xml:id="i-3a8o5MAfX4LbGULuSPKCR1" sortKey="Yrkande 8">
              Riksdagen ställer sig bakom det som anförs i motionen om att
              tillföra 170 miljoner till Socialstyrelsen att fördela till kommuner
              med utsatta områden i syfte att hindra att unga hamnar i gängkriminalitet,
              och detta tillkännager riksdagen för regeringen.
            </item>
          </list>
          <list xml:id="i-KeLi1RQrogyy4XTbUhUjQe">
            <item xml:id="i-Uty6NGgnMQXYf3L69FguUS" sortKey="Yrkande 9">
              Riksdagen ställer sig bakom det som anförs i motionen om att
              avskaffa EBO-lagen och tillkännager detta för regeringen.
            </item>
          </list>
          <list xml:id="i-5bGtWSZomQETyeKN7MqKSh">
            <item xml:id="i-GsQGhm7rfZR1huEzrHx7MX" sortKey="Yrkande 10">
              Riksdagen ställer sig bakom det som anförs i motionen om framtagandet
              av en generalplan i syfte att långsiktigt bekämpa segregationens
              orsaker och konsekvenser och tillkännager detta för regeringen.
            </item>
          </list>
          <list xml:id="i-FBSniCsnwSbAnst3YWPS3A">
            <item xml:id="i-BfGmJ8MR5wDXqD8ZyB4oCQ" sortKey="Yrkande 11">
              Riksdagen ställer sig bakom det som anförs i motionen om att
              bekämpa alla former av diskriminering och tillkännager detta för
              regeringen.
            </item>
          </list>
        </div>
        <div xml:id="i-ViMa7RTahXPYFS2VLtEfh8" type="motContent">
          <head xml:id="i-XWwXFBeEzaYJQd9uTu9mnv" type="h1">
            Motivering
          </head>
          <p xml:id="i-PmWEvTZChBCuozYmmVxQUy">
            Anslagsförslag 2024 för utgiftsområde 13 Integration och jämställdhet
          </p>
          <p xml:id="i-DXCJJrFKPbqwBo27ecr8V6">
            Tusental kronor
          </p>
          <table xml:id="i-HkGY48ShAdobRskL5PL9rc">
            <row xml:id="i-MrR7djo7MGfUoMSte9Jrsa" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-NhCkT8vG2cGQNS3dubJPeu">
              <cell>
                1:1
              </cell>
              <cell>
                Integrationsåtgärder
              </cell>
              <cell>
                103 125
              </cell>
              <cell>
                ±0
              </cell>
            </row>
            <row xml:id="i-7UJin5HzWESaixU9TsT6CS">
              <cell>
                1:2
              </cell>
              <cell>
                Kommunersättningar vid flyktingmottagande
              </cell>
              <cell>
                2 776 226
              </cell>
              <cell>
                400 000
              </cell>
            </row>
            <row xml:id="i-DBcwCcouL8BX7jteVdtDzE">
              <cell>
                2:1
              </cell>
              <cell>
                Diskrimineringsombudsmannen
              </cell>
              <cell>
                138 507
              </cell>
              <cell>
                ±0
              </cell>
            </row>
            <row xml:id="i-G3REetqbh9LqhBtacqXc44">
              <cell>
                2:2
              </cell>
              <cell>
                Åtgärder mot diskriminering och rasism m.m.
              </cell>
              <cell>
                110 919
              </cell>
              <cell>
                ±0
              </cell>
            </row>
            <row xml:id="i-LE8S34NTwTQ9bAPLk7Av7x">
              <cell>
                3:1
              </cell>
              <cell>
                Särskilda jämställdhetsåtgärder
              </cell>
              <cell>
                675 039
              </cell>
              <cell>
                ±0
              </cell>
            </row>
            <row xml:id="i-WUAuJsfR5UhzpvrWmuvc2n">
              <cell>
                3:2
              </cell>
              <cell>
                Jämställdhetsmyndigheten
              </cell>
              <cell>
                73 409
              </cell>
              <cell>
                ±0
              </cell>
            </row>
            <row xml:id="i-7rs5cLZg3LHuZzcxX23CPh">
              <cell>
                3:3
              </cell>
              <cell>
                Bidrag för kvinnors organisering
              </cell>
              <cell>
                48 163
              </cell>
              <cell>
                ±0
              </cell>
            </row>
            <row xml:id="i-CrJKpYDFJeyFvPaezaDpzA">
              <cell>
                4:1
              </cell>
              <cell>
                Åtgärder mot utanförskap
              </cell>
              <cell>
                93 000
              </cell>
              <cell>
                170 000
              </cell>
            </row>
            <row xml:id="i-Mr86KjPeb9o9AdRDeYvX8F">
              <cell>
                Summa
              </cell>
              <cell>
                4 018 388
              </cell>
              <cell>
                570 000
              </cell>
            </row>
          </table>
          <head xml:id="i-Kh5QdJKYLmEACzHvALYWPB" type="h2">
            Socialdemokraterna är ett feministiskt parti
          </head>
          <p xml:id="i-Bd8kJTJ2ddpUptXG5icbGc">
            Vi socialdemokrater vill ha ett samhälle utan över- och underordning,
            och vår grund­inställning är att bekämpa maktskillnader som begränsar
            den enskildes frihet. I vårt Sverige är begreppet om alla människors
            lika värde ristat i sten, och vi kommer aldrig att acceptera en
            ordning där människor tvingas leva underordnade andra. En människas
            kön, ålder, klass, religion, etnicitet eller sexuella läggning
            ska inte begränsa möjligheten att växa och utvecklas.
          </p>
          <p xml:id="i-8j7YWM6KNGkFjnUBQHQjrc">
            För att nå ett fullt ut jämställt samhälle krävs att de ekonomiska
            klyftorna i samhället sluts och att alla människor har ett jobb
            eller meningsfull sysselsättning att gå till. Resul­tatet av dagens
            ojämställda och uppdelade arbetsmarknad är att kvinnor har betydligt
            lägre livsinkomster än män. Män tjänar 6,3 miljoner mer än kvinnor
            under ett helt arbetsliv. Det skapar mindre frihet för kvinnor
            både under och efter arbetslivet. Att gå till ett arbete eller
            sysselsättning är något fint. Förutom att bidra ekonomiskt till
            vår gemensamma välfärd innebär ett arbete eller en sysselsättning
            en egen identitet och större självständighet.
          </p>
          <p xml:id="i-Qy7QSSpLTKxa73MhCArXqV">
            Redan i förskoleålder befästs könsroller och normer för vad som
            anses vara ”manligt” och ”kvinnligt”. Detta styr sedan vilka utbildningar
            och yrken som väljs. En könssegregerad arbetsmarknad befäster
            också könsroller och stereotypa uppfattningar. Hela samhället
            förlorar på en ojämställd arbetsmarknad. Ojämställdheten i samhället
            påverkar och förstärker ojämställdheten på arbetsmarknaden.
          </p>
          <p xml:id="i-6QfS2Fcf5WFcXvthnBmDnY">
            Arbetsmiljön inom främst de kvinnodominerade sektorerna är ytterst
            bristfällig och som konsekvens tvingas kvinnor ofta gå ner i arbetstid,
            ha längre och återkommande sjukskrivningar samt gå i förtidspension.
            Arbetsgivarna måste ta ett större ansvar för att tillgodose en
            bra och trygg arbetsmiljö – inte minst utifrån ett perspektiv
            om psykisk hälsa och för att motverka stress. Ingen ska behöva
            dö, bli sjuk eller sjukskriven på grund av sitt arbete.
          </p>
          <head xml:id="i-EPqVzLcUypdg3tnmWpaKHZ" type="h2">
            Nollvision för mäns våld mot kvinnor
          </head>
          <p xml:id="i-57Ye3J9HSHteDkGAAu6PZT">
            Mäns våld mot kvinnor är ett stort samhällsproblem som kränker
            och begränsar vålds­utsattas grundläggande fri- och rättigheter.
            Våldet är utbrett och allvarligt och orsakar stort lidande. Det
            får livslånga konsekvenser för de som utsätts.
          </p>
          <p xml:id="i-L5XuL83HJSQujhvNKsJcA9">
            År 2022 dödades 10 kvinnor av en nuvarande eller före detta manlig
            partner. För varje dödsoffer utsätts tusentals flickor och kvinnor
            varje år för trakasserier, våld och sexualbrott. Inte sällan tvingas
            barn bevittna våldet, och kostnaderna för samhället är enorma.
            Situationen är oacceptabel och ovärdig ett av världens mest jämställda
            länder. Det här är ett samhällsproblem som förtjänar största möjliga
            politiska uppmärksamhet. Det är dags att skicka en tydlig signal
            till oss själva och alla andra – det är dags att införa en nollvision
            för mäns våld mot kvinnor.
          </p>
          <p xml:id="i-UjyazjSLhrxUgFV3ELLBXv">
            Våld i nära relationer pågår ofta i det tysta. Det kan vara maken
            eller sambon som slår, och våldet utövas ofta i hemmet. En nollvision
            skulle kunna öka kännedomen om problemet och öppna upp det offentliga
            samtalet. Fler skulle våga prata om sina erfaren­heter, och förhoppningsvis
            skulle en nollvision på sikt förändra samtalstonen i både fikarum
            och skolor.
          </p>
          <p xml:id="i-Ld1S9SaPunDs1QBwgHu4c8">
            Regeringen och Sverigedemokraterna utreder nu huruvida det sjätte
            jämställdhets­politiska delmålet om att mäns våld mot kvinnor
            ska upphöra bör ändras till att bli ”mer inkluderande”. Vi socialdemokrater
            anser att detta riskerar att skymma sikten för det överordnade
            problemet – nämligen just mäns våld mot kvinnor.
          </p>
          <p xml:id="i-MB7GNFQXiKfEu7WF67i8fp">
            Det är viktigt att mer fokus läggs på det förebyggande och attitydförändrande
            arbetet – inte minst för att komma till rätta med hedersrelaterat
            våld och förtryck – och därför är det av yttersta vikt att en
            nollvision för mäns våld mot kvinnor utformas och konkretiseras
            inom det socialpolitiska området. Det uttryckliga syftet bör vara
            att höja den generella kunskapsnivån och samla samhällets samtliga
            sektorer i en kraftfull motattack. Mäns våld mot kvinnor måste
            upphöra. En nollvision kan vara ett viktigt styrmedel i det arbetet.
          </p>
          <head xml:id="i-VrYJad8KALzs9eBGWD3ZAt" type="h2">
            Finansiering av kvinnojourer
          </head>
          <p xml:id="i-YC7cGMbxbTFz2fXHSnn5HF">
            De organisationer som arbetar för att skydda kvinnor som lämnar
            en våldsam relation måste ges rimliga möjligheter att utföra sitt
            viktiga arbete. Därför måste finansieringen till dessa verksamheter
            vara långsiktig och omfattande. Kvinno- och tjejjourernas viktiga
            arbete ska inte bedrivas i projektform.
          </p>
          <head xml:id="i-S8ABvKDzg661UtzrUGeF1D" type="h2">
            Fler utrikesfödda kvinnor ska komma i arbete
          </head>
          <p xml:id="i-Per5TUaV7H4m2cbAGG6WF5">
            Utrikes födda kvinnors deltagande på arbetsmarknaden är alldeles
            för lågt. För oss socialdemokrater är det en grundläggande princip
            att främja jämlikhet och ekonomisk självständighet för alla kvinnor
            oavsett bakgrund – och därför vill vi trappa upp ambitionerna
            gällande arbetet att få fler kvinnor med utländsk bakgrund att
            göra samma självständighetsresa som svenska kvinnor en gång gjorde.
          </p>
          <p xml:id="i-PcwYp6Bqszprvtbs2YomsG">
            Att öka sysselsättningen bland utrikesfödda kvinnor är en av
            de enskilt viktigaste ut­maningarna som ligger framför oss att
            lösa inom ramen för den svenska arbetsmarknads­politiken. I Sverige
            är målsättningen att både kvinnor och män ska jobba och försörja
            sig själva och vara goda förebilder för sina barn. Vi kan aldrig
            någonsin acceptera att kvinnor låses fast i hemmen och på så sätt
            döms till att leva mindre fria liv än män. De gamla könsrollerna,
            och dess förtryckande föreställningar om könens egenskaper och
            begränsningar, har för länge sedan förpassats till historiens
            skräphög och bör där förbli. I Sverige ska kvinnor och män omfattas
            av samma rättigheter och skyldigheter och även mötas av samma
            höga förväntningar. Detta gäller naturligtvis även när det handlar
            om deltagandet på arbetsmarknaden.
          </p>
          <p xml:id="i-65Ry8ErC3GcRPfrEV6mj3h">
            Att utrikes födda kvinnor inte arbetar i lika stor utsträckning
            som kvinnor födda i Sverige beror på flera olika saker. Generellt
            lägre utbildningsnivå, mindre arbetslivs­erfarenhet och bristande
            språkkunskaper är några av orsakerna.
          </p>
          <p xml:id="i-8cMHKtiM8AauhFFayx8AFF">
            Den föregående socialdemokratiskt ledda regeringen tog flera
            viktiga initiativ för att öka utrikes födda kvinnors deltagande
            på arbetsmarknaden. Att slopa den tidigare alliansregeringens
            vårdnadsbidrag, som i praktiken utvecklades till att bli en ordentlig
            kvinnofälla, var ett betydelsefullt beslut. Införandet av extratjänsterna
            och begränsning­arna inom föräldraförsäkringen var andra viktiga
            åtgärder.
          </p>
          <p xml:id="i-5WLmGFb8xNh7DqBkR46uch">
            Utrikes födda kvinnors högre inträde på arbetsmarknaden innebär
            en stor potential för Sverige. Vi har därför för avsikt att fortsätta
            prioritera frågan högt och ser överlag positivt på förslagen från
            delbetänkandet av utredningen Etablering för fler (SOU 2023:24).
            Utredningen tittar bland annat på om målgruppen för Arbetsförmedlingens
            etableringsprogram bör utvidgas, hur ramtiden för etableringsprogrammet
            kan anpassas så att den inte begränsar möjligheten att ta del
            av insatser samt hur etableringsprogram­met kan göras mer flexibelt
            för nyanlända som står långt från arbetsmarknaden. Därtill vill
            vi också individualisera etableringstillägget, så att drivkrafterna
            att delta i etabler­ingen och att arbeta blir lika för kvinnor
            och män.
          </p>
          <p xml:id="i-8jvYQLLTKLRgBA71akehrM">
            Det är också viktigt att dra lärdom av Arbetsförmedlingens slutsatser
            kring projektet Jämställd etablering vars effektutvärdering uppvisade
            bättre resultat än Arbetsförmed­lingens ordinarie stöd. Vi skjuter
            till pengar till myndigheten bland annat i syfte att utveckla
            detta.
          </p>
          <p xml:id="i-WsDXZMfirgpzykKiz6bWoo">
            Utrikes födda kvinnors ökade deltagande i arbetsmarknadsutbildning
            samt arbets­platsnära insatser bör prioriteras, vilket måste framgå
            tydligare i Arbetsförmedlingens regleringsbrev.
          </p>
          <head xml:id="i-TBMj2em4JTxv4QivbeeFar" type="h2">
            Nyanlända invandrares etablering
          </head>
          <p xml:id="i-EnmcFdRUofsBVPAiqk6gVL">
            Vi anser att Sverige ska ha en fortsatt stram migrationspolitik.
            Paradigmskiftet som skedde på det här området i samband med flyktingkrisen
            2015 skedde under vår tid i regeringsställning. Sverige ska ta
            sin del av ansvaret i EU – varken mer eller mindre – för att ge
            människor skydd undan krig och förtryck. Vi ska inte ta emot fler
            människor än vad vi har kapacitet att integrera i samhället.
          </p>
          <p xml:id="i-GxAEXcEYBycpyNiLXe2ddN">
            När människor väl kommer till vårt land, och får uppehållstillstånd,
            måste ambitionen vara att integrationen ska ske i en rasande takt.
            Det allra viktigaste är att människor så snart som det någonsin
            är möjligt lär sig svenska och kommer i arbete. Detta är nycklarna
            till att etablera sig i vårt samhälle, och hela den politiska
            incitamentsstrukturen bör därför styra i riktning mot att människor
            på snabbast möjliga sätt uppnår dessa mål. Skyndsam integration
            gagnar både individen och samhället. Men integration handlar inte
            enbart om språk och jobb. Det handlar också om att förstå hur
            det svenska samhället fungerar och vad som förväntas av den som
            kommer hit. Det är oerhört viktigt att samhällsorienteringen för
            nyanlända är välkomnande och inkluderande, men också tydlig och
            rak när det gäller grundläggande svenska värderingar och vad som
            förväntas av den enskilde.
          </p>
          <p xml:id="i-3inJiqwa79nAqVsPQNszNM">
            Sveriges kommuner spelar en avgörande roll i integrationsarbetet.
            Under vår tid i regering kom bosättningslagen till för att alla
            kommuner skulle vara med och ta ansvar för de människor som kom
            till Sverige. Vi såg också till att kraftigt höja ersättningen
            till kommunerna samt få på plats utökade medel för nyanlända med
            särskilda behov. Vi skapade också ett nytt system för tidiga insatser
            för asylsökande genom förbättrade möjligheter till språkinsatser
            och tidig kompetenskartläggning samt riktade resurser till civila
            samhället. Vi anser att bosättningen även framgent bör styras
            till kommuner där det finns en god arbetsmarknad samt att EBO-lagen
            ska avskaffas.
          </p>
          <p xml:id="i-Lh1LqoN3YnfhqHGPUvjoSb">
            Den moderatledda alliansregeringen införde en rättighet för nyanlända
            att ta del av insatser, vi socialdemokrater har tillfört en skyldighet
            att delta. De nuvarande reglerna innebär tydligare krav på nyanlända
            att ta del av insatser – precis som för andra arbets­sökande.
            Och från och med den 1 januari 2018 gäller också en utbildningsplikt
            för nyanlända, vilken gör gällande att den som bedöms vara i behov
            av utbildning för att komma i arbete ska anvisas att söka och
            ta del av utbildning, annars kan ersättningen dras in. Tillsammans
            med arbetsmarknadens parter skapade den socialdemokratiskt ledda
            regeringen också snabbspår till yrken med brist på arbetskraft
            med målet att bättre tillvarata nyanländas kompetenser.
          </p>
          <p xml:id="i-GYozkTAXfF1MtqVx9RWCZL">
            Vi vänder oss mot regeringens nedmontering av den aktiva arbetsmarknadspolitiken
            och vill istället trappa upp insatserna för att fler ska få bättre
            stöd.
          </p>
          <head xml:id="i-LTW87ot8fzNKuZQgk8FJmi" type="h2">
            Medel till kommuner med högt flyktingmottagande
          </head>
          <p xml:id="i-3Eq9oFSNnB5AfqsxxmpG4J">
            Många kommuner som har tagit ett stort ansvar för mottagandet
            av flyktingar brottas alltjämt med en tuff ekonomisk situation.
            Mot bakgrund av detta avvisar vi regeringens och Sverigedemokraternas
            oansvariga riktade besparing på detta område.
          </p>
          <head xml:id="i-8pkHdP3hD5sg1eHZW3RfxB" type="h2">
            Vi måste bryta nyrekryteringen till gängen
          </head>
          <p xml:id="i-JZLgSsarHcTutBQw3DSHVp">
            Sverige har extrema problem med gängkriminalitet. Ständiga skjutningar,
            sprängningar och våldsdåd skapar slitningar och oro i samhället
            på ett sätt som vi inte sett förut. Motorn bakom denna utveckling
            är en växande miljö av kriminella nätverk vars hän­synslöshet
            och totala avsaknad av respekt för samhället och andra människor
            ständigt passerar nya gränser. Förr sköt gängkriminella varandra
            i benen för att manifestera våldskapital – nu sker rena avrättningar
            i stort sett varje vecka, inte sällan i form av beställningsmord.
            Vi har också under sett hur barn fallit offer för gängens mördande,
            och en annan ny och mycket oroväckande tendens är att nätverkskriminella
            har börjat angripa varandras anhöriga. Det här är en fullkomligt
            horribel utveckling. Hela samhället behöver kraftsamla på en helt
            ny nivå om vi ska lyckas vända på detta.
          </p>
          <p xml:id="i-YCmPpznqnnWSvErxDN12wa">
            I det här arbetet är det viktigt med fortsatt skärpta straff
            och fler poliser. Men det är också helt centralt att vi lägger
            mer pengar och engagemang på att bryta nyrekryteringen. Den negativa
            spiralen kommer inte att brytas förrän samhället får kontroll
            på de unga killar som i vissa fall luras in i gängen, eller i
            andra fall självmant står och knackar på gängens dörr.
          </p>
          <p xml:id="i-LxANLHshUZR57MYAr1NEvj">
            Mellan 2021–2023 har Socialstyrelsen på initiativ av vår regering
            fördelat ca 250 miljoner årligen till 28 kommuner med utsatta
            områden i syfte att minska risken att unga dras in i kriminalitet.
            Pengarna har bland annat använts till fler fältassistenter och
            förbättrad samverkan mellan socialtjänst, skola och polis. Socialstyrelsen
            kom under våren 2023 med en rapport som visade på att så gott
            som alla kommuner ansåg att pengarna hade gett effekt.
          </p>
          <p xml:id="i-CAhg2kjX2v9BbjrYLYZmnH">
            Regeringen lägger i sin budget 80 miljoner till detta ändamål.
            Det tycker vi social­demokrater är alldeles för lite. För att
            bryta oss ur den gängkris som Sverige befinner sig i behövs mer
            pengar till brottsförebyggande åtgärder – inte mindre. Därför
            satsar vi socialdemokrater 170 miljoner mer än regeringen på detta
            i vårt budgetalternativ.
          </p>
          <head xml:id="i-AMpGdQRJtfcDpsCFnbVKgR" type="h2">
            Generalplan mot segregation
          </head>
          <p xml:id="i-X37QNQEUM4JALPfyJ5cFKs">
            Flera allvarliga samhällsproblem härrör från den segregation
            som under de senaste årtiondena tillåtits bita sig fast i vårt
            land. I sak handlar det om att en alltför stor del av de människor
            som kommit till Sverige från andra länder inte i tillräcklig grad
            har kommit in i det svenska samhället. Orsakerna till segregationen
            är multifaktoriella och spänner i varierande grad över i stort
            sett alla politikområden.
          </p>
          <p xml:id="i-SYUgTd949jjspZXsrWurTQ">
            En av de allra mest uppenbara bakomliggande förklaringarna till
            segregationsproble­men är att människor som har invandrat till
            Sverige inte i tillräckligt stor utsträckning har lyckats etablera
            sig på arbetsmarknaden. Alltför många har istället fastnat i arbets­löshet,
            bidragsberoende eller låglönejobb som är svåra att försörja sig
            på – i kombina­tion med att man ofta bor i stadsdelar där för
            få talar bra svenska. Andra betydande orsaker står att finna inom
            bland annat skol- och bostadspolitiken samt de ökade klyftorna.
          </p>
          <p xml:id="i-QKSC8qTFXGfyrCdYozVA7C">
            För att ta itu med segregationsproblemen från roten anser vi
            socialdemokrater att det behövs en genomgripande politisk handlingsplan
            – med bred politisk förankring – som ger samtliga relevanta aktörer
            långsiktiga förutsättningar att i samverkan analysera, planera,
            agera och utvärdera de insatser som behöver genomföras för att
            effektivt bekämpa segregationen inom en överskådlig framtid.
          </p>
          <head xml:id="i-WTEKgxeyvNFhH4rCrx1rDr" type="h2">
            Diskriminering
          </head>
          <p xml:id="i-A41Km6UzxBwQTmMnQo8s8S">
            Ingen människa ska behöva bli diskriminerad i Sverige. Från samhällets
            och politikens sida ska alla former av diskriminering motarbetas
            kraftfullt. Vår övergripande hållning är att varje människa är
            unik, men människovärdet är lika. Alla människor har rätt att
            bli behandlade med respekt. Dessa är grundprinciper på vilka vi
            bygger våra politiska ställningstaganden.
          </p>
          <p xml:id="i-RgGt1d2Ay95zFC8PEmg6qh">
            Vad gäller diskrimineringsfrågornas mer praktiska dimensioner
            så ser vi positivt på att Diskrimineringsombudsmannen har en ambition
            att driva fler diskrimineringsärenden till Arbetsdomstolen. Att
            personer som har upplevt diskriminering får sin sak prövad är
            en förutsättning för ett effektivt och normerande antidiskrimineringsarbete.
          </p>
          <p xml:id="i-QtDBjBz1gDtZFuYdPuFZ7a">
            I Diskrimineringsombudsmannens årsrapport framgår det att funktionsnedsättning
            som diskrimineringsgrund genererar störst andel anmälningar till
            myndigheten. Antalet har dessutom ökat kraftigt de senaste åren.
            Detta signalerar att politiken behöver höja ambitionerna.
          </p>
          <p xml:id="i-QfoBqPAbFNF93GJoT8yfDT">
            Vid sidan av Diskrimineringsombudsmannen gör antidiskrimineringsbyråerna
            och andra civilsamhällesaktörer en viktig insats för att förebygga
            och motverka diskrimi­nering på samtliga grunder i olika delar
            av samhället.
          </p>
        </div>
        <div xml:id="i-F9PS9yftxoB2vL9wsdPdg8" type="signatureBlock">
          <list xml:id="i-6TB2T13rLPhjULheLB9daA">
            <item xml:id="i-HRhrBKAe25RzcRbLG3EaMr" who="i-DUpfpChzMCLm8BKUvCnw3T" type="signature">
              Teresa Carvalho (S)
            </item>
            <item xml:id="i-TBPML5X3c5SehprQ4vSzxT" who="i-M2rNBQVSaqrQcUZQkmkCCX" type="signature">
              Serkan Köse (S)
            </item>
            <item xml:id="i-JqNmV1PgzgCiKXhweDuJsr" who="i-P8ud9t2FDiNCN5TAFAsfAq" type="signature">
              Johanna Haraldsson (S)
            </item>
            <item xml:id="i-HFJTEc1XaWTtFViCYijPFr" who="i-LWXeJPQ2MpxrTu8AJ6h5JK" type="signature">
              Sofia Amloh (S)
            </item>
            <item xml:id="i-QrXGJ6RnuVtZfdueoRew8G" who="i-HpAiPdAaT8ibF3ZUVvyDdX" type="signature">
              Adrian Magnusson (S)
            </item>
            <item xml:id="i-YK9iTBVVU2gmR1EcvK89aT" who="i-BLJsSYde4NkMtqfqGADxxj" type="signature">
              Jim Svensk Larm (S)
            </item>
            <item xml:id="i-WiC2sF1RjqcTf1Ej7Cmf9T" who="i-8mQv5P6KHAoGEiUHhANB2Q" type="signature">
              Jonathan Svensson (S)
            </item>
          </list>
        </div>
      </div>
    </body>
  </text>
</TEI>
