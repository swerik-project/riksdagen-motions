<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0535/mot_199900_MJ_0535-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ535 pnr: s23003
          </p>
          <p>
            Motion till riksdagen 1999/2000:MJ535
          </p>
          <p>
            av Marianne Carlström och Karin Olsson (s)
          </p>
          <p>
            Inrättande av djurskyddsmyndighet
          </p>
          <p>
            I dag är ansvaret för djurskyddsfrågorna fördelat på flera myndigheter.
            Jordbruksverket är den centrala djurskyddsmyndigheten, med bl.a.
            det sam- ordnande ansvaret för tillsynen enligt djurskyddslagen.
            Centrala försöks- djursnämnden har ansvar för de flesta försöksdjursfrågorna.
            Livsmedels- verket ansvarar för vissa slaktfrågor och Naturvårdsverket
            har ansvar för jakten. Flera statliga utredningar, t.ex. den Hugosonska
            utredningen om djur- skyddstillsynen och den senaste försöksdjursutredningen,
            SOU 1998:75, har pekat på problemet med att ha ansvaret för djurskyddsfrågor
            uppdelat på flera myndigheter. I Försöksdjursutredningen angav
            man att möjligheten att inrätta en ny djurskyddsmyndighet, med
            ansvar för samtliga djurskydds- frågor, borde ses över i annat
            sammanhang. Naturvårdsverket inrättades på 1960-talet då miljöfrågorna
            började hamna i fokus. Genom att låta frågorna bli ett eget kompetensområde
            ville man både markera frågornas dignitet och skapa en effektiv
            spjutspetsmyndighet. Djurskyddsfrågorna har hamnat alltmer i fokus.
            Alltfler engagerar sig i arbetet för ett stärkt djurskydd, samtidigt
            som kritiken mot de befintliga myndigheterna växer. En undersökning
            har under året visat stora brister inom de djurförsöks- etiska
            nämnderna. Nämnderna godkänner nästan undantagslöst alla ansök-
            ningar om att få utföra djurförsök och de avslag som görs, görs
            i stort sett uteslutande av formella skäl. Sällan eller aldrig
            av etiska skäl. Den sam- ordnande myndigheten har i detta fall
            inte varit konstruerad så att man har kunnat möta problemen på
            ett godtagbart sätt. Och när det gäller tillsynen enligt djurskyddslagen
            har de lokala tillsynsmyndigheterna sedan djur- skyddslagen togs
            1988 pekat på att den centrala myndigheten inte tagit fram vare
            sig kompetens- eller målbeskrivningar i tillräcklig omfattning.
            Enligt vår uppfattning bör förutsättningarna för att inrätta en
            särskild djur- skyddsmyndighet utredas skyndsamt. En myndighet
            med ansvar för samtliga djurskyddsfrågor, ett statens djurskyddsverk,
            skulle kunna fungera som en spjutspetsmyndighet och därmed skulle
            arbetet med djurskyddsfrågorna få en nödvändig förstärkning. Myndigheten
            skulle också få en viktig roll i det internationella arbetet med
            djurskyddsfrågor.
          </p>
          <pb facs="riksdagen-motions-pdf/data/199900/mot_199900_MJ_0535/mot_199900_MJ_0535-0002.pdf"/>
          <p>
            Mot. 1999/2000
          </p>
          <p>
            Hemställan MJ535
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om inrättandet
            av en särskild djurskyddsmyndighet.
          </p>
          <p>
            Stockholm den 5 oktober 1999
          </p>
          <p>
            Marianne Carlström (s) Karin Olsson (s)
          </p>
        </div>
      </div>
    </body>
  </text>
</TEI>
