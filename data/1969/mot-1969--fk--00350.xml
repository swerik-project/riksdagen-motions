<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__350/mot_1969__fk__350-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motion i Första kammaren, nr 350 år 1969
          </p>
          <p>
            Nr 350
          </p>
          <p>
            Av herr Palm m. fl., om översyn av bestämmelserna angående handeln
            med preventivmedel.
          </p>
          <p>
            (Lika lydande med motion nr 400 i Andra kammaren)
          </p>
          <p>
            Den lagstiftning som reglerar försäljningen av preventivmedel
            har nu varit i kraft i tio år. De farhågor som uttalades när denna
            något friare lagstiftning genomfördes — som möjliggjorde försäljning
            av preventiv- medel genom automat — har visat sig överdrivna.
            Åtskillig kritik har med skäl riktats mot denna lagstiftning och
            dess tillämpning. Den framstår i dagens samhälle som onödigt restriktiv.
            Enbart det förhållandet att polischefen inom varje polisdistrikt
            och i Stockholm poliskammaren har att bevilja tillstånd för handel
            med preven- tivmedel framstår som både olämpligt och otidsenligt.
            Detta gäller också den rad bestämmelser som omger rätten att uppsätta
            automater för för- säljning av dessa varor. I gällande författningar
            talas bl. a. om att vid prövning av ansökan skall särskilt iakttagas
            »att plats där automatapparat avses skola uppsättas icke är olämplig
            härför från barna- och ungdomsskyddande synpunkter samt med hänsyn
            till allmän ordning och trevnad». Det framhålles bl. a. vidare
            &gt;att förekomsten av preventivmedel i automatapparat icke utmärkes
            så att apparaten på grund därav tilldrager sig särskild uppmärksamhet&gt;.
            Dessutom stadgas fängelsestraff upp till sex månader för den som
            tillhan- dahåller preventivmedel i strid mot gällande bestämmelser.
            Erfarenheten under de senaste tio åren har visat att tillämpningen
            av den nuvarande lagen givit stort utrymme för vitt skilda tolkningar,
            och i många fall har ansökningar om att få uppsätta preventivmedelsapparater
            resulterat i bordläggningar och en omfattande remissbehandling
            som i vissa fall fördröjt tillståndsgivningen med ända upp till
            ett år. Detta för- hållande har också inneburit — som statens
            pris- och kartellnämnd kon- staterat i en utredning för några
            år sedan — att ett stort antal försälj- ningsställen helt saknar
            tillstånd. Den nu gällande förordningen har under senare år varit
            föremål för åtskillig kritik från flera håll, och vi finner att
            bl. a. näringsfrihetsom- budsmannens kritik har en särskild tyngd
            då han vid flera tillfällen, och senast i skrivelse den 2 juli
            1968 till chefen för socialdepartementet, fram- hållit »att det
            ur pris- och konkurrenssynpunkt vara angeläget att en över-
          </p>
          <pb facs="riksdagen-motions-pdf/data/1969/mot_1969__fk__350/mot_1969__fk__350-002.pdf"/>
          <p>
            Motion i Första kammaren, nr 350 år 1969 3
          </p>
          <p>
            syn av gällande bestämmelser i syfte att skapa friare förhållanden
            inom handeln med preventivmedel kommer till stånd&gt;. Mot bakgrunden
            av den alltmer öppna och realistiska syn som utvecklas i takt
            med en förbättrad sexualundervisning i våra skolor finner vi den
            hittillsvarande starkt restriktiva lagstiftningen på detta område
            som helt otidsenlig. Läggs till detta de ofta uttalade önskemålen
            om ett ökat ut- rymme för såväl de allmänna hygieniska som de
            humanitära kraven fram- står en översyn av nu gällande lagstiftning
            beträffande handeln med pre- ventivmedel som mycket angelägen.
            Med hänvisning till det anförda hemställes, att riksdagen måtte
            besluta att i skrivelse till Kungl. Maj:t hemställa om en utredning
            beträffande lagstiftning- en om handel med preventivmedel.
          </p>
          <p>
            Stockholm den 24 januari 1969
          </p>
          <p>
            Sture Palm (s) Lisa Mattson (s) Annie Wallentheim (s)
          </p>
        </div>
      </div>
    </body>
  </text>
</TEI>
