<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00231">
  <teiHeader>
    <fileDesc>
      <titleStmt>
        <title>Solenergi i den byggda miljön</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Solenergi i den byggda miljön</title>
          <idno type="rdwebb">H002C231</idno>
          <rs type="number">C231</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C231/text</ref>
          <ref type="dokument_url_html">http://data.riksdagen.se/dokument/H002C231</ref>
          <ref type="dokumentstatus_url_xml">http://data.riksdagen.se/dokumentstatus/H002C231</ref>
          <ref type="doc">http://data.riksdagen.se/fil/4EFA0A4C-895F-4BD7-A758-0C58B0F39588</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KW1SS4wYxtcJNUoovGhPZs" type="signed"/>
        <correspContext corresp="i-KW1SS4wYxtcJNUoovGhPZs">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-3GDfcgMeDWT8UgX4jLyysf" type="numbering">
          <date when="2012-10-03"/>
        </correspAction>
        <correspAction xml:id="i-T3FuDvuonz5sJxufdEebbF" type="submission">
          <date when="2012-10-02"/>
        </correspAction>
        <correspAction xml:id="i-9EjY1oVaA5zsK3GVmqxeMi" type="transfer">
          <date when="2012-10-02"/>
        </correspAction>
        <correspAction xml:id="i-Dow7t7F9bssatFSH3MifWa" type="assigned"/>
        <correspContext corresp="i-Dow7t7F9bssatFSH3MifWa">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Vesr4EPMgy1teZTKuvKXgv" type="motHeader"/>
      <div xml:id="i-B3nKuNVq3Kb9FnqgHqaGdi" type="motBody">
        <div xml:id="i-VoSoVBGmrqCTaF5JLKXMbg" type="motProposal" subtype="förslag">
          <head xml:id="i-QHnfYy1U916y9FiYy8Yj1J">
            Förslag till riksdagsbeslut
          </head>
          <list xml:id="i-TkCYwi78kmJ62BvDh9trNp" style="ol">
            <item xml:id="i-8PWsAnTzb2uip7KjTw89WA">
              Riksdagen tillkännager för regeringen som sin mening vad som
              anförs i motionen om en lagstiftning som föreskriver energiaktiva
              ytmaterial vid nybyggnation och renovering.
            </item>
            <item xml:id="i-9hW4NF8cmFmmQewKsAk63G">
              Riksdagen tillkännager för regeringen som sin mening vad som
              anförs i motionen om att lagstifta om ett mål för solenergi på
              byggnader.
            </item>
            <item xml:id="i-FEmdZLgcgKXukhVqaDudGL">
              Riksdagen tillkännager för regeringen som sin mening vad som
              anförs i motionen om ett ambitiöst mål för solenergi i Sverige.
              1
            </item>
            <item xml:id="i-WnCfJ2YR8CKg4xmGejkKRh">
              Riksdagen tillkännager för regeringen som sin mening vad som
              anförs i motionen om behovet av ett ökat systemtänkande för att
              effektivare nyttja överskottsvärme och överskottsel. 1
            </item>
          </list>
          <p xml:id="i-91wSChEN42eaCb4Kp312BA">
            1 Yrkandena 3 och 4 hänvisade till NU.
          </p>
        </div>
        <div xml:id="i-3Dt5pL1yU9wnEXnxzGREps" type="motContent">
          <head xml:id="i-PJ7VnoHiGh9Vmkhd9JPrzQ" type="h1">
            Inledning
          </head>
          <p xml:id="i-9jfMGxRVReEr2marWjcnmo">
            En viktig förutsättning för att vi i Sverige liksom i övriga
            världen ska kunna ha en god levnadsstandard samtidigt som vi lever
            på ett långsiktigt hållbart sätt, är att vi utvecklar nya tekniker
            som på ett effektivt sätt sparar på naturens resurser och ersätter
            fossila bränslen med förnybara. Inga tekniska lösningar räcker
            dock till för att försörja sju miljarder människor på planeten
            med en genomsnittlig europeisk levnadsstandard. Utan sociala åtgärder
            kommer vi att misslyckas, men den delen får tas upp i andra motioner.
          </p>
          <p xml:id="i-FvkoQhL7xWoZpxoezFjesH">
            En bostadspolitik som inte inkluderar smarta teknikval är enligt
            min uppfattning inte heller på sikt vare sig ekologiskt, ekonomiskt
            eller socialt hållbart. Idag finns en mängd tekniska lösningar
            som är hållbara, men de används fortfarande i allt för liten omfattning
            i Sverige, och jag anser att regeringen inte ger tillräckligt
            tydliga signaler och den stimulans som behövs för att klimatsmarta
            tekniska lösningar ska växa tillräckligt snabbt. Regeringen har
            istället signalerat att man vill utveckla kärnkraften som den
            primära energikällan i landet. Risken är stor att sådana signaler
            skapar oro och försenar den nödvändiga introduktionen och utvecklingen
            av ny klimatsmart teknik. Kärnkraftskramarna kommer med tiden
            att inse sitt misstag.
          </p>
          <p xml:id="i-5CQhkTk5sHgjdmc1a4G3Uf">
            Parallellt med introduktion av förnybar energi är effektivisering
            och minskning av energianvändningen viktigt. Alliansregeringens
            förda politik har på flera områden fått motsatt effekt. Ett exempel
            är det helt kravlösa ROT-avdrag man infört som i praktiken innebär
            att många av de insatser som görs med statligt bidrag ökar energiförbrukningen
            i fastigheterna.
          </p>
          <p xml:id="i-DPubFu8jK6LAxRPMZw424Y">
            Att skattemedel subventionerar, ur energisynpunkt, kontraproduktiva
            investeringar kan inte motiveras med den tveksamma sysselsättningseffekt
            stödet antas ha gett. Det rimliga vore att ett avdrag villkoras
            även tydliga energivinster. Miljöpartiet har drivit såväl en energibonus
            i ROT-systemet för privata bostäder och ett särskilt klimat-ROT
            för hyresfastigheter samt ett riktat skol-ROT för att förbättra
            skollokaler. Där ingår också krav på energieffektivisering. Jag
            föreslår därutöver i en annan motion ett särskilt riktat ROT-stöd
            till åtgärder för bostäder som drabbats av innemiljöproblem som
            skapat svåra hälsoproblem för de boende.
          </p>
          <head xml:id="i-RtnAvR5KjhKcNUWpNphqjn" type="h1">
            Solenergi för bostäder
          </head>
          <p xml:id="i-FyqAMvUYxwtS11ZTBnnqCg">
            Bebyggelse och boende svarar för drygt 40 procent av Sveriges
            totala energianvändning. Direktverkande el och fossila bränslen
            värmer än i dag alltför många bostäder. Att minska energianvändningen
            genom bättre isolering och att använda en allt större andel förnybara
            energikällor är ett viktigt steg för ett långsiktigt hållbart
            boende.
          </p>
          <p xml:id="i-FpvjA7JgwuAgptDmc8B82v">
            Det är viktigt med ett fortsatt stöd till utvecklingen av förnybara
            energikällor, t.ex. solvärme, solceller, vind- och vågkraft, liksom
            biobränslen och andra tekniker som innebär en långsiktigt hållbar
            energiförsörjning.
          </p>
          <p xml:id="i-J9qTmLX1nyUdoEaGJNpqts">
            Potentialen för användning av solenergi är stor även i Sverige,
            och energibehovet i moderna hus är i huvudsak kopplat till användningen
            av varmt vatten som ofta är större på sommaren än på vintern.
            Behovet av värme på vintern är i dag marginellt större än behovet
            av energi för kyla i ett modernt hus på sommaren. Den skillnaden
            kommer troligen att ytterligare minska om det förslag till EU-direktiv
            för all nybyggnation som i praktiken innebär det vi brukar benämna
            passivhus skulle börja gälla från 2019. Och självklart bör Sverige
            anamma det som norm långt tidigare.
          </p>
          <p xml:id="i-2GzfdAYzAmvmu3PuEhgNZ3">
            Att använda husens tak och fasader som energiaktiva ytor för
            att minimera behovet av utifrån tillförd energi är en självklar
            och långsiktig lösning på en stor del av energiförsörjningen.
            Trots att inga regler har föreskrivit det är ändå många hustak
            vända i för solenergi lämpligt vädersträck.
          </p>
          <p xml:id="i-TKHSSmpb3rPdoQiw2DgnZD">
            För att nå det mål Miljöpartiet har satt upp, nämligen att vart
            fjärde tak senast år 2020 ska var klätt med solfångare eller solceller,
            krävs inte bara morötter utan även styrande regler. En modern
            bygglagstiftning bör innehålla regler inte bara om energisnåla
            lösningar och hållbara materialval utan även om att yttre ytmaterial
            på nya byggnader så långt som möjligt ska ta till vara den energi
            som faller på byggnaden. Ett sätt att styra i den riktningen är
            att bygglagstiftningen innehåller regler om nybyggnation som ställer
            krav på energiaktiva ytmaterial för tak och fasader.
          </p>
          <p xml:id="i-VBEjVDHCuTdn1y73aZFQsW">
            Spanien och Portugal har infört en lagstiftning om solfångare
            för nybyggnation och renoveringar som borde kunna ligga till grund
            för initiativ i Sverige. Riksdagen bör uppmana regeringen att
            återkomma till riksdagen med lagförslag i linje med denna motion.
          </p>
          <head xml:id="i-2gf28nMg4Ps6L48iq9T2Jb" type="h1">
            Miljonprogramsområden
          </head>
          <p xml:id="i-FMtsgG9DhbEdgs6N2WkcD4">
            Sverige har ambitiöst arbetat med att utveckla såväl bioenergi
            som vindkraft som komplement till vår gamla vattenkraft för att
            göra oss oberoende av fossil energi. Såväl i valrörelsen 2006
            som i den senaste valrörelsen 2010 var frågan om renoveringsbehov
            av de så kallade miljonprogrammen en hett debatterad fråga. Även
            om inget parti redovisar någon tydlig lösning verkar det råda
            samstämmighet kring frågan att dessa bostäder på något sätt måste
            renoveras. En stor del av dessa hus har platta tak med stor risk
            för fuktskador eller tak som, även om de inte är av den konstruktionen,
            är i behov av utbyte. Tilläggsisolering och nya fasader är även
            i många fall nödvändigt för att nå de mål för energieffektivisering
            som är önskvärda.
          </p>
          <p xml:id="i-B7mUwAQsC82zr3uYx8jkMw">
            Solabsorberande ytor, både för produktion av värme och för produktion
            av el, är utmärkta ytmaterial med lång livslängd. Att medvetet
            arbeta med solenergi som ett alternativt ytmaterial vid renoveringar
            bör göra det möjligt att snabbt nå låga priser. Ett mål att uppnå
            minst en total produktion på 15 TWh värme och 20 TWh el från sol
            till år 2030 borde ingå i det paket för omställning till en hållbar
            framtid som regeringen rimligen bör arbeta för. En sådan inriktning
            kan även motiveras ur ett sårbarhetsperspektiv eftersom leveranssäkerhet
            blir en allt viktigare fråga att allt fler av våra vardagsapparater
            är beroende av el av hög kvalitet.
          </p>
          <p xml:id="i-JubA1NZxPF1auPNmSCAqtg">
            När miljonprogramsområdena har renoverats kommer energibehovet
            för uppvärmning att kraftigt minska samtidigt som behovet av kylning
            mycket väl kan öka. Ur ett systemperspektiv är det då önskvärt
            att lokalt producerad el inte används för att lokalt producera
            kyla. Ett ökat systemtänkande måste in i renoveringsarbetet så
            att den högvärdiga elen används rätt, kanske i första hand för
            transporter, belysning och maskiner. Att införa fjärrkyla i kombination
            med fjärrvärme innebär att de hus där människorna samlas kan antingen
            värma eller kyla även andra huskroppar. Med modern teknik kan
            överskottsenergi alltid tas till vara och användas till det som
            behövs. Även värme för att kyla eller kyla för att värma.
          </p>
          <head xml:id="i-Q7xAJtk5MPBgh9oRxvNsAr" type="h1">
            Varför solenergi i Sverige?
          </head>
          <p xml:id="i-GhxbvTX5y2ZAwBHPLMgPKw">
            Det globala uppdraget är att minska användningen av fossil energi
            och att växla över till långsiktigt hållbara energilösningar.
            Sverige har goda förutsättningar för vattenkraft och har redan
            en väl utbyggd sådan. Vi har även mycket stora resurser i form
            av bioenergi som kan utvecklas betydligt. Våra förutsättningar
            för vindkraft är likaså mycket goda, och våra långa kustremsor
            erbjuder många möjligheter att utveckla teknik som tar vara på
            vågornas energi.
          </p>
          <p xml:id="i-QFTUdCcQMCxSKRofaGNPi7">
            Alla länder på jorden har inte så goda förutsättningar som vi
            har. Man skulle kanske kunna påstå att Sverige är ett av de mest
            lyckligt lottade länderna när det gäller såväl de beräknade negativa
            konsekvenserna av ett ändrat klimat som förutsättningar att ställa
            om. Vi kan därför inte enbart se till våra egna behov utan vi
            måste räkna med att exempelvis våra bioenergiresurser, i ett globalt
            perspektiv, mycket väl kan komma att behövas för andra syften
            än energi. Att använda många olika och väl spridda tekniska lösningar
            är även ur ett sårbarhetsperspektiv att föredra i förhållande
            till ett beroende av få stora anläggningar.
          </p>
          <p xml:id="i-D9wTrafYjTeobQ39FwVMQU">
            Solenergi kommer därför att i ett globalt perspektiv bli en allt
            viktigare energiteknik. Sverige är teknikledande på solenergi,
            exempelvis genom SERC i Borlänge och Ångström labb i Uppsala,
            även om vi saknar stora bolag på området. Det är fortfarande möjligt
            för oss att behålla den positionen om vi snarast ser till att
            skapa en fungerande hemmamarknad. ABB:s teknik för överföring
            på långa avstånd anses även göra det möjligt att överföra el från
            solceller i Sahara till Norden. Island arbetar hårt för att få
            till stånd en kabel med sådan teknik för att kunna sälja geobaserad
            el till Europa. Med rätt utformad politik kan solenergiområdet
            bli en av Sveriges nya stora industrigrenar. Det finns många små
            och medelstora företag i Sverige som har kunnande men som idag
            saknar just hemmamarknaden.
          </p>
          <head xml:id="i-W1FXsTexTU9MooDWoGJD9G" type="h1">
            Förslag
          </head>
          <p xml:id="i-Pe7v5Ex8X428xqqzuZ3qp7">
            För att Sverige skall behålla sin tätposition när det gäller
            solenergiteknik fordras det att vi får en större hemmamarkand
            snarast. Svenska teknikföretag kan inte enbart arbeta på exportmarknader.
            För att hinna ifatt övriga länder inom EU som redan kommit betydligt
            längre än oss, bland annat med hjälp av svenska företag, krävs
            det lagstiftning som mer liknar det många andra länder redan infört.
          </p>
          <p xml:id="i-QMHhUQbadi7xqJ6kMJjqBN">
            En lagstiftning som föreskriver energiaktiva ytmaterial vid nybyggnation
            och renovering skulle vara en sådan reform som kraftigt bidrar
            till att vi når klimatmålen, får starka motiv att ta tag i renoveringen
            av miljonprogrammen, stöder våra teknikföretag och skapar nya
            jobb. Därför bör regeringen återkomma till riksdagen med förslag
            i den riktningen.
          </p>
          <p xml:id="i-663NQZrmdR1ywaSCBh26LB">
            För att ytterligare öka takten i omställningen bör en lag om
            energiaktiva ytmaterial enligt ovan även kompletteras med tydliga
            mål som anger andelen omställda byggnader med lämpliga tidsintervaller.
            Regeringen bör därför återkomma till riksdagen med förslag på
            lagstiftning om ett mål för solenergi på byggnader i linje med
            det som omnämns i motionen.
          </p>
          <p xml:id="i-3iS5md58nyg2QjNjEdVo2S">
            Solenergiteknik är inte enbart en teknik för hållbar och tålig
            beklädnad av byggnader utan tekniken kan även användas i en mängd
            andra sammanhang. Regnskydd och skuggning är några exempel. Solceller
            är redan vanliga i mängder av mobila applikationer och förekommer
            flitigt som energikälla för icke nätanslutna installationer. Regeringen
            bör därför återkomma till riksdagen med förslag på ett samlat
            mål för solenergi i Sverige.
          </p>
          <p xml:id="i-EQLiAN353NAxxBvh3vfHz3">
            Solenergi är högvärdig energi. Hushållning och effektivisering
            måste vara ett huvudspår. Med en omfattande produktion av el och
            värme spridd i hela byggnadsbeståndet krävs ett avancerat system
            för bästa nyttjande. Lokal produktion för lokala behov är självklart
            en bra tanke men i ett större systemperspektiv inte självklart
            detsamma som smart nyttjande. Ett växande bestånd av lågenergihus
            eller passivhus kommer att generera överskott såväl på värme som
            på kyla om det görs möjligt. Det är inte smart ur ett systemperspektiv
            att använda el för att reglera de små justeringar i värme- och
            kylbehov som smarta hus kan ha även om det för varje enhet kan
            vara att föredra. Regeringen bör därför återkomma till riksdagen
            med förslag på hur regelverk och styrmedel kan utvecklas för att
            vi effektivare skall kunna nyttja överskottsenergier i alla enheter
            i beståndet, men även för att i ett helhetsperspektiv också använda
            rätt energislag på rätt ställe. Enklast uttryckt som ett önskemål
            om ett system för optimerad energianvändning.
          </p>
        </div>
        <div xml:id="i-LqiG7FvEZbVkXnhXTtx7z3" type="signatureBlock">
          <list xml:id="i-AevtsyoGPfLcu8vGVyMpLF">
            <item xml:id="i-XX75eN35Hs7AQGL6w8XbnQ" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
