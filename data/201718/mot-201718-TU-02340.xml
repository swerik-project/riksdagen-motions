<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-02340">
  <teiHeader>
    <fileDesc>
      <titleStmt>
        <title>Ökad cykeltrafik för miljö och hälsa</title>
        <author corresp="i-LfejaxmUP1kR5ztLJaJTkY">av Emma Wallrup m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2340 av Emma Wallrup m.fl. (V)</title>
          <idno type="rdwebb">H5022340</idno>
          <rs type="number">2340</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H5022340/text</ref>
          <ref type="dokument_url_html">http://data.riksdagen.se/dokument/H5022340</ref>
          <ref type="dokumentstatus_url_xml">http://data.riksdagen.se/dokumentstatus/H5022340</ref>
          <ref type="docx">http://data.riksdagen.se/fil/D413F870-A7F5-49D3-B4BC-5D516B417C3B</ref>
          <ref type="pdf">http://data.riksdagen.se/fil/6B1938AD-59C9-4DDE-8E11-8C31AE8A65F3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-K8Q9Y5XuN6Ym2tvNEVyiah" type="signed"/>
        <correspContext corresp="i-K8Q9Y5XuN6Ym2tvNEVyiah">
          <note type="signatory" corresp="i-LfejaxmUP1kR5ztLJaJTkY"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction xml:id="i-SoKBMhxHveLr8hAo5aLs3L" type="submitted">
          <date when="2017-10-04"/>
          <time when="11:36:38"/>
        </correspAction>
        <correspAction xml:id="i-Ee17vYjazwFeKocBYTmv1N" type="reviewed">
          <date when="2017-10-04"/>
          <time when="12:22:52"/>
        </correspAction>
        <correspAction xml:id="i-ojuWGFgtPj6mxhSU27jkH" type="referred">
          <date when="2017-10-13"/>
        </correspAction>
        <correspAction xml:id="i-8V2Ce4fax1UAt1Ms93LUGJ" type="assigned">
          <date when="2019-01-29"/>
          <time when="10:39:00"/>
        </correspAction>
        <correspContext corresp="i-8V2Ce4fax1UAt1Ms93LUGJ">
          <ref type="assignedTo">Trafikutskottet</ref>
        </correspContext>
        <correspAction xml:id="i-9Ew2pyGS2fghsabzMn5c2S" type="behandlas_i"/>
        <correspContext corresp="i-9Ew2pyGS2fghsabzMn5c2S">
          <ref type="uppgift">2017/18:TU5</ref>
          <ref type="ref_dok_id">H501TU5</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU5</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AaRCRTRWU1vs6E5aUXVGfw" type="behandlas_i"/>
        <correspContext corresp="i-AaRCRTRWU1vs6E5aUXVGfw">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4EyEVwmv5TW3gdngPJuJXG" type="motHeader">
        <div xml:id="i-5UndGzF3jFTMoS3kBcXnR2" type="motTitle">
          Motion till riksdagen 2017/18:2340 av Emma Wallrup m.fl. (V)
          Ökad cykeltrafik för miljö och hälsa
        </div>
      </div>
      <div xml:id="i-UF32sYgrUXT15ynXNs2YoN" type="motBody">
        <div xml:id="i-2GsYXYrEcjvXxMYWXJQYvN" type="motProposal" subtype="förslag">
          <head xml:id="i-VqXVXLYcpX7LYtmSJ5XLKh">
            Förslag till riksdagsbeslut
          </head>
          <list xml:id="i-AJNoFRwhWMGZznhmUHVbKj" style="ol">
            <item xml:id="i-T6k4HtCpnGQQoSu9jqg8bA">
              Riksdagen ställer sig bakom det som anförs i motionen om att
              regeringen bör återkomma med förslag som stärker cykeln som eget
              transportslag i trafikplaneringen och tillkännager detta för regeringen.
            </item>
            <item xml:id="i-8THUsxFppU9myPQGreZpBh">
              Riksdagen ställer sig bakom det som anförs i motionen om att
              den nationella cykelstrategin bör innehålla ett nationellt mål
              om att öka cyklingens andel av antalet personresor och tillkännager
              detta för regeringen.
            </item>
            <item xml:id="i-P4C2ENN4dXu3dS2aJ3PGMQ">
              Riksdagen ställer sig bakom det som anförs i motionen om att
              regeringen bör återkomma med förslag på en lagstadgad rätt för
              kommuner att införa krav på gröna res- och transportplaner vid
              nyetableringar och större ombyggnationer, och detta tillkännager
              riksdagen för regeringen.
            </item>
            <item xml:id="i-NaydonY2aZ2atJHwcDyn2H">
              Riksdagen ställer sig bakom det som anförs i motionen om att
              cykeltrafikanternas framkomlighet alltid ska vara lika viktig
              att beakta som trafiksäkerheten för bilister vid byggande av två-plus-ett-vägar,
              och detta tillkännager riksdagen för regeringen.
            </item>
            <item xml:id="i-QE3o3qtZmFffQKi4qSn4UT">
              Riksdagen ställer sig bakom det som anförs i motionen om att
              regeringen bör återkomma med lagändringsförslag som stärker expropriationsmöjligheten
              för att anlägga cykelleder och tillkännager detta för regeringen.
            </item>
            <item xml:id="i-99J7CwVuSoKaPjByQKiUVH">
              Riksdagen ställer sig bakom det som anförs i motionen om att
              regeringen bör återkomma med förslag om ändring i kollektivtrafiklagen
              så att det blir möjligt att ställa krav på både upphandlad och
              kommersiell trafik så att resenärerna kan medta cykel, och detta
              tillkännager riksdagen för regeringen.
            </item>
            <item xml:id="i-SzGCXPeXSNutbaYqZQBWrR">
              Riksdagen ställer sig bakom det som anförs i motionen om att
              Trafikverket bör få befogenhet att ställa krav på att tågoperatörer
              ska använda sig av tåg som kan medföra cykel där behov finns,
              och detta tillkännager riksdagen för regeringen.
            </item>
          </list>
        </div>
        <div xml:id="i-JtZGZAV17b7h4cHqg1a5yR" type="motContent">
          <head xml:id="i-3bM5vEEFN7v6fR3cUis1tH" type="h1">
            Bakgrund
          </head>
          <p xml:id="i-VLubYKWfMVciXrQ7frajsy">
            Cykeln har som transportmedel en rad fördelar. En ökad andel
            cykeltrafik ger minskad miljö- och klimatpåverkan och förbättrad
            folkhälsa samt minskar trängselproblematiken i våra storstäder.
            I Trafikverkets stora Kapacitetsutredning 2012 konstateras att
            bilen måste få en minskad roll och cykeltrafiken förbättrade möjligheter
            för att vi ska nå våra klimatmål. Åtgärder för att öka andelen
            cyklister av persontransporterna går dock att genomföra relativt
            snabbt och förhållandevis billigt.
          </p>
          <p xml:id="i-7XuHUNC4Echz8hTr74dh9V">
            Det finns även ett flertal positiva sociala dimensioner då det
            är ett relativt billigt transportfordon, vilket gör att cykeln
            är tillgänglig även för dem som har låga inkomster. Genom förbättrade
            möjligheter att cykla ökar möjligheterna att resa för dem som
            inte har tillgång till bil, och för dem med biltillgång kan bilberoendet
            minska. Kvinnor och män använder sig av cykeln som transportmedel
            i ungefär lika stor utsträckning. Eftersom kvinnor dock har lägre
            tillgång till bil och generellt lägre inkomster än män kan satsningar
            för en ökad cykeltrafik ändå ses som en jämställdhetsfråga inom
            trafikpolitiken.
          </p>
          <p xml:id="i-CJgY6SfvtKDNoYHTtvgoAd">
            Studier visar även att länder som har hög andel cykeltrafik har
            färre antal döda i trafiken än länder med låg andel cykeltrafik.
            Samtidigt är olycksrisken för cyklister i dag relativt hög varför
            åtgärder för ökad cykling måste förenas med åtgärder som stärker
            tryggheten för dessa trafikanter. För att få fler att använda
            cykel som transportmedel behövs investeringar i cykelinfrastruktur
            och att motortrafikens hastighet sänks där cyklister blandas med
            bilar.
          </p>
          <p xml:id="i-AP3h7t12nVhDYxWbnYFGYh">
            Forskning visar att det är regelbunden motionsutövning som främjar
            hälsan, och cykeln kan i det sammanhanget vara ett viktigt komplement
            till flertalet lokala transporter. Det kan t.ex. gälla att ta
            cykel till en kollektivtrafikplats i stället för att åka bil hela
            vägen. Världshälsoorganisationen (WHO) hävdar att 100 minuter
            cykling i veckan minskar risken för att dö i förtid med tio procent
            i åldern 20–64 år. För att fler ska använda cykel som färdmedel
            krävs att cykelvägar och kollektivtrafikplatser känns trygga och
            säkra. Om dessutom barns och ungdomars cyklande stärks skapas
            goda förutsättningar för framtida transportvanor som är miljövänliga
            och hälsofrämjande.
          </p>
          <p xml:id="i-B8yAGkWJp2458nRoYmjnmm">
            Regeringen presenterade 2017 en nationell cykelstrategi för ökad
            och säker cykling, efter ett tillkännagivande av riksdagen 2015.
            Parallellt med arbetet med strategin har regeringen även genomfört
            en översyn av regler med betydelse för cykling. För att kunna
            samla forskning och utbildning inom cykling har regeringen och
            Vänsterpartiet i budgetförslaget för 2018 föreslagit en satsning
            på ett nationellt kunskapscentrum. Därutöver genomförs en satsning
            för att ytterligare stimulera cykling genom att 350 miljoner per
            år under perioden 2018–2020 avsätts till en elfordonspremie vid
            köp av cykel eller elmoped.
          </p>
          <head xml:id="i-JqFEwQ471g5QWCzcNTAkDX" type="h1">
            Investeringar i infrastruktur för cykel ger stor samhällsnytta
          </head>
          <p xml:id="i-YA7bTcmfkmygQfwRUJcaE5">
            Trots stora samhällsvinster med cykling är det sällan den ges
            tillräckliga resurser för investeringar. Med tanke på att ca 10
            procent av kortväga resor sker med cykel och då cykelvägsinvesteringar
            har stor samhällsekonomisk nytta måste tilldelningen till cykeltrafiken
            anses vara låg. Cykeltrafiken får endast några procent av de anslag
            stat och kommun varje år lägger på drift, underhåll och utbyggnad
            av vägnätet. Visserligen har statens investeringskostnader för
            gång- och cykelinfrastruktur fördubblats sedan 2012–2013 men investeringsnivån
            är fortsatt förhållandevis låg jämfört med andra transportslag.
          </p>
          <p xml:id="i-WrZh5g9nR8ZhjvoePrm7Jw">
            Studier har också visat att fler skulle välja att cykla om samhället
            satsade på ökad framkomlighet för cyklister. En studie från 2015
            genomförd av Lunds universitet av cykelstaden Köpenhamn visar
            att det finns stora ekonomiska vinster för samhället med ökade
            investeringar i cykelinfrastruktur och cykelvänlig politik. I
            studien har hänsyn tagits till de fördelar cykeln har jämfört
            med bilen när det gäller bl.a. luftföroreningar, klimatförändringar,
            resväg, buller, vägslitage, hälsa och trängsel. Studien visade
            att om man endast tittar på samhällets kostnader/nytta så kostar
            en kilometer med bil 0,15 euro, medan samhället tjänar 0,16 euro
            på varje kilometer som cyklas. För att utöka cykeltrafiken och
            stärka målarbetet för ett långsiktigt hållbart samhälle vill Vänsterpartiet
            på sikt öka statens anslag för cykelinvesteringar. Det krävs även
            ett tydligare nationellt ansvar för att utforma regelverket för
            cykelinfrastruktur. Under lång tid har cykeltrafiken haft en mycket
            låg prioritet delvis beroende på att cykeln inte betraktats som
            ett eget transportslag. Regeringen bör återkomma med förslag som
            stärker cykel som eget transportslag i trafikplaneringen. Detta
            bör riksdagen ställa sig bakom och ge regeringen till känna.
          </p>
          <head xml:id="i-71PrqsXZ5esaFFKkuY77Kd" type="h1">
            Nationellt mål för ökad cykling
          </head>
          <p xml:id="i-5o82MJe7TKcjyUmUGeVHa7">
            Cykelns andel av antalet resor varierar stort i landet. Av det
            totala antalet personresor i landet utgör cykeltrafiken mellan
            7 och 10 procent. Om människor i allmänhet t.ex. skulle cykla
            lika mycket som man gör i Örebro, Umeå och Lund skulle antalet
            cykelresor i landet öka med 50 procent. Enligt Trast (Trafik för
            en attraktiv stad) är det möjligt att föra över 50 procent av
            alla bilresor under 3 km till cykel. Det finns således en stor
            potential för att få fler att använda cykel.
          </p>
          <p xml:id="i-SmzysA2JtsCAvEAWqFSkoW">
            Samhället behöver anta höga ambitioner för ett ökat cyklande.
            Behovet är större än någonsin, p.g.a. miljö- och klimathot, för
            en snabb omställning till en ekologiskt hållbar transportsektor.
            För att nyttja cykelns många fördelar som transportmedel har Vänsterpartiet
            under lång tid hävdat behovet av att stärka det nationella perspektivet
            på transportsystemet i dessa frågor. Vänsterpartiet välkomnar
            därför att Sverige nu äntligen fått en nationell cykelstrategi
            men saknar en tydlig målsättning i strategin samt åtgärder för
            att nå ett sådant mål. Den nationella cykelstrategin bör innehålla
            ett nationellt mål om att öka cykelns andel av antalet personresor.
            Detta bör riksdagen ställa sig bakom och ge regeringen till känna.
          </p>
          <head xml:id="i-48Bv6fMbsM5ttnJR6A6sp3" type="h1">
            Gröna res- och transportplaner
          </head>
          <p xml:id="i-DCWpiRqSvjECp4eJH2JByS">
            Gröna res- och transportplaner innebär att t.ex. arbetsgivare,
            byggherrar och fastighetsägare tar ett helhetsgrepp om att resandet
            och godsleveranserna till och från den egna verksamheten ska bli
            mer hållbara. Det har både i Sverige och internationellt visat
            sig vara ett sätt att minska bil- och lastbilstrafiken till och
            från en verksamhet. Utvärderingar av införda gröna resplaner visar
            på goda effekter i form av exempelvis minskat bilresande och friskare
            personal.
          </p>
          <p xml:id="i-ML6ZYRi276vM2NFh4SuLMB">
            I dag finns dock inga möjligheter för kommuner att ställa krav
            på att transportplaner upprättas vid nyetableringar. Redan i utredningen
            Bilen, biffen och bostaden (SOU 2005:51) föreslås att kommuner
            ska få denna möjlighet och det nämns ett antal exempel som skulle
            kunna ingå i en transportplan bl.a. tillgänglighet till kollektivtrafik,
            säkra cykelparkeringar och resepolicy.
          </p>
          <p xml:id="i-KtqrrMG5UGHAyPmCibX43A">
            I Strategisk plan för omställning av transportsektorn till fossilfrihet
            (2017), som ett stort antal myndigheter tagit fram på regeringens
            uppdrag, föreslås att möjligheten om en lagstadgad rätt för kommuner
            att införa krav på gröna res- och transportplaner utreds.
          </p>
          <p xml:id="i-6QT5MqA8PteZXGpjDby1ru">
            Regeringen har i budgetpropositionen för 2017 aviserat en översyn
            om lagstadgad rätt för kommuner att införa krav på transportplaner
            i samband med nyetableringar.
          </p>
          <p xml:id="i-U7NvMwPhBzaFQyypryRER3">
            Vänsterpartiet har under många år föreslagit att kommunerna ska
            ges möjlighet att ställa krav på transportplaner för att få mer
            hållbara resor och transporter. Inte minst ser vi stora vinster
            i detta för att öka cyklandet. Då regeringen ännu inte kommit
            med något konkret förslag på området, och inte heller aviserat
            något sådant i planerade skrivelser och propositioner, trots att
            ett flertal rapporter och utredningar lyft förslaget, ser vi behov
            av att riksdagen gör ett tillkännagivande i frågan så att det
            inte riskerar att ytterligare skjutas upp.
          </p>
          <p xml:id="i-KFzcpPLeSqppN4Jyi1ug26">
            Regeringen bör återkomma med förslag på lagstadgad rätt för kommuner
            att införa krav på gröna res- och transportplaner vid nyetableringar
            och större ombyggnationer. Detta bör riksdagen ställa sig bakom
            och ge regeringen till känna.
          </p>
          <head xml:id="i-Msnihqd6udLnVirUGoYQck" type="h1">
            Ta hänsyn till cykeltrafiken vid två-plus-ett-väg
          </head>
          <p xml:id="i-4Efdzuhs9v9vcEa5VCFMrt">
            Staten har ett delat ansvar med kommuner att bidra till att det
            skapas cykelnät som knyter ihop kommuner. Det är därför nödvändigt
            att staten uppmärksammar cykeltrafikens behov vid anläggande av
            vägar. Trafikverket behöver t.ex. en tydligare gränsdragning för
            när investering ska göras i cykelinfrastruktur vid dragningen
            av två-plus-ett-vägarnas utbyggnad.
          </p>
          <p xml:id="i-3eqzuJhScAHLz9Ymyerrdg">
            En två-plus-ett-väg är ett exempel på mötesseparering och innebär
            två körfält i ena riktningen och ett körfält i andra riktningen.
            Dessa vägar har ett flertal fördelar men innebär ofta försämrad
            framkomlighet för cyklister. Vid byggande av två-plus-ett-vägar
            bör alltid cykeltrafikanternas framkomlighet vara lika viktigt
            att beakta som trafiksäkerheten för bilister. Därför behöver riktlinjerna
            till Trafikverket göras tydligare gällande när insatserna ska
            göras för att åtgärda saknade cykellänkar i och med anläggande
            av två-plus-ett-väg. Cykeltrafikanternas framkomlighet ska alltid
            vara lika viktig att beakta som trafiksäkerheten för bilister
            vid byggande av två-plus-ett-vägar. Detta bör riksdagen ställa
            sig bakom och ge regeringen till känna.
          </p>
          <head xml:id="i-Mi8j8o2R5mUVt3QQGp8L5S" type="h1">
            Stärk markåtkomst för fristående cykelleder
          </head>
          <p xml:id="i-R7FLEPgu4nCX8trEDmw9SV">
            Cykeln har som tidigare nämnts stor potential att öka. Detta
            gäller både cykling som rekreation och som transportfordon. För
            att utnyttja dessa möjliga samhällsvinster bör hinder i lagstiftning
            undanröjas för att lämpliga investeringar i cykelleder ska kunna
            genomföras. I dag kan cykelvägar anläggas inom ramen för väglagen
            om de är att betrakta som en del av väganordningar. Däremot kan
            en cykelled inte anläggas enligt väglagen om den helt saknar samband
            med allmän väg.
          </p>
          <p xml:id="i-81n6432WwAS7vqkTEFgKbg">
            Vänsterpartiet anser att möjlighet även ska finnas för att säkra
            marktillgång för cykelleder som är av regionalt och nationellt
            intresse. I dag finns i många regioner och län intresse av att
            skapa cykelnät som binder ihop tätorter för att stimulera både
            arbetspendling och turism. För att skapa sträckningar som gör
            fristående cykelleder attraktiva utan allt för stora omvägar bör
            tillgång till expropriationsrätt även finnas för dessa anläggningar.
            Regelverket för cykling utreddes i Cyklingsutredningen (2012)
            som rekommenderade att kommuner skulle ges möjlighet att anlägga
            sammanhängande vandrings- och cykelleder. Slutbetänkandet Fossilfrihet
            på väg (2013) tillstyrkte ett sådant förslag.
          </p>
          <p xml:id="i-4noPaeVs2YMtJV4AFsw6CV">
            Regeringen bör återkomma med lagändringsförslag som stärker expropriationsmöjligheten
            för att anlägga cykelleder. Detta bör riksdagen ställa sig bakom
            och ge regeringen till känna.
          </p>
          <head xml:id="i-LwjJMd4rLp8qnDaxcTYH6s" type="h1">
            Möjliggör medtagande av cykel vid resor med buss och tåg
          </head>
          <p xml:id="i-171b9vnRLdh52w8F5bBR6L">
            Ett miljöanpassat samhälle måste målmedvetet arbeta för att undanröja
            hinder för hållbara transporter. Med ett ”hela-resan-perspektiv”
            skulle fler kunna välja cykeln som en del av resan till arbete
            och studier. För att öka möjligheterna att ta med cykeln inom
            kollektivtrafiken måste det bli möjligt att ställa detta krav
            på kommersiell trafik. Regeringen bör återkomma med förslag om
            ändring i kollektivtrafiklagen så att det blir möjligt att ställa
            krav på både upphandlad och kommersiell trafik så att resenärerna
            kan medta cykel. Detta bör riksdagen ställa sig bakom och ge regeringen
            till känna.
          </p>
          <p xml:id="i-PSXcH1tn7mJBC9jGL2pV3B">
            I dag har Trafikverket inga befogenheter att tvinga tågoperatörer
            att använda sig av tåg som kan medföra cykel. Vänsterpartiet anser
            att en ändring krävs inom detta område. Trafikverket bör få befogenhet
            att ställa krav på att tågoperatörer ska använda sig av tåg som
            kan medföra cykel där behov finns. Detta bör riksdagen ställa
            sig bakom och ge regeringen till känna.
          </p>
          <head xml:id="i-JcYimZNLXowUJnVUmNB7jC" type="h1">
            Cykelregler för säker och ökad cykling
          </head>
          <p xml:id="i-BtsrZY9BgmeMnYSf5Bcdfb">
            För att öka resande och transporter med cykel krävs förutom infrastruktur
            att cykla på även trafikregler och planering som främjar att en
            sådan utveckling blir tillförlitlig och trygg. I ett tillkännagivande
            till regeringen 2015 beslutades att regeringen bör redogöra för
            regeländringar för att främja cykeltrafik i städer och inom ramen
            för detta pröva möjligheten till regeländringar för att göra det
            möjligt för cyklister över 15 år att använda körbana även i de
            fall där cykelväg finns. Regeringen tog 2017 fram promemorian
            Cykelregler som redogörelse för vissa möjliga regeländringar.
            Promemorian har sedan remitterats.
          </p>
          <p xml:id="i-52ZrfuzF5kGsMLncaRhngF">
            Vänsterpartiet anser att promemorian innehåller bra förslag men
            anser att de är för få och att skarpare förslag även behövs på
            området. Ett flertal remissinstanser har lyft förslag på ytterligare
            åtgärder för att främja cykling och inom kort kommer Trafikanalys
            att presentera förutsättningarna för, och konsekvenserna av, sänkt
            bashastighet i tätort. Vänsterpartiet utgår från att regeringen
            kommer att lyssna in de förslag som kommit från remissinstanserna
            på promemorian samt förslag på åtgärder från Trafikanalys angående
            sänkt bashastighet i tätorter och återkomma till riksdagen med
            ett samlat förslag för att främja cykling genom förändrade regelverk
            inom trafiken.
          </p>
        </div>
        <div xml:id="i-7VTiCUr4LYYoAdg5BLYbjU" type="signatureBlock">
          <list xml:id="i-NWvySmk7Zh8dpNpjLVa2Ri">
            <item xml:id="i-CD19GCafBRWhHJxJcTt5kB" type="signature">
              Emma Wallrup (V)
            </item>
            <item xml:id="i-DF9L9UhYC2VGzUKGepcmEF" type="signature">
              Stig Henriksson (V)
            </item>
            <item xml:id="i-Vb2VPynHfWHaWjZ62tZiZr" type="signature">
              Jens Holm (V)
            </item>
            <item xml:id="i-X3gtQ2jDBn7r996FbbNPKH" type="signature">
              Amineh Kakabaveh (V)
            </item>
            <item xml:id="i-Q1DjV77tNDDkZgtcD3v1sy" type="signature">
              Birger Lahti (V)
            </item>
            <item xml:id="i-T7MTdh7cSGTvhfq6god8aF" type="signature">
              Yasmine Posio Nilsson (V)
            </item>
            <item xml:id="i-8FkRHorYMHCNQj1yAHmNWe" type="signature">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
