<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KU-00256">
  <teiHeader>
    <fileDesc>
      <titleStmt>
        <title>Presstöd till hög- och medelfrekventa dagstidningar</title>
        <author corresp="i-U5MhCo51MGLLY94GAGJZhY i-YVn7bHWq33ziBuqm8fKFGq">av Johan Linander och Per-Ingvar Johnsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Presstöd till hög- och medelfrekventa dagstidningar</title>
          <idno type="rdwebb">H102K256</idno>
          <rs type="number">K256</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H102K256/text</ref>
          <ref type="dokument_url_html">http://data.riksdagen.se/dokument/H102K256</ref>
          <ref type="dokumentstatus_url_xml">http://data.riksdagen.se/dokumentstatus/H102K256</ref>
          <ref type="doc">http://data.riksdagen.se/fil/F87E33B5-4271-41FB-BC40-91A983D5F40B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U5MhCo51MGLLY94GAGJZhY</idno>
            <name>Johan Linander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-YVn7bHWq33ziBuqm8fKFGq</idno>
            <name>Per-Ingvar Johnsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XWrUVxTjkHdU2SsGvj1xKF" type="signed"/>
        <correspContext corresp="i-XWrUVxTjkHdU2SsGvj1xKF">
          <note type="signatory" corresp="i-U5MhCo51MGLLY94GAGJZhY"/>
          <note type="signatory" corresp="i-YVn7bHWq33ziBuqm8fKFGq"/>
        </correspContext>
        <correspAction xml:id="i-7MxNix6fcMKefjVA2hyr7f" type="numbering">
          <date when="2013-10-03"/>
        </correspAction>
        <correspAction xml:id="i-QgwBn9MQdn9dzr7WhvJZ5h" type="submission">
          <date when="2013-10-02"/>
        </correspAction>
        <correspAction xml:id="i-4Lw6u9ttLphk9JgSS8SmKD" type="transfer">
          <date when="2013-10-01"/>
        </correspAction>
        <correspAction xml:id="i-727poBDveUuyzB3rUgwK7A" type="assigned"/>
        <correspContext corresp="i-727poBDveUuyzB3rUgwK7A">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Kz9qmwQM7pmboY5XRuzXa3" type="motHeader"/>
      <div xml:id="i-MZW2w5jJhm5YJnx5HGj5yb" type="motBody">
        <div xml:id="i-Lj45bw2RyNL8DKbqskbdT" type="motProposal" subtype="förslag">
          <head xml:id="i-ByoqhyjLZ2dWbCfySMmEWc">
            Förslag till riksdagsbeslut
          </head>
          <p xml:id="i-ReJdZNHikQ3Cbx14q6beG7">
            Riksdagen tillkännager för regeringen som sin mening vad som
            anförs i motionen om behovet av en revidering i det befintliga
            presstödssystemet så att publicering via papper och digitalt likställs.
          </p>
        </div>
        <div xml:id="i-28ZZuqKWQ2X5xBZBxGgEdZ" type="motContent">
          <head xml:id="i-C6Ve33RMHyJNCG53mXmh9M" type="h1">
            Motivering
          </head>
          <p xml:id="i-3bi1RRKJEW4Ha2rwxHDydi">
            Dagspressen genomgår vad som troligen är sin mest omfattande
            strukturomvandling sedan vi fick tryckta tidningar i Sverige.
            De samlade upplagorna sjunker samtidigt som det blivit allt svårare
            att få yngre människor att betala för en dagstidning. Den processen
            sker parallellt med att tidningsbranschens annonsintäkter faller
            mer än de har gjort i modern tid.
          </p>
          <p xml:id="i-BMXgevRJApLZcG1q34QzTv">
            Enligt TS (Tidningsstatistik) har tidningsbranschens upplagor
            fallit med 3,5 procent per år sedan 2009, en neråtgående utveckling
            som ser ut att fortsätta långsiktigt, snarast i accelererande
            takt.
          </p>
          <p xml:id="i-3SibBRMNx5q4q12u1MUny6">
            Hela dagspressbranschen brottas med stora framtidsutmaningar.
            Men särskilt utsatt är situationen för andratidningar, som långsiktigt
            kunnat överleva genom det statliga presstödet. I pendelns riktning
            finns en uppenbar risk för en ny omfattande tidningsdöd, vilket
            negativt skulle drabba mångfald i nyhetsförmedling och opinionsbildning
            och riskera att medieskugga breder ut sig över ett ökande antal
            kommuner.
          </p>
          <p xml:id="i-KzZ4MMWPaASagsfefHAEJh">
            Tidningars huvudsakliga intäkter utgörs av annonsintäkter. I
            dag har vi en starkt hårdnande konkurrens om dessa intäkter där
            förutom tidningsannonsering, reklambudskap framförs via direktreklam,
            kommersiell reklam i tv och radio, bioreklam och digital annonsering
            på nätet, inte minst via sökmotorer. Dessutom har den så kallade
            reklamkakan krympt på senare tid, vilket gör att aktörerna har
            mindre annonsintäkter än tidigare att konkurrera om.
          </p>
          <p xml:id="i-BSy6sD32qekQLM8EBcxxzR">
            Det är heller inte ett ensidigt svenskt fenomen utan präglar
            situationen för dagspress i flertalet länder. I samtliga nordiska
            länder backade reklammarknaden 2012. Reklamkakans minskning är
            förvisso till stor del konjunkturellt betingad, men en förbättrad
            konjunktur kommer inte med automatik att hjälpa pressen. Den allt
            hårdare konkurrensen har drabbat, och kommer alltmer, att drabba
            andratidningarna som annonsörerna oftast anser väsentligt mer
            utbytbara än förstatidningarna på grund av deras begränsade räckvidd.
          </p>
          <p xml:id="i-SQHB4SziHAH8QtwVNwVLbR">
            Fallande intäkter tvingar tidningarna, särskilt andratidningarna,
            till fortsatt omfattande kostnadsbesparingar. Här finns en tydlig
            risk för sämre läsarnytta som i sin tur kan accelerera intäktsminskningar.
          </p>
          <p xml:id="i-S5Hva6ADxWez3CkkWKD1f2">
            Det nuvarande statliga presstödet – som gäller under perioden
            2011 till 2016 – är uttryckligen ett stöd för tidningar vars redaktionella
            innehåll ges ut på papper. När riksdagen – efter notifiering av
            regelsystemet hos EU-kommissionen – beslöt om det nuvarande presstödssystemet,
            fanns ingen klar bild av hur snabbt strukturomvandlingen av dagspressen
            skulle gå och om hur starkt den digitala nyhetsförmedlingen skulle
            påverka pressens arbetsförutsättningar.
          </p>
          <p xml:id="i-WzCwbbYb4e26UCtJs7nVm3">
            De flesta dagstidningar publicerar sig i dag digitalt via sina
            hemsidor. Förhoppningen är att kunna konvertera betalande papperstidningsläsare
            och annonsörer till att bli digitala läsare och annonsörer. Framgången
            har hittills varit begränsad. Morgonpressens digitala annonsintäkter
            utgjorde 2012 enbart 8 procent av de totala annonsintäkterna.
            För andratidningarna torde siffran för övrigt vara väsentligt
            lägre än dessa 8 procent, eftersom totalsiffran påverkas av ett
            fåtal tidningars framgångar, främst Aftonbladet, Expressen, Dagens
            Industri med flera.
          </p>
          <p xml:id="i-XeoKSuv7jP3f6N4a3w3xpq">
            Försöken att få digitala intäkter från läsarna har framförallt
            sjösatts i år när flera dagstidningar infört olika betalningsmodeller,
            där en del valt så kallade hårda betalväggar där all läsning förutsätter
            en digital prenumeration, medan andra försöker med mjuka betalväggar
            där läsarna gratis kan ta del av ett begränsat antal artiklar.
            Ofta handlar det om paketlösningar, i vilka betalande papperstidningsprenumeranter,
            utan extra kostnad, får tillgång till digitala tjänster.
          </p>
          <p xml:id="i-TV1gqVZrsUVCgonEfMXWon">
            De olika betallösningarna är så pass färska att några säkra slutsatser
            av olika modeller inte går att dra. Men sannolikt kommer de allra
            flesta tidningar att för framtiden försöka finansiera sig i allt
            högre utsträckning via betalväggar, eftersom tillgången till smarta
            mobiler och läsplattor har ökat mycket snabbt och kan förutses
            öka långsiktigt. Med en ökad digital läsning är förhoppningen
            att dagstidningar på sikt skall kunna komma ifrån distributionen
            av papperstidningen, vilken utgör en mycket stor andel av kostnaderna
            i dag för att ge ut en tidning. Men den kanske allra största utmaningen
            är inte att få läsarna att bli regelbundna läsare av e-tidningar,
            den är troligen att få annonsörerna att bli kvar som tidningsbranschens
            ledande intäktskälla.
          </p>
          <p xml:id="i-6VehWk9F41oZgs4pgTmh7k">
            Den statliga Presstödskommittén överlämnade den 11 september
            2013 sitt slutliga utredningsförslag till kulturministern. Remisstid
            och propositionsarbete gör att ett förslag baserat på utredningen
            inte lär komma riksdagens tillhanda förrän tidigast hösten 2014.
          </p>
          <p xml:id="i-Tz1uqB8TdM9mfzYXdVtu62">
            Den hårda ekonomiska press som dagspressen utsätts för i dag
            gör att existensen är hotad för flera av de presstödsmottagande
            tidningarna. Ett nytt presstödssystem som träder i kraft först
            2017 löser inte problem som är akuta nu.
          </p>
          <p xml:id="i-WsFxSDyVceHEffuEraPRLK">
            Dagens regler för det statliga presstödet lägger stora restriktioner
            på möjligheten för presstödstidningar att kunna kostnadsrationalisera.
            Krav om minsta mängd egenproducerat material, om antal utgivningsdagar
            bundet till enbart papperstidningsutgivning och – i fallet med
            storstadspresstödet – regeln om sjudagarsutgivning, är starkt
            kostnadsdrivande och försvårar den övergång till digital läsning
            som anses vara långsiktigt nödvändig. Likaså innebär regeln om
            att en stödtidnings upplaga till minst 70 procent skall vara abonnerad
            en skadlig restriktion eftersom dagliga nyhetstidningar utsätts
            för en allt hårdare konkurrens om reklampengar från olika slag
            av gratistidningar, och av begränsningsregeln inte kan genomföra
            så kallade totalutdelningar (gratisexemplar till icke-prenumeranter)
            i den omfattning som är motiverad för att få tillräckliga annonsintäkter.
            Likaledes krävs ofta rabattering av abonnemang (kampanjer) i en
            utsträckning som gör att somliga exemplar inte längre klassificeras
            som abonnerade.
          </p>
          <p xml:id="i-96ucvTaGoT2GqyT5WRM5Tu">
            Läget är numera så akut allvarligt för många presstödstidningar
            att deras långsiktiga överlevnad är hotad. Det nuvarande regelsystemet
            för det statliga presstödet är inte anpassat till den snabba förändring
            som skett på dagspressmarknaden. Därför behöver dagens restriktioner,
            inte minst när det gäller för tidningar att övergå till digital
            utgivning, snabbt överges till förmån för ett mer modernt och
            verklighetsanpassat regelsystem.
          </p>
          <p xml:id="i-8kzW23iyJfSXjPPZjqfrZh">
            I december 2012 framförde företrädare för ett antal tidningar
            kravet på att regeringen snabbt skulle föreslå införandet av ett
            omställningsstöd för att möta den ekonomiska krisen för andratidningar.
            Det avvisades av kulturministern eftersom det inte skulle vara
            praktiskt genomförbart. Den lösning som kulturministern istället
            pekade på var att tidigarelägga delar av Presstödskommitténs förslag;
            citat: Det finns emellertid inget som hindrar att hela eller delar
            av kommitténs förslag kan träda i kraft innan nästa presstödsperiod
            den 1 januari 2017.
          </p>
          <p xml:id="i-RGThgtoBTcxDwfr85uaxXB">
            Att göra delvisa förändringar i ett komplext stödsystem som det
            nuvarande presstödet är ett komplicerat ingrepp. Men det finns
            en lösning som skulle kunna fungera för de flesta stödtidningar
            och ligga i linje med Presstödskommitténs förslag för perioden
            från 2017.
          </p>
          <p xml:id="i-9uw5psqScBxX9LhXzGpCDz">
            Presstödskommittén föreslår i sitt betänkande att läsarintäkter
            från papperstidningsprenumeranter och digitala prenumeranter skall
            behandlas lika i ett intäktsbaserat stödsystem. Med en sådan modell
            blir inte de stödberoende dagstidningarna beroende av att distribuera
            papperstidningen med de omfattande distributionskostnader som
            det innebär.
          </p>
          <p xml:id="i-U1p5LnDhpYhr7Qc2Z4BD8w">
            Ett överlevnadsalternativ som diskuteras i tidningsbranschen
            som en möjlighet att hantera dagspressens försämrade ekonomi går
            ut på att begränsa antalet utgivningsdagar av pappersupplagan
            och istället enbart komma ut digitalt t.ex. genom att komma ut
            digitalt måndag–torsdag och på papper fredag, lördag och söndag.
          </p>
          <p xml:id="i-EuttuGEH5SJvxczAaAHu8g">
            En lösning som skulle kunna ge andrum för i dag hårt ekonomiskt
            pressade hög- och medelfrekventa dagstidningar med statligt presstöd
            är om en tidnings digitala publicering likställs med utgivning
            av papperstidningen. Det skulle göra det möjligt att enbart utkomma
            i pappersform ett begränsat antal av veckans dagar och att övriga
            dagar enbart ha digital publicering.
          </p>
          <p xml:id="i-yZMWpuHrt4Qvh8u3iNe4P">
            Detta bör ges regeringen till känna.
          </p>
        </div>
        <div xml:id="i-7WBcLnmpMByZ8tyRcVLfpE" type="motSignatures">
          <list xml:id="i-8KM2Qu1ZTy1HAN2KGJXPoz">
            <item xml:id="i-QN9y5B2Eui7VTnEQP7X8M7">
              Johan Linander (C)
            </item>
            <item xml:id="i-WjRrM9xjNGHoNwtFRNxQpz">
              Per-Ingvar Johnsson (C)
            </item>
          </list>
        </div>
      </div>
    </body>
  </text>
</TEI>
