<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--fk--00986">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__986/mot_1969__fk__986-001.pdf"/>
      <fw xml:id="i-KJoV9EA21ZMSmNVDNEQADV">
        Motion i Första kammaren, nr 986 år 1969
      </fw>
      <div xml:id="i-V74YZtYfhKoKv3fsu1GWff" type="motHeader">
        <div xml:id="i-WP64gSfWm2eQvYk4CpvKtw" type="motTitle"/>
        <div xml:id="i-FJyAW6uLgXdkcVwiGbnhZq" type="motSubmissionInfo"/>
      </div>
      <div xml:id="i-Xp7yv27dnqyznccN7ymVHX" type="motBody">
        <div xml:id="i-69xpAQFdaWdNroepvmhEQz">
          <p xml:id="i-SXawh2EWqtneTFQecAe5jr">
            bo
          </p>
          <p xml:id="i-AxQx358YbkaPcGhrbB71bR">
            Nr 986
          </p>
          <p xml:id="i-NDianA9gLeXDCyrSeUWyRP">
            Av herr Jacobsson, Gösta, m. fl., i anledning av Kungl. Maj:ts
            proposition nr 31, angående forskarutbildning och fors- karkarriär
            m.m.
          </p>
          <p xml:id="i-7aCCmxh2kxBDppfu1k2MN6">
            (Lika lydande med motion nr 1133 i Andra kammaren)
          </p>
          <p xml:id="i-7Rk8z8VvyYWL4L4X5bFxan">
            Med anledning av Kungl. Maj:ts proposition nr 31 år 1969 angående
            forskarutbildning och forskarkarriär m. m. får vi anföra följande.
            Enighet torde råda om att forskningen i framtiden kommer att spela
            en alltmer avgörande roll för den ekonomiska utvecklingen. Om
            vårt land framdeles skall kunna hävda sig i den internationella
            konkurrensen och bibehålla det välstånd som uppnåtts, är det därför
            nödvändigt att vi anslår allt större resurser för forskningsändamål.
            Den dynamiska utveckling, som förestår på forskningsområdet, kommer
            i första hand att medföra ett starkt ökat behov av forskare. Den
            principiella målsättningen vid utformningen av vårt lands forskarutbildning
            och forskarkarriär måste därför vara att åstad- komma en ökad
            forskningspotential och att i stegrad omfattning få den studerande
            ungdomen att engagera sig i forskningsarbete. Härom torde i och
            för sig några delade meningar inte föreligga. Tyvärr måste vi
            emellertid konstatera att de förslag som framläggs i förevarande
            proposition inte kan anses tillgodose den angivna målsättningen.
            I nuvarande forskarorganisation inryms vid universiteten och högskolorna
            ett antal docent- och forskardocenttjänster, vilka innehas av
            väl kvalifice- rade, graduerade forskare. Docenttjänsterna är
            till antalet i övervägande ma- joritet och uppgick under budgetåret
            1968/69 till sammanlagt 343 för samtliga läroanstalter inom universitetskanslersämbetets
            verksamhetsområde samt vid handelshögskolan i Stockholm. Motsvarande
            antal forskardocenttjänster var 66. Båda tjänstetyperna är utpräglade
            forskarbefattningar, och en mycket stor del av den forskning,
            som vid våra universitet och högskolor utförs av graduerade forskare,
            sker inom ramen för docent- och forskardocenttjäns- terna. Förordnande
            på tjänst som docent meddelas för en period av tre år och förnyas
            i regel för ännu en treårsperiod. Ytterligare förlängning under
            kortare tid är möjlig, om särskilda skäl föreligger. Undervisningsskyldig-
            heten är 75 timmar per läsår. För innehav av en forskardocenttjänst
            krävs att vederbörande genom vetenskapliga arbeten visat utmärkt
            forskarbegåv- ning. Sådan tjänst kan innehas under två treårsperioder.
            Undervisnings- skyldigheten är 25 timmar per läsår. I detta sammanhang
            bör anmärkas att av organisatoriska skäl man inte utan vidare
            kan utgå ifrån att innehavare av en docenttjänst är mindre kvalificerad
            vetenskapsman än en forskar- docent.
          </p>
          <pb facs="riksdagen-motions-pdf/data/1969/mot_1969__fk__986/mot_1969__fk__986-002.pdf"/>
          <fw xml:id="i-KK6UH6LUtkz6hoFjDgDhsZ">
            Motion i Första kammaren, nr 986 år 1969 3
          </fw>
          <p xml:id="i-Ef9NS5yvQEwxLctp1vLEUm">
            Som ovan delvis anförts råder för närvarande det förhållandet,
            att inne- havare av docentur eller forskardocentur efter två treårsperioder
            och härtill eventuellt ytterligare ett år tvingas lämna tjänsten,
            om vederbörande under tiden ej erhållit professur eller laboratur.
            Möjligheten härtill varierar starkt mellan olika ämnen och också
            från tidpunkt till tidpunkt och är ofta starkt avhängig slumpen.
            För en mycket stor del av dessa kvalificerade forskare, för vilkas
            utbildning samhället och de själva investerat betydande belopp
            och vilka såsom aktiva forskare utgör en nationalekonomisk tillgång,
            återstår därför efter fullgjord sex- eller sjuårig tjänstgöring
            inget annat än att lämna universitetet och söka sig till nya yrken,
            för vilka deras utbildning som regel ej är lämpad. Ur såväl samhällets
            som den enskilde forskarens synpunkt måste detta förhållande framstå
            som helt olämpligt. Med beaktande av den kritik, som riktats mot
            den nuvarande forskarorganisationen, under- ströks bl. a. i det
            betänkande, som framlades av 1963 års forskarutredning, att kravet
            på trygghet i anställningen måste för forskaren vara fundamen-
            talt. I nu framlagda proposition framhåller också departementschefen
            att befordringstjänsterna bör utformas så, att den forskare som
            befordras inom universitetsorganisationen successivt når större
            anställningstrygghet. För att inom ramen för en ny forskarorganisation
            söka råda bot på nu rådande, uppenbara missförhållanden föreslås
            i propositionen att univer- sitetsmyndigheterna ges möjlighet
            att medge ytterligare förordnanden på docenttjänst utöver nuvarande
            maximitid av sex å sju år. Det framhålles dock att denna lösning
            på längre sikt kan leda till viss blockering av docenttjänsterna.
            Av detta skäl betonas speciellt att möjligheten till förlängt
            förordnande som docent utöver sex år inte skall betraktas som
            en ovillkorlig rättighet och att universitetskanslersämbetet bör
            bemyndigas att från fall till fall — efter prövning av dels vederbörandes
            vetenskapliga och pedago- giska insatser, dels föreliggande särskilda
            omständigheter — meddela för- längning av docentförordnande med
            högst tre år i sänder. Den som erhåller förlängt förordnande som
            docent bör enligt propositionen i större utsträck- ning än under
            sina sex första förordnandeår delta i institutionens verksam-
            het. Undervisningsskyldigheten för docent — 75 timmars undervisning
            per läsår eller motsvarande antal timmar i form av andra tjänstegöromål
            — bör därför ökas till 125 timmar per läsår fr.o.m. det sjunde
            året av för- ordnandetiden. Vidare bör tjänstgöringen i största
            möjliga utsträckning fullgöras i form av forskarhandledning. I
            övrigt bör enligt propositionen docenttjänsterna behållas oförändrade.
            Slutligen motiverar enligt departe- mentschefen behovet av större
            resurser för forskarutbildning — såväl hand- ledning som kurs-
            och seminarieundervisning — att antalet docenttjänster ökas successivt.
            Forskardocenttjänsterna bör enligt departementschefens mening
            avveck- las genom att tjänsterna omvandlas till personliga, icke
            tidsbegränsade tjäns- ter för nuvarande innehavare.
          </p>
          <pb facs="riksdagen-motions-pdf/data/1969/mot_1969__fk__986/mot_1969__fk__986-003.pdf"/>
          <fw xml:id="i-Hgt47KRAERY5EqXPsbg4Q9">
            4 Motion i Första kammaren, nr 986 år 1969
          </fw>
          <p xml:id="i-6ZSe9FnxXoefW3VgrMckoJ">
            De föreslagna åtgärderna kan enligt vår mening möjligen anses
            ha lindrat men ingalunda gjort slut på det rådande »docenteländet&gt;».
            För huvuddelen av landets nuvarande graduerade forskare, docenterna,
            kvarstår otryggheten, ävensom för en successivt växande skara
            nya docenter. En fortsatt påtvingad avgång av kvalificerade forskare
            från institutionerna till icke forskaryrken kan befaras äga rum
            också efter det att reformen genomförts. Vid våra universitets-
            och högskoleinstitutioner pågår omfattande forsk- ningsprojekt,
            ofta med en eller flera docenter som projektledare. Dessa projekt
            har numera ofta karaktären av tvärvetenskapliga aktiviteter, vilka
            alltmer börjat knyta samman ämnesområden och institutioner till
            en sam- manhängande väv av forskarverksamhet. Det är ofta svårt
            att från början överblicka hur denna utveckling kommer att gestalta
            sig för det enskilda projektet. Som exempel kan nämnas den forskning
            rörande markytans vär- mestrålning som bedrivs vid naturgeografiska
            institutionen vid Lunds uni- versitet och som kommit att involvera
            aktiviteter inom så skilda ämnesom- råden som klimatologi, geomorfologi,
            geologi, tillämpad teknologi, kultur- geografi, miljövård, etc.
            Denna moderna typ av forskning är effektiv men som allt lagarbete
            också känslig för personalförändringar. Att äventyra be- tydelsefulla
            projekt eller embryon till dylika genom en inadekvat personal-
            organisation, vilken kan tvinga projektledare och andra framstående
            forskare att lämna universitetet och laget, framstår därför som
            i högsta grad olämpligt ur samhällsekonomisk synpunkt. Detta gäller
            i än högre grad mot bakgrund av att åtskilliga av dessa forskare
            i sak är professorskompetenta. För att förhindra en sådan avgång
            och för att öka anställningstryggheten för ledande forskare är
            det nödvändigt att inrätta ett avsevärt ökat antal ordinarie fasta
            tjänster i form av biträdande professurer. Det primära syftet
            måste härvid vara att — med begränsade ekonomiska anspråk på stats-
            verket — knyta inte blott forskardocenterna utan även de nuvarande
            docen- ter, som i sak innehar professorkompetens, fastare till
            vårt lands forskarkår. Propositionen bör därför kompletteras på
            det sättet, att samtliga nuvarande forskardocenttjänster och ett
            betydande antal av de nuvarande docenttjäns- terna omvandlas till
            biträdande professorstjänster, varigenom öppnas möj- lighet för
            nuvarande docenter att söka sådan ordinarie tjänst. Genom en sådan
            åtgärd skulle risken för en utflyttning av framstående forskare
            redu- ceras i betydande mån. Samtidigt framstår ett sådant ökat
            antal professors- tjänster som en förutsättning för att vi skall
            kunna engagera ungdomen i forskningsarbete i den ökade utsträckning
            som är nödvändig för ett fortsatt välstånd. För de återstående
            docenttjänsterna föreslås att förordnande sker för en sexårsperiod
            och att möjlighet till förlängning av förordnandet med sex år
            i sänder skall förefinnas. Självfallet bör såsom uttalas i propositionen
            därjämte en successiv utbyggnad av antalet tjänster i form av
            biträdande professurer och docenturer äga rum.
          </p>
          <pb facs="riksdagen-motions-pdf/data/1969/mot_1969__fk__986/mot_1969__fk__986-004.pdf"/>
          <fw xml:id="i-LemJyTX1JZT4QtCDiZ7uFZ">
            Motion i Första kammaren, nr 986 år 1969 5
          </fw>
          <p xml:id="i-Rg9e7R1HEmNjTbTas7b1wW">
            Under åberopande av ovanstående hemställer vi, att riksdagen
            måtte med godkännande av propositionen i övrigt 1. giva till känna
            att samtliga forskardocenttjänster och de docenttjänster, som
            kan komma att anges av universitets- kanslersämbetet i det detaljförslag,
            som Kungl. Maj:t bör uppdraga åt ämbetet att framlägga, skall
            omvandlas till or- dinarie fasta tjänster i form av biträdande
            professurer; 2. bevilja "ett reservationsanslag om tre miljoner
            kronor för budgetåret 1969/70 för täckande av de ökade kostna-
            der, som kan bli följden av det under punkt 1 angivna tillkännagivandet;
            samt 3. besluta att förordnande som docent skall meddelas på sex
            år och kunna förlängas med sex år i sänder.
          </p>
          <p xml:id="i-RPi1voUTzdDXWTypifKMt5">
            Stockholm den 10 april 1969
          </p>
          <p xml:id="i-VtKpdjKuiBLPzRETmMweMu">
            Gösta Jacobsson (m) H. Bertil Lidgard (m) Rolf Kaijser (m)
          </p>
        </div>
      </div>
    </body>
  </text>
</TEI>
