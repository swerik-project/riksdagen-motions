<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_437/mot_200405_MJ_437-0001.pdf"/>
      <pb facs="riksdagen-motions-pdf/data/200405/mot_200405_MJ_437/mot_200405_MJ_437-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ437 pnr: m1590
          </p>
          <p>
            Motion till riksdagen 2004/05:MJ437
          </p>
          <p>
            av Cristina Husmark Pehrsson m.fl. (m)
          </p>
          <p>
            Jord- och skogsbruk i Skåne
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om skånskt jordbruks och livsmedelsproduktions
            betydelse för sysselsättningen. 2. Riksdagen tillkännager för
            regeringen som sin mening vad i motionen anförs om behovet av
            att stärka skånsk livsmedelsforskning. 3. Riksdagen tillkännager
            för regeringen som sin mening vad i motionen anförs om vikten
            av att värna äganderätten." 4. Riksdagen begär att regeringen
            gör en översyn av ändamålen i expropriationslagstiftningen i enlighet
            med vad som anförs i motionen." 5. Riksdagen begär att regeringen
            betalar ut stödet till jordbruket i enlighet med vad som anförs
            i motionen. 6. Riksdagen tillkännager för regeringen som sin mening
            vad i motionen anförs om konkurrens på lika villkor. 7. Riksdagen
            tillkännager för regeringen som sin mening vad i motionen anförs
            om betydelsen av ett gott företagsklimat och tillväxthämmande
            skatter. 8. Riksdagen tillkännager för regeringen som sin mening
            vad i motionen anförs om möjligheter att bo och verka på landsbygden.
            9. Riksdagen tillkännager för regeringen som sin mening vad i
            motionen anförs om betydelsen av infrastruktursatsningar.? 10.
            Riksdagen tillkännager för regeringen som sin mening vad i motionen
            anförs om betydelsen av att höja reseavdraget.”
          </p>
          <p>
            " Yrkandena 3 och 4 hänvisade till BoU. ? Yrkande 9 hänvisat
            till TU. ? Yrkande 10 hänvisat till SkU.
          </p>
          <pb facs="riksdagen-motions-pdf/data/200405/mot_200405_MJ_437/mot_200405_MJ_437-0002.pdf"/>
          <p>
            2004/05:MJ437
          </p>
          <p>
            En vital skånsk näring
          </p>
          <p>
            Jordbruksproduktionen är vital för Skåne. I Skåne produceras
            nära en tredjedel av värdevolymen i det svenska jordbruket och
            motsvarande siffra för livsmedelsindustrin är 45 procent. Skånskt
            jordbruk har goda förutsättningar att bli en än viktigare framtidsnäring.
            Här finns många duktiga lantbrukare och lantbruksföretag som gör
            att livsmedelsproduktionen bedrivs med en hög miljöambition och
            med en god djurhållning. Det ger i sin tur livsmedel, som kännetecknas
            av hög kvalitet. För att få till stånd detta krävs både ett hårt
            arbete från alla inblandade, en positiv samverkan nationellt såväl
            som internationellt och insikt, kunskap och inställning från olika
            myndigheters sida men inte minst en
          </p>
          <p>
            vilja och förståelse från regering och riksdag. Konsumentperspektivet
            kräver förutom hög kvalitet också rimliga villkor, långsiktighet
            och en möjlighet att konkurrera på lika villkor. För det första
            underskattas lantbrukets sysselsättning i statistiken på grund
            av problem med gränsdragningen mellan olika näringsgrenar. Enligt
            SCB:s
          </p>
          <p>
            numera nedlagda undersökningar av jordbrukets arbetskraft var
            ungefär tre gånger så många människor verksamma i jordbruket på
            hel- eller deltid som antalet - huvudsakligen sysselsatta enligt
            den s.k. registerbaserade arbetsmarknadsstatistiken (RAMS), där
            många som arbetar deltid i lantbruket redovisas i andra näringsgrenar.
            För det andra blir bilden en annan om man endast ser till områdena
            utanför de större städerna. På landsbygden, inkl. mindre tätorter
            med upp till 2000 invånare, svarar jord- och skogsbruket för ungefär
            en tiondel av sysselsättningen. Där bor 2,4 miljoner människor,
            eller mer än var fjärde svensk. För det tredje är dessa näringar
            avgörande led i produktionskedjor som
          </p>
          <p>
            sysselsätter betydligt fler människor än näringarna själva. De
            är basen för en omfattande verksamhet i andra näringar, främst
            livsmedels- och skogsindustrierna, men även hos underleverantörer
            i olika led. Det är resultatet av en utveckling i Sveriges näringsliv
            som har pågått under mycket lång tid. Vid det förra sekelskiftet
            var tre fjärdedelar av Sveriges befolkning sysselsatta i jordbruket.
            Då liksom nu var Sverige i stort sett självförsörjande med livsmedel.
            Den oerhörda produktivitetshöjning som skett, har delvis möjliggjorts
            genom mekanisering samt framsteg inom avel och växtförädling.
            En mycket stor del av produktivitetshöjningen har emellertid skett
            genom att många av funktionerna i äldre tiders jordbruk har flyttats
            över till andra näringsgrenar. Numera köper man ofta utifrån sådana
            produktionsmedel och tjänster som tidigare producerades på gårdarna,
            t.ex. foder, utsäde, gödsel, energi, djurhälsovård, bokföring,
            redskap, byggnadsmaterial. Den dragkraft som tidigare producerades
            med hjälp av hästar och deras foder köps numera från
          </p>
          <pb facs="riksdagen-motions-pdf/data/200405/mot_200405_MJ_437/mot_200405_MJ_437-0003.pdf"/>
          <p>
            maskinhandlare och bensinstationer. Förädlingen på gårdarna har
            flyttats till kooperativa mejerier, slakterier etc. Neddragningen
            av jordbruket har medfört behov av en rad ekonomiska och sociala
            funktioner som tidigare på ett eller annat sätt tillhandahölls
            inom lanthushållen. Det gäller verksamheter såväl inom det privata
            näringslivet som i den offentliga sektorn, t.ex. bostadsbyggande,
            detaljhandel, storhushåll, barnomsorg, åldringsvård. Dessa näringar
            har numera i stor utsträckning koncentrerats till tätorterna och
            särskilt kommuncentra. De lämnar service till lokalbefolkningen
            i tätorterna och den omgivande landsbygden. I ett lokalt perspektiv,
            särskilt i landsbygdskommuner, är lantbruket i dag direkt eller
            indirekt en betydande del av underlaget för dessa servicenäringar.
          </p>
          <p>
            Värna den skånska livsmedelsproduktionen
          </p>
          <p>
            Jämte framgångsrika lantbruksföretag krävs en framgångsrik livsmedelsindustri.
            Denna samverkan, som finns mellan företagen och t.ex. Skånes Livsmedelsakademi,
            &lt;Lantbruksuniversitetet på Alnarp och universiteten i Öresundsregionen,
            är en stark drivkraft för skånsk livsmedelsproduktion. Forskningen
            inom livsmedelsindustrin måste få möjligheter att utvecklas ytterligare
            och den samverkan som numera finns i Öresundsregionen stimuleras
            för att stimulera denna tillväxtnäring.
          </p>
          <p>
            Konkurrensneutralitet
          </p>
          <p>
            Konkurrensneutraliteten inom ramen för den gemensamma jordbrukspolitiken
            är en grundpelare. Det visar sig nu att svenska bönder har klara
            konkurrensnackdelar bl.a. beroende på de svenska produktionsskatterna.
            Därför måste beslut fattas om att snarast sänka dessa skatter.
            Vi vill sänka jordbrukets produktionsskatter så att näringen kan
            konkurrera på lika villkor med övriga lantbrukare i EU. En avreglering
            och marknadsanpassning när det gäller EU:s jordbrukspolitik är
            nödvändigt. Det skall heller inte vara möjligt att inom ramen
            för en sådan avreglering för länderna tillföra produktionen dolda
            subventioner.
          </p>
          <p>
            Ett gott företagsklimat gynnar skånsk livsmedelsnäring
          </p>
          <p>
            Lantbruket gynnas i dag av mångfald, allt från rena livsmedelsproducerande
            gårdar till gårdar som sysslar med turism och boende. Många lantbruksföretag
            är i dag i ett utvecklingsskede. Behovet av ny kunskap är stort
            i dessa företag
          </p>
          <p>
            2004/05:MJ437
          </p>
          <pb facs="riksdagen-motions-pdf/data/200405/mot_200405_MJ_437/mot_200405_MJ_437-0004.pdf"/>
          <p>
            2004/05:MJ437
          </p>
          <p>
            och det är viktigt att denna kunskap kan tillhandahållas. Varje
            gård som kan utvecklas positivt kan bidra till ökad sysselsättning
            och en levande landsbygd. Det är viktigt att villkoren för både
            gamla företag och nyföretagande är goda. Lagar och regler måste
            förenklas, de mest tillväxtskadliga skatterna avskaffas eller
            sänkas kraftigt. Som alltid måste skattetrycket sänkas så att
            det lönar sig att arbeta. Småföretagardelegationen lade 1998 fram
            en lista med förslag som skulle underlätta för småföretagen, men
            endast ett fåtal av dessa har genomförts. Samtidigt har ytterligare
            lagar och regler tillkommit.
          </p>
          <p>
            Utbetalning av EU-stöd
          </p>
          <p>
            Mycket på grund av dålig lönsamhet och bristande likviditet har
            EU- kommissionen öppnat för att stöd till jordbruket skall kunna
            betalas ut redan under hösten. Sverige har inte invänt mot detta,
            men har inte för avsikt att följa sina egna rekommendationer.
            I stället hävdar den att på grund av bristande likviditet i statens
            finanser har man för avsikt att hålla inne dessa medel och inte
            betala ut jordbrukets rättmätiga stöd förrän under ett kalenderår
            senare än vad de avser. Vi menar dock att böndernas stöd skall
            betalas ut under innevarande år och inte vara en budgetregulator
            för statens finanser.
          </p>
          <p>
            Värna äganderätten
          </p>
          <p>
            Äganderätten är numera erkänd och fastslagen både nationellt
            och internationellt genom grundlag, konventioner och EG-rätten.
            Vi kan också konstatera att varken demokrati eller rättsstat har
            kunnat upprätthållas utan ett system med marknadsekonomi och privat
            ägande. Den enskilda äganderätten är en förutsättning för ekonomisk
            utveckling och marknadsekonomi. Flera hundra år med självägande
            bönder med förfoganderätt och ansvar för sin mark är en viktig
            förklaring till att vi i Sverige, till skillnad från många andra
            länder, har gott om välbevarade och välskötta naturmiljöer. Många
            natur- och kulturmiljöer är ett resultat av aktivt brukande. Senare
            års ekonomiska press på jord- och skogsbruk är dock ett hot mot
            dessa miljöer. Äganderätten innebär inte enbart rättigheter. Ett
            framgångsrikt naturvårdsarbete förutsätter engagemang och medverkan
            från dem som äger och brukar marken. Det kräver ett stort mått
            av ansvarstagande, något som också näringen visat sig beredd att
            ta. I bestämmelserna om expropriationsändamålen ges i dag ett
            alltför stort utrymme för godtycke. Fastighetsägare kan utsättas
            för expropriering utan att detta är påkallat av viktiga samhällsintressen.
            En översyn av lagen bör göras för att också säkerställa ändamålen
            för en expropriering.
          </p>
          <pb facs="riksdagen-motions-pdf/data/200405/mot_200405_MJ_437/mot_200405_MJ_437-0005.pdf"/>
          <p>
            Att leva och bo på landsbygden
          </p>
          <p>
            Om landsbygden skall vara ett gott alternativ till mer tätbefolkade
            trakter örutsätter detta att det finns en acceptabel nivå av service.
            Arbetstillfällen måste uppstå även inom andra områden än jordbruk,
            skogsbruk eller närliggande produktion. Det handlar också om vikten
            av kommunikation, att ler har möjlighet att starta eget men också
            om att det finns barnomsorg och skola för att nämna några viktiga
            områden, verksamheter som mycket väl lämpar sig att driva i mindre
            enheter i alternativ regi. Många gånger är vägen till arbetet
            lång och barn som skall lämnas/hämtas till och från barnomsorg,
            kompisar eller skolskjuts förutsätter ett aktivt planerande och
            flera bilar. Vägar av god kvalitet är många gånger avgörande för
            om det skall vara möjligt och ekonomiskt försvarbart att bosätta
            sig långt från tätorten. Vägnätet måste förbättras. Också i Skåne
            är vägnätet på sina håll eftersatt både vad gäller underhåll och
            nysatsningar. I stora delar av Skånes inland inns stora behov
            av att satsa på vägnätet men också underhåll på det enskilda vägnätet.
            På landsbygden börjar eller slutar en resa ofta på en enskild
            väg. Kostnaden för drivmedel är en stor utgift och därför måste
            reseavdragen höjas ör att i någon mån kompensera. Förutsättningar
            för en socialt hållbar utveckling på landsbygden måste ges ör
            att göra det möjligt att kunna bo kvar på landet men är också
            avgörande ör om fler skall attraheras av landsbygden och vilja
            flyttar dit. Nytänkande och alternativa verksamheter är många
            gånger det som är avgörande. Att servicen fungerar väl också på
            landsbygden är en förutsättning för att det skånska jordbruket
            skall fortsatt kunna finnas och därmed en iivsmedelsproduktion
            i världsklass att vara stolta över.
          </p>
          <p>
            Stockholm den 3 oktober 2004
          </p>
          <p>
            Cristina Husmark Pehrsson (m)
          </p>
          <p>
            Tobias Billström (m) Peter Danielsson (m) Lars Lindblad (m) Anne-Marie
            Pålsson (m) Margareta Pålsson (m) Carl-Axel Roslund (m)
          </p>
          <p>
            Ewa Thalén Finné (m)
          </p>
          <p>
            2004/05:MJ437
          </p>
        </div>
      </div>
    </body>
  </text>
</TEI>
