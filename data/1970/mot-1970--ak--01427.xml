<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1427/mot_1970__ak__1427-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 1427 år 1970 9
          </p>
          <p>
            Nr 1427
          </p>
          <p>
            Av fru Jonäng och herr Eriksson i Bäckmora, i anledning av Kungl.
            Maj:ts proposition nr 119, angående riktlinjer för lots- och fyrväsendets
            organisation och för statliga sjöfartsavgifter.
          </p>
          <p>
            I Kungl. Maj:ts proposition nr 119 tas bl. a. frågan om koncentration
            av lotsningsverksamheten upp. Departementschefen synes därvid
            ställa sig positiv till en sammanläggning av Hudiksvalls, Söderhamns
            och Gävle lots- platser. Han säger emellertid också: »De ingående
            och allsidiga övervägan- den som förändringar i lotsorganisationen
            motiverar talar dock enligt min mening för att i fortsättningen
            även planerade indragningar eller samman- läggningar av lotsuppassningsställen
            underställs Kungl. Maj:ts prövning.» Vi noterar detta uttalande
            med tillfredsställelse. Enligt vår mening bör dock riksdagen uttala
            vad gäller Hudiksvalls, Söderhamns och Gävle lots- platser att
            någon sammanläggning inte må komma till stånd. En indragning av
            båttjänsten vid Hudiksvall torde drabba Hudiksvalls sjöfartsintressenter
            mycket ogynnsamt utöver den tidigare indragningen av Stocka-uppassningen
            samt inskränkningen av uppassningen vid Hölick mellan kl. 22.00
            och 03.00. Trafikcentraliseringens nackdelar kommer för sjöfarten
            och därav berörda att bestå i att lokala upplysningar ej kan läm-
            nas, såsom besked om djupgående till lastageplatser, olika alternativ
            för mörkertrafik, besked om bogserbåts- och lokal isbrytarhjälp
            samt kallande av båtman m. m. Iggesunds bruk ser mycket allvarligt
            på en indragning av båttjänsten. Iggesunds bruk har i industrierna
            i Iggesund, Hudiksvall, Strömsbruk och Stocka satsat mycket kapital
            och andra resurser för att bygga upp ett företag som har förutsättningar
            att existera i framtiden som exportör av skogsindustriprodukter.
            De skogliga resurserna i landskapet medger denna expansion. Iggesunds
            bruk har nu en produktionsapparat i gång som mäter sig med de
            modernaste i landet och har en linje till fortsatt utveckling
            och integration som successivt skall förbättra lönsamheten ytterligare.
            Iggesunds bruk har arbetat in sig på nya tänkesätt när det gäller
            skepp- ning och distribution och kommer inom den kommersiella
            sektorn att upp- nå en möjlighet till styrning av skeppningsförhållandena
            som tidigare inte existerat i dess industri. Man avser att arbeta
            med små lager och ha en kon- tinuerlig skeppning året runt, Det
            tänkesättet inrymmer en direkt service från hamnarna och betjäning
            av fartygen på det mest ändamålsenliga sättet. En indragning av
            lotsplatsen skulle innebära en väsentlig försämring av
          </p>
          <pb facs="riksdagen-motions-pdf/data/1970/mot_1970__ak__1427/mot_1970__ak__1427-002.pdf"/>
          <p>
            10 Motion i Andra kammaren, nr 1427 år 1970
          </p>
          <p>
            den service man kan lämna fartygen. För Iggesunds bruk gällde
            år 1960 följande produktionssiffror: 170 000 ton cellulosa och
            100 000 ton trävaror =summa trafikunderlag 270 000 ton. För närvarande
            gäller följande siffror: 340 000 ton cellulosa och kartong samt
            150000 ton trävaror=summa trafikunderlag 490 000 ton. Huvud- delen
            härav fraktas sjövägen. Härtill kommer ca 162 000 ton olja. In-
            och utgående last från Forsså bruk, Skogsägarnas sågverk m. fl.
            betyder uppskattningsvis ytterligare 100 000 ton trafikunderlag.
            Hudiksvalls oljehamn har ett tankutrymme för 100 000 m? och skall
            utöka till 125 000 m?. Ny kajanläggning för ett djup- gående av
            9,3 meter är projekterad i Hudiksvalls hamn för att tillgodose
            ökade behov. Det bör vara ett samhällsintresse att dessa utvidgningsprojekt
            ej äventyras utan främjas till fromma för hamnarna, industrin
            och be- folkningen. Att placera en lotsservice var som helst efter
            kusten för att betjäna ett begränsat hamnområde är inte tillfredsställande.
            Det återverkar så, att av- lastarna får betala de ökade kostnader
            som skeppsredarna måste åsamkas genom kursavvikelser, längre väntetider
            och avsevärt högre transportkost- nader för vederbörande lots.
            Tiden för förrättningens fullgörande ökar avsevärt. Indragning
            av lotsplatsen innebär en försämring av Hudiksvalls hamn- områdes
            kommunikationer med överordnade myndigheter, inte minst med sjöfartsstyrelsen.
            Överlotsen fungerar som kontaktman när det gäller is- bekymmer,
            och Iggesunds bruk, exempelvis, har alltid lotsbefälet med i de
            diskussioner som berör modernisering av distributionen, i den
            mån planerna berör hamndispositioner, kajanläggningar, förtöjningsanordningar
            m. m. I navigerings- och sjötrafikhänseende ligger Hölickskärs
            lotsuppassnings- ställe välplacerat och centralt mellan Gävle
            och Sundsvall för trafiken via Finngrundet. Lotsuppassningen är
            landfast, har ändamålsenligt uppass- ningshus, bra hamn med nya
            kajer samt är försedd med nyutlagd plastled- ning för att underlätta
            isgående för tjänstebåtarna. Någon nyinvestering för båttjänst
            vid platsen behövs ej. Lotsplatsen i Söderhamn har på motsvarande
            sätt grundläggande bety- delse för näringslivet i berörda orter.
            Det kan nämnas att Bergvik och Ala har en produktion om 400 000
            ton per år av cellulosa, trävaror, wallboard, plywood, kemiska
            produkter och kätting. Vidare kommer Vallviks fabriker att ha
            tillverkning av högklassigt journalpapper, som kan beräknas till
            250 000 ton årligen, och av sulfitcellulosa som uppgår till 70
            000 ton. Olje- transporterna till Söderhamn omfattar årligen 180
            000 ton. Det finns vidare anledning erinra om de fördelaktiga
            isförhållandena i Söderhamn, som innebär att sjöfarten ej sällan
            kan upprätthållas när det är stängt i Gävle.
          </p>
          <pb facs="riksdagen-motions-pdf/data/1970/mot_1970__ak__1427/mot_1970__ak__1427-003.pdf"/>
          <p>
            Motioner i Andra kammaren, nr 1427—1428 år 1970 11
          </p>
          <p>
            Det är samhällets uppgift att skapa de förutsättningar som är
            nödvändiga för att näringslivet skall kunna utvecklas, bl. a.
            genom en aktiv lokalise- ringspolitik. Mot bakgrunden av den betydelse
            som därvid måste tillmätas goda transportmöjligheter är det angeläget
            för näringslivet i Hälsingland att lotsplatserna i Hudiksvall
            och Söderhamn bibehålls. Med hänvisning till vad som ovan anförts
            hemställs, att riksdagen måtte i skrivelse till Kungl. Maj:t uttala
            att lotsplatserna vid Hudiksvall och vid Söderhamn måtte bibehållas
            i nuvarande funktion.
          </p>
          <p>
            Stockholm den 30 april 1970
          </p>
          <p>
            Gunnel Jonäng (cp) John Eriksson (cp) i Bäckmora
          </p>
          <p>
            Nr 1428 Av herr Oskarson, i anledning av Kungl. Maj:ts proposition
            nr 119, angående riktlinjer för lots- och fyrväsendets or- ganisation
            och för statliga sjöfartsavgifter.
          </p>
          <p>
            (Lika lydande med motion nr 1218 i Första kammaren)
          </p>
          <p>
            Stockholm den 30 april 1970
          </p>
          <p>
            Gunnar Oskarson (m)
          </p>
        </div>
      </div>
    </body>
  </text>
</TEI>
