<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00208">
  <teiHeader>
    <fileDesc>
      <titleStmt>
        <title>Grönområdenas betydelse för en god hälsa och miljö</title>
        <author corresp="i-24CbHNwsRznss4Yas6HseU">av Anita Brodén m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Grönområdenas betydelse för en god hälsa och miljö</title>
          <idno type="rdwebb">GZ02C208</idno>
          <rs type="number">C208</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C208/text</ref>
          <ref type="dokument_url_html">http://data.riksdagen.se/dokument/GZ02C208</ref>
          <ref type="dokumentstatus_url_xml">http://data.riksdagen.se/dokumentstatus/GZ02C208</ref>
          <ref type="doc">http://data.riksdagen.se/fil/F009D6B4-29A2-47CA-BA71-F4926D8E0D7C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-93PJAwzdbAFmewidkdh2gK" type="signed"/>
        <correspContext corresp="i-93PJAwzdbAFmewidkdh2gK">
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-RDeqY3mXLBtUS9bixjvHS"/>
        </correspContext>
        <correspAction xml:id="i-NUgfrVHW5btiN4Cbqt5por" type="numbering">
          <date when="2011-09-30"/>
        </correspAction>
        <correspAction xml:id="i-9emvh6wxbgMzoM8ZB69v9Q" type="submission">
          <date when="2011-09-28"/>
        </correspAction>
        <correspAction xml:id="i-7dUYwSFHYe5yYvyLBVSa3C" type="transfer">
          <date when="2011-09-28"/>
        </correspAction>
        <correspAction xml:id="i-XeqkFcCKiWpRam3oegSD5X" type="assigned"/>
        <correspContext corresp="i-XeqkFcCKiWpRam3oegSD5X">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-FDHrn9GRzfKJ4yAjRAgqF6">
            Förslag till riksdagsbeslut
          </head>
          <list style="ol">
            <item xml:id="i-Dp8CjcaJnT3BtywCF2kW9H">
              Riksdagen tillkännager för regeringen som sin mening vad som
              anförs i motionen om behovet av trädgårdar, parker och andra grönområden
              för människors hälsa och för miljön.
            </item>
            <item xml:id="i-9arfxek6suoEQewhMfZQdv">
              Riksdagen tillkännager för regeringen som sin mening vad som
              anförs i motionen om behovet av fortsatt utveckling av stadsnära
              skogar.
            </item>
            <item xml:id="i-McnDeVtbVaBhHYKBHz2n8D">
              Riksdagen tillkännager för regeringen som sin mening vad som
              anförs i motionen om samhällskostnaderna för utebliven fysisk
              aktivitet.
            </item>
          </list>
        </div>
        <div type="motContent">
          <head xml:id="i-U2bMhbRpLxSPq3kzJj2Wqx" type="h1">
            Motivering
          </head>
          <p xml:id="i-AkqzDMzTGX7Tv6644UhGdU">
            Vi ser med stor tillfredsställelse på att regeringens proposition
            om en enklare plan- och bygglag antagits av riksdagen.
          </p>
          <p xml:id="i-MbkHY7PBYvaVbgQXPBRkMA">
            Den förenklade plan- och bygglagen tydliggör värdet av grönområden
            och kommer att bli vägledande i framtida planarbete i kommunerna.
            Exempelvis påpekas det att man i samband med planarbetet skall
            prioritera grönområden.
          </p>
          <p xml:id="i-LQ7rhYDdrvqBSv6HZUoJ1s">
            Vi ser också med tillfredställelse att man inom ramen för regeringens
            så kallade klimatmiljard kommer att fortsätta med en satsning
            på hållbara städer och samhällen. Syftet är bland annat att stimulera
            stadsbyggnadsprojekt som med användande av ny teknik bidrar till
            förbättrad miljö och minskad klimatpåverkan. Detta är en välkommen
            satsning som bör kunna inrymma ett helhetstänkande från transporter,
            vatten- och avloppssystem, uppvärmning och sophantering till trädgårdar,
            parker och andra grönområden i våra städer och samhällen.
          </p>
          <p xml:id="i-N2Z4F7DJSGKnMyALXY9AfT">
            Tillgången på grönytor och vild natur är mycket ojämnt fördelad
            och i våra stadsmiljöer finns stora brister på grönytor. Modern
            forskning visar på enty diga samband mellan vår hälsa och omfattningen
            av vårt umgänge med natu ren.
          </p>
          <p xml:id="i-FDWatXj9RMhiwyweGc17mC">
            Vidare visar det sig att människor med närhet till natur eller
            naturparker är friskare och hämtar sig snabbare efter sjukdomar
            än de med längre avstånd. Också vid mycket korta skogspromenader
            visar det sig att vår puls sjunker och mängden stresshormoner
            minskar. Undersökningar visar även att förskolebarn som dagligen
            ges möjlighet att leka i skog och mark har en snabbare motorisk
            utveckling och bättre koncentrationsförmåga än andra barn.
          </p>
          <p xml:id="i-E1wgxwYzGZcg4TiZAgjWGq">
            Behovet av lättillgänglighet till och ökade möjligheter att kunna
            ta sig ut i skog och mark ökar, varför värdet av att kunna använda
            den stadsnära skogen också för friluftsliv och som ett viktigt
            grönområde för rekreation kan ses som en stor och viktig potential.
            Detta bör ges regeringen tillkänna.
          </p>
          <p xml:id="i-7ex8RvAsQ3pN5pnaPBt2Yf">
            Ett intressant område att vidareutveckla är användningen av rehabiliteringsträdgårdar.
            Framför allt de större tätorterna kan nu förhoppningsvis tack
            vare regeringens satsning på hållbara städer i större utsträckning
            finna vägar att erbjuda även dem som inte har en trädgård eller
            kolonilott att aktivt vara delaktiga i till exempel skötsel av
            rehabiliteringsträdgårdar men kanske också allmänna grönområden.
            Trädgårdsföreningar eller andra lokala aktörer bör i större utsträckning
            kunna ta del i utvecklingen av grönområdena.
          </p>
          <p xml:id="i-9UDwc7KxVsYPye3YVvzmu5">
            Fritidsodlingens betydelse för hälsa, rekreation och stadsmiljö
            underskattas ofta. Det är viktigt att se och inkludera de miljöer
            som villaträdgårdar och kolonilotter utgör i stadsplaneringen.
            Fritidsodling lär vara en av de vanligas te fritidssysselsättningarna
            och är en värdefull del av många människors liv.
          </p>
          <p xml:id="i-TsBWwtcxGmzNML2NNWZA7c">
            De gröna inslagen parker av olika karaktär, koloniområden, gemensamma
            växthus och egnahem med trädgårdar har tidigare uppfattats som
            utomordentligt viktiga element i stadsplaneringen. Det är därför
            oerhört angeläget att de gröna miljöernas betydelse för miljön
            och folkhälsan uppmärksammas och tillvaratas också fortsättningsvis.
          </p>
          <p xml:id="i-62wwSkUqzs5gA1CoWpdnP6">
            En nyligen genomförd undersökning visade på att de samhällsekonomiska
            kostnaderna för utebliven fysisk aktivitet uppgår till sex miljarder
            kronor årligen. Det finns därför stor anledning att också väga
            in dessa aspekter i framtida samhällsplanering, och detta bör
            ges regeringen tillkänna.
          </p>
          <p xml:id="i-A9oLMVos2e6CAFB26owjAB">
            Det finns överväldigande bevis för att en naturorienterad livsstil
            har avgörande betydelse för människors hälsa och välbefinnande.
            En naturorienterad livsstil behöver inte betyda fjällvandring
            och segling utan kan lika gärna kret sa kring trädgårdsarbete
            och promenader i bostadsnära grönområden. Detta är en kunskap
            som inte får negligeras i stadsbyggandet, även om det av tekniska
            och kortsiktigt ekonomiska skäl kan finnas anledning att förtäta
            städerna i stället för att bygga ut dem.
          </p>
          <p xml:id="i-Gaxfvyjag7MdCRRMaTFmLu">
            Städer med många träd har ett bättre lokalklimat än städer utan
            grönska! En grön stad klarar häftiga skyfall bättre och har naturligtvis
            en större biologisk mångfald än en stad med endast sparsamma gröna
            inslag. I en stad med parker och trädgårdar integrerade i bebyggelsen
            har invånarna naturliga mötesplatser utomhus. I sitt vardagsliv
            får de närkontakt med det biologiska kretsloppet och lättare att
            förstå nödvändigheten av en ekologiskt hållbar livsstil. Gräs,
            blommor, buskar, träd, fjärilar och fåglar måste få finnas i barnens
            uppväxtmiljö. Också skolgårdarnas utformning borde ge elever ökade
            möjligheter att få en mer grön omgivning och möjligheter till
            egna odlingsförsök.
          </p>
          <p xml:id="i-S5qXgByPDKJQNciqpoeQnJ">
            En ökad livskvalitet, och möjligheter att njuta av blommor, bär
            och grönsaker kan erbjudas om tillgång till fler odlingsmöjligheter
            erbjuds stadsnära. I en del lågenergihus, så kallade passivhus,
            har man satsat på gemensamma ingla sade odlingsrum, vilket varit
            mycket lyckade satsningar.
          </p>
          <p xml:id="i-68dxjFn83hz7HNzR2gTRU1">
            Det är en viktig aspekt på hållbara städer att beakta behovet
            av trädgårdar och annan odlingsbar mark i städerna och deras närhet;
            den pågående klimatförändringen och den kommande knappheten på
            fossila bränslen för med sig ett behov av minskat slöseri med
            fossil energi. Det berör vår livsmedelsförsörjning i minst lika
            hög grad som persontransporterna och uppvärmningen av våra bostäder.
          </p>
        </div>
        <div type="motSignatures">
          <list>
            <item xml:id="i-TxukK2RsDj7c2rF1uPEZKA" who="i-24CbHNwsRznss4Yas6HseU">
              Anita Brodén (FP)
            </item>
            <item xml:id="i-W1ZBrf6CJNCCCthKtJdZ2e" who="i-D6V9ti7ETxin1WbJjDaShE">
              Nina Lundström (FP)
            </item>
            <item xml:id="i-JM2EDJmM1kxcVcivChuwaJ" who="i-RDeqY3mXLBtUS9bixjvHS">
              Lars Tysklind (FP)
            </item>
          </list>
        </div>
      </div>
    </body>
  </text>
</TEI>
