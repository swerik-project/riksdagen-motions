<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-00754">
  <teiHeader>
    <fileDesc>
      <titleStmt>
        <title>Narkotikastrafflagen</title>
        <author corresp="i-XSnuDBHTtWXrXVybtzD9Qx">av Nicklas Attefjord (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:754 av Nicklas Attefjord (MP)</title>
          <idno type="rdwebb">HA02754</idno>
          <rs type="number">754</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HA02754/text</ref>
          <ref type="dokument_url_html">https://data.riksdagen.se/dokument/HA02754</ref>
          <ref type="dokumentstatus_url_xml">https://data.riksdagen.se/dokumentstatus/HA02754</ref>
          <ref type="pdf">https://data.riksdagen.se/fil/2CEF2B26-7B5D-4947-8471-443647C021D6</ref>
          <ref type="docx">https://data.riksdagen.se/fil/16ECF86E-4166-4FC5-848E-61383D4CF39C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XSnuDBHTtWXrXVybtzD9Qx</idno>
            <name>Nicklas Attefjord</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JPaQeEhbQ8RLNo2xqrZvpy" type="signed"/>
        <correspContext corresp="i-JPaQeEhbQ8RLNo2xqrZvpy">
          <note type="signatory" corresp="i-XSnuDBHTtWXrXVybtzD9Qx"/>
        </correspContext>
        <correspAction xml:id="i-8fchgcXsivhzAAg48odzH2" type="submitted">
          <date when="2022-11-21"/>
          <time when="17:00:22"/>
        </correspAction>
        <correspAction xml:id="i-K6k2nwLJxQY18A7yBWbDA" type="reviewed">
          <date when="2022-11-21"/>
          <time when="18:02:26"/>
        </correspAction>
        <correspAction xml:id="i-2SZwQDky3CbELJ69uftWew" type="referred">
          <date when="2022-12-01"/>
        </correspAction>
        <correspAction xml:id="i-HwzPe62JP3YRqtnqRWceVR" type="assigned">
          <date when="2023-05-23"/>
          <time when="16:18:25"/>
        </correspAction>
        <correspContext corresp="i-HwzPe62JP3YRqtnqRWceVR">
          <ref type="assignedTo">Justitieutskottet</ref>
        </correspContext>
        <correspAction xml:id="i-JkiQdR34hjWJNtwNWkbYWd" type="behandlas_i"/>
        <correspContext corresp="i-JkiQdR34hjWJNtwNWkbYWd">
          <ref type="uppgift">2022/23:JuU11</ref>
          <ref type="ref_dok_id">HA01JuU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU11</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-pR5XBDRT9w945j6D1V27X" type="behandlas_i"/>
        <correspContext corresp="i-pR5XBDRT9w945j6D1V27X">
          <ref type="uppgift">2022/23:SoU19</ref>
          <ref type="ref_dok_id">HA01SoU19</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU19</ref>
          <ref type="ref_dok_titel">Alkohol, narkotika, dopning, tobak och spel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FKpaQJA5zw9D8Eqn5BYpKg" type="motHeader">
        <div xml:id="i-RKc9ydZgBcNBeZmRZisXY5" type="motTitle">
          Motion till riksdagen 2022/23:754 av Nicklas Attefjord (MP) Narkotikastrafflagen
        </div>
      </div>
      <div xml:id="i-PtaeWzBXU1SFNTdwEindrG" type="motBody">
        <div xml:id="i-7zy99hXR5pAKZwKuwiEHV6" type="motProposal" subtype="förslag">
          <head xml:id="i-2kCxNoVCJruqXVbNmRLpGW">
            Förslag till riksdagsbeslut
          </head>
          <list xml:id="i-C4BdvLs7AprtEUAQnxMNhR">
            <item xml:id="i-GB2WZ2PrBYhY34ndKrSpVd" sortKey="Yrkande 1">
              Riksdagen ställer sig bakom det som anförs i motionen om att
              utvärdera narkotikastrafflagen och tillkännager detta för regeringen.
            </item>
          </list>
          <list xml:id="i-DQr8t97hKbXSg9YjUK78or">
            <item xml:id="i-Rz9boCtubt3aknV9J8Ejzj" sortKey="Yrkande 2">
              Riksdagen ställer sig bakom det som anförs i motionen om skademinimering
              och tillkännager detta för regeringen.
            </item>
          </list>
        </div>
        <div xml:id="i-JZKP8HPm1teevezbeZ4N9R" type="motContent">
          <head xml:id="i-EE5zBBbG43zuPf6hhzyoGD" type="h1">
            Motivering
          </head>
          <p xml:id="i-5E5G9Pg1p3y78Zv4NVq2u1">
            Svensk narkotikapolitik och svensk beroendevård har under senare
            år utvecklat ett tydligare fokus på skademinimering, vilket innebär
            att fler får vård. Regionernas program är fullbelagda och fler
            borde få möjlighet till ett värdigare liv och hjälp för sin beroendesjukdom.
            Trots detta lägger staten fortfarande stora resurser på att straffa
            människor med beroende istället för att erbjuda dem vård. Sverige
            har under årtionden bedrivit en narkotikapolitik som tydligt avviker
            från både aktuell forskning på området samt den politiska utvecklingen
            i allt fler västländer. En politisk konsensuskultur där svaret
            på narkotikaproblemen allt som oftast varit hårdare tag och en
            upptrappning av repressiva åtgärder har lett till västvärldens
            kanske mest utpräglade förbudspolitik på området. Trots detta
            är vi längre än någonsin ifrån målet om det narkotikafria samhället.
            Det är dags att utvärdera den svenska narkotikapolitiken i grunden,
            att sluta utgå från en dogmatisk inställning och istället börja
            se till modern och relevant forskning.
          </p>
          <head xml:id="i-5zNgNgvJ2Qa8Usax6KREAV" type="h2">
            Utvärdera narkotikalagstiftningen
          </head>
          <p xml:id="i-25WJvWWZGuaTVAKhQWGcLg">
            Sedan 1988 har Sverige valt att kriminalisera inte bara försäljningen
            av narkotika, utan också det egna bruket. Lagstiftningen är en
            historisk spegel av den då dominerande idén om ett narkotikafritt
            samhälle samt det s.k. kriget mot narkotikan. En bärande idé tycks
            ha varit att genom att bekämpa personer med beroendesjukdom bekämpar
            samhället narkotikan.
          </p>
          <p xml:id="i-WbEqD6C5eY12ZJu3ZjGcae">
            Medan Sverige har valt att bibehålla sin extrema hållning och
            repressiva politik mot brukare har en rad andra länder gått i
            motsatt riktning. Portugal avkriminaliserade år 2001 narkotikainnehav
            för eget bruk. Det är fortfarande olagligt att producera och sälja
            narkotika, men istället för att se konsumtion av narkotika som
            en fråga för polisen hanteras det som en fråga för sociala myndigheter
            och sjukvården, som fått ökade resurser för att jobba med beroendevård.
            Effekterna har blivit att narkotikabruket har minskat i befolkningen
            som helhet, problematiskt bruk har minskat, fler är i behandling
            än när avkriminaliseringen genomfördes och färre dör i överdoser.
            Resultaten har varit så pass framgångsrika att Werner Sipp, som
            är ordförande för FN:s kontrollorgan för droger, 2015 kallade
            Portugals politik för ”best practice”. Både FN och WHO uppmanade
            i ett gemensamt uttalande medlemsländerna att avkriminalisera
            det egna bruket och istället fokusera på prevention och behandling.
            Samma hållning har även Folkhälsomyndigheten som slår fast följande:
            ”För att den svenska narkotikapolitiken ska vara kunskapsbaserad
            ser därför Folkhälsomyndigheten att man behöver utvärdera narkotikalagstiftningen
            inklusive kriminaliseringen av eget bruk och innehav.”
          </p>
          <p xml:id="i-TcKABr5yewjHmS42jN35Yz">
            Snart 35 år efter att den svenska kriminaliseringen infördes
            vet vi fortfarande mycket lite om dess effekter. Därför var det
            en stor framgång att ett enigt socialutskott ställde sig bakom
            tillkännagivandet ”att dagens narkotikapolitik behöver utvärderas.
            En fortsatt restriktiv narkotikapolitik måste kombineras med en
            god missbruks- och beroendevård som innehåller insatser för att
            minimera de skador narkotikan orsakar”, slog utskottet fast.
          </p>
          <p xml:id="i-26PGq4grc8p95hVQGNiDxm">
            Sverige bör snarast utvärdera den kriminalisering som infördes
            1988 och i den utredningen även se till exempel från andra länders
            politik för att få en bild av både fördelar och nackdelar med
            en politik som kriminaliserar respektive avkriminaliserar det
            egna bruket av narkotika.
          </p>
          <head xml:id="i-46tJhSTT4bXFd3B1uNCymP" type="h2">
            Förstärk insatserna för skademinimering
          </head>
          <p xml:id="i-2Mmt58q3HxwFQpetqFWbdD">
            Den svenska restriktiva narkotikapolitikens udd har på ett olyckligt
            sätt riktats mot gruppen med beroendesjukdom istället för de kriminella
            nätverken, orsakerna bakom bruket eller självmedicinering, som
            det många gånger handlar om. En politik som mer eller mindre medvetet,
            genom ett kompakt motstånd mot skademinimerande insatser, sett
            mellan fingrarna eller åt ett annat håll när Sverige år efter
            år uppvisar en överdöd­lighet hos personer med beroendesjukdom
            behöver få ett slut. Glädjande nog har attityden förändrats på
            senare år. Sedan den skarpa FN-kritiken 2015 har flera positiva
            steg tagits. I januari 2017 försvann äntligen kommunernas veto
            över regionerna, och därmed kunde inte kommunpolitiker förhindra
            livsnödvändig vård längre. Fortfarande saknas det sprututbyten
            i många av landets regioner. Här behöver staten bli tydligare
            för att garantera en jämlik vård. Sprutbyten ska finnas tillgängliga
            för den som behöver dem, oavsett i vilken region i landet man
            bor.
          </p>
          <p xml:id="i-TiAfwqGPHmgCzRdarsczwg">
            Något som många myndigheter, däribland Socialstyrelsen och Folkhälsomyndig­heten,
            har efterfrågat är en högre tillgänglighet till läkemedelsassisterad
            behandling, inte minst eftersom det skiljer sig åt mellan regionerna.
            Myndigheterna trycker bland annat också på vikten av utbildning
            och information till både personer med problematisk drogkonsumtion
            och deras anhöriga samt bättre tillgång till sprututbyte. En annan
            lågtröskelverksamhet som prövats med stor framgång i andra länder
            är injektionsrum, en insats som förespråkas av Folkhälsomyndigheten
            i rapporten ”Åtgärdsförslag för att förebygga användning samt
            medicinska och sociala skadeverkningar av narkotika, Folkhälsomyndighetens
            återrapportering av regeringsuppdrag S2019/04314/FS”.
          </p>
          <p xml:id="i-XnwPGpZQMaWvsBhpUboAzk">
            Andra viktiga förslag handlar om att utveckla mobila lågtröskelmottagningar,
            som kan hantera allt från sprututbytesprogram till läkemedelsassisterad
            rehabilitering vid opioidberoende (LARO) eller covidvaccinering.
            De mobila verksamheterna bör anpassas så att de kan fungera för
            både personer med ett aktivt injektionsbruk och personer som är
            i LARO.
          </p>
          <head xml:id="i-3HPU9VruSF5WYw6gmTyHjV" type="h2">
            Källor
          </head>
          <head xml:id="i-MDjzzRNuCYZpVm3B5B72tV" type="h1">
            Hughes och Stevens 2010
          </head>
          <p xml:id="i-F5sd3RQqohVeFMfUvKasG7">
            http://www.independent.co.uk/news/health/united-nations-world-health-organisation-drugs-decriminalised-a7818726.html
          </p>
          <p xml:id="i-6NUzetXSDvUQBomj5LnQ1b">
            Åtgärdsförslag för att förebygga användning samt medicinska och
            sociala skadeverk­ningar av narkotika, Folkhälsomyndighetens återrapportering
            av regeringsuppdrag S2019/04314/FS
          </p>
        </div>
        <div xml:id="i-KgJDE7vnJdR6JfobfmKSM" type="signatureBlock">
          <list xml:id="i-JxsbFMV1Kwoiz6691BkhXs">
            <item xml:id="i-DZgYNfQGrR2ARSi8t6LMfw" who="i-XSnuDBHTtWXrXVybtzD9Qx" type="signature">
              Nicklas Attefjord (MP)
            </item>
          </list>
        </div>
      </div>
    </body>
  </text>
</TEI>
