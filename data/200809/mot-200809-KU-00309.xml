<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KU-00309">
  <teiHeader>
    <fileDesc>
      <titleStmt>
        <title>Utmönstring av uppenbarhetsrekvisitet</title>
        <author corresp="i-Ey2xJ5PQcAYBGtnz2AK3qu">av Anti Avsan (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utmönstring av uppenbarhetsrekvisitet</title>
          <idno type="rdwebb">GW02K309</idno>
          <rs type="number">K309</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GW02K309/text</ref>
          <ref type="dokument_url_html">http://data.riksdagen.se/dokument/GW02K309</ref>
          <ref type="dokumentstatus_url_xml">http://data.riksdagen.se/dokumentstatus/GW02K309</ref>
          <ref type="doc">http://data.riksdagen.se/fil/224C4D94-7BC5-460C-8A67-3B534AEE9444</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-22AvUTjNrujj81w8RVJM5p" type="signed"/>
        <correspContext corresp="i-22AvUTjNrujj81w8RVJM5p">
          <note type="signatory" corresp="i-Ey2xJ5PQcAYBGtnz2AK3qu"/>
        </correspContext>
        <correspAction type="numbering" xml:id="i-Fvv7P7843XZhbZJw5iN2PH">
          <date when="2008-10-07"/>
        </correspAction>
        <correspAction type="submission" xml:id="i-5PAAn1FwqfkGW22LVuPUFW">
          <date when="2008-10-06"/>
        </correspAction>
        <correspAction type="transfer" xml:id="i-Jr1EaifXHgm35nKJj6Px82">
          <date when="2008-10-06"/>
        </correspAction>
        <correspAction type="assigned" xml:id="i-FLLFWyuomeqmretMZ1bUBa"/>
        <correspContext corresp="i-FLLFWyuomeqmretMZ1bUBa">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Y616nDLdMod9iEhjTyYqXa">
            Förslag till riksdagsbeslut
          </head>
          <p xml:id="i-QguFTy6GBEELaZoL9qnVcL">
            Riksdagen tillkännager för regeringen som sin mening vad som
            anförs i motionen om utmönstring av uppenbarhetskriteriet.
          </p>
        </div>
        <div type="motContent">
          <head type="h1" xml:id="i-292vFuagP19mgvTv1jvQG5">
            Motivering
          </head>
          <p xml:id="i-VeasCVzkcHQwsZqNffzcdk">
            I olika stater finns olika system för normprövning, det vill
            säga kontroll av att författningar inte strider mot bestämmelser
            av högre rang. Denna normprövning kan ske genom abstrakt normkontroll
            i författningsdomstol eller som i Sverige genom konkret normkontroll
            när en fråga om huruvida en underordnad författning strider mot
            en överordnad norm uppkommer vid rättstilllämpning i ett enskilt
            fall.
          </p>
          <p xml:id="i-MBWUktQpxVasvbqmAtnaK2">
            Det kan i sådana situationer vara fråga om att den lägre normen
            beslutats i fel ordning, att normen överskrider det beslutande
            organets kompetens eller att normens innehåll strider mot vad
            som föreskrivs i en norm av högre valör. Om en motsättning mellan
            normer inte kan tolkas bort i det uppkomna fallet föreligger det
            en normkonflikt. I sådana fall skall den högre normen få företräde,
            vilket innebär att den lägre normen betraktas som ogiltig, varav
            i sin tur följer att den lägre normen inte skall tillämpas.
          </p>
          <p xml:id="i-HydqUvHjnhx3KGUXd47gyq">
            Normprövningsrätten var i Sverige under lång tid inte grundlagsreglerad.
            Men efter att domstolarna steg för steg kommit att tillerkänna
            sig sådana befogenheter infördes uttryckliga bestämmelser om normprövning
            genom en grundlagsändring 1979. Bestämmelsen intogs i 11 kap.
            14 § regeringsformen, där det föreskrivs att om en domstol eller
            annat offentligt organ finner att en föreskrift står i strid med
            en bestämmelse i grundlag eller annan överordnad författning eller
            att stadgad ordning i något hänseende har åsidosatts vid dess
            tillkomst, får föreskriften inte tillämpas. Om det är så att föreskriften
            har beslutats av regeringen eller av riksdagen får en tillämpning
            bara underlåtas om felet är uppenbart. Med detta torde menas att
            en underlåten tillämpning av lagar och förordningar får förekomma
            endast om felet är klart och odiskutabelt. Något sådant krav ställs
            dock inte upp när det gäller föreskrifter av lägre rang, det vill
            säga föreskrifter beslutade av centrala förvaltningsmyndigheter,
            länsstyrelser eller kommuner.
          </p>
          <p xml:id="i-Ej8f2R6KETV4sxGneJjK65">
            Begränsningen i rätten till normprövning genom det så kallade
            uppenbarhetsrekvisitet torde delvis vara föranledd av att maktdelningsläran
            inte har fått ett så starkt genomslag i Sverige som i många andra
            stater. Borttagande av uppenbarhetsrekvisitet förespråkades också
            av en enig demokratiutredning (SOU 2000:1).
          </p>
          <p xml:id="i-KFMEGBw9YjugKWdkDFSUed">
            Demokratiutredningen anförde följande under rubriken Stärk den
            juridiska kvalitetssäkringen.
          </p>
          <p xml:id="i-BmAri762w9XThntaoRNomE">
            Tempot i det politiska beslutsfattandet ökar. Därmed kan risken
            öka för att vederbörlig hänsyn inte tas till rättsstatens krav
            på lagenlighet och förutsägbarhet. Ansträngningarna för att skaffa
            fram ett så allsidigt och fullgott underlag för beslut bör därför
            intensifieras. Detta därför att inte medborgarens rättigheter
            ska bli satta på undantag. Staten har skäl att utveckla säkrare
            system för extern tillsyn och domstolskontroll till skydd för
            medborgarnas rättigheter och integritet. Inte minst i ett svåröverskådligt
            förhandlings- och nätverksbaserat beslutsfattande bör extra ansträngningar
            göras för att säkra medborgarnas skydd mot myndigheters misstag
            och övergrepp.
          </p>
          <p xml:id="i-HSNqEgpK6d5sD4HDq1Q8hL">
            Ett sätt att göra detta vore att slopa det s.k. uppenbarhetsrekvisitet.
            Innebörden i denna regel är att domstolar eller annat offentligt
            organ inte får tillämpa en föreskrift som strider mot grundlagen
            eller mot en överordnad författning. Om det är riksdagen eller
            regeringen som beslutat föreskriften, ska tillämpningen underlåtas
            bara om felet är uppenbart (RF 11:14). Att slopa uppenbarhetsrekvisitet
            skulle alltså ge domstolarna en större möjlighet att åsidosätta
            grundlagsstridig lag eller lagstridig förordning. Av våra studier
            kan man dra slutsatsen, att det finns tendenser till att europeiseringen
            urholkar innebörden av uppenbarhetsrekvisitet. EU-medlemskapet
            har inneburit att EG-rätten automatiskt ges företräde framför
            svensk rätt. Såvitt avser EG-rätten ges inte något utrymme för
            att underlåta ett åsidosättande av nationella regler som står
            i strid med EG-rätten. Den tilltagande europeiseringen och EG-rättens
            inflytande förefaller dessutom göra de svenska domstolarna mer
            benägna att finna uppenbarhetsrekvisitet uppfyllt. Internt bör
            myndigheterna säkra sin kvalitet genom att bl.a. finna vägar att
            mer effektivt hantera klagomål.
          </p>
          <p xml:id="i-6wTTR28zKft61SjrpW5ck3">
            Det finns skäl att återigen framhålla att det såvitt avser EG-rätten
            inte ges något utrymme för att underlåta ett åsidosättande av
            nationella regler som står i strid med EG-rätten. Efter det att
            Demokratiutredningen presenterade sitt betänkande har dessutom
            EG-rättens genomslag i svensk lagstiftning blivit allt mer påtaglig
            år från år. Detta innebär att sådan normprövning som sker med
            anknytning till Europarättsliga regler är betydligt mer vanligt
            förekommande i dag än vad den var vid tidpunkten för uttalandet
            i det aktuella betänkandet. Att under sådana förhållanden vidhålla
            uppenbarhetsrekvisitet vid prövningen av lagar och förordningar
            mot överordnade nationella normer innebär således att överordnade
            svenska föreskrifter får genomslag endast vid uppenbara fall av
            normkonflikter medan EG-rättsliga regler får fullt genomslag vid
            alla normkonflikter. En sådan ordning, där uppenbarhetsrekvisitet
            utgör en begränsande faktor enbart i inhemska fall, framstår som
            allt mer otidsenlig.
          </p>
          <p xml:id="i-8gYsWcXsCf3WrEbvosDwee">
            Som ett led i att åstadkomma en bättre normprövning och för att
            ge ytterligare verktyg för en bättre och mer förfinad rättstillämpning
            av lagar och förordningar är det nu hög tid att normprövningen
            sker fullt ut beträffande samtliga nationella föreskrifter. Uppenbarhetsrekvisitet
            i 11 kap. 14 § regeringsformen bör därför utmönstras.
          </p>
        </div>
        <div type="motSignatures">
          <list>
            <item xml:id="i-CtzBnHnBfCXuREsEyCRCPS">
              Anti Avsan (m)
            </item>
          </list>
        </div>
      </div>
    </body>
  </text>
</TEI>
