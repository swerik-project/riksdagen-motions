<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00222">
  <teiHeader>
    <fileDesc>
      <titleStmt>
        <title>Ökat stöd för kommersialisering av akademiska forskningsresultat</title>
        <author corresp="i-Ev6Dx3pWj2WT32VGQpabaz i-BZ7PcK8D1efvHXsafGEMKE">av Finn Bengtsson och Andreas Norlén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökat stöd för kommersialisering av akademiska forskningsresultat</title>
          <idno type="rdwebb">GV02Ub222</idno>
          <rs type="number">Ub222</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub222/text</ref>
          <ref type="dokument_url_html">http://data.riksdagen.se/dokument/GV02Ub222</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub222</ref>
          <ref type="doc">http://data.riksdagen.se/fil/B3060E43-00F7-46C3-A1B4-7A107F676F36</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MZF6xReJvqrgKv1KkLjjeP" type="signed"/>
        <correspContext corresp="i-MZF6xReJvqrgKv1KkLjjeP">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction type="referral" xml:id="i-NfeUGaZdVAnneCpdvf6zM7">
          <date when="2007-10-16"/>
        </correspAction>
        <correspAction type="dismissal" xml:id="i-KLhd47Q6zFdzguEBvRbp14">
          <date when="2007-10-16"/>
        </correspAction>
        <correspAction type="numbering" xml:id="i-PM4wfNuMhSZu3PjaRA91rt">
          <date when="2007-10-02"/>
        </correspAction>
        <correspAction type="submission" xml:id="i-3nSKikC62v53xAvyHzN1er">
          <date when="2007-09-27"/>
        </correspAction>
        <correspAction type="transfer" xml:id="i-CMnCtA1d7X53SKW2Bjj8rg">
          <date when="2007-09-27"/>
        </correspAction>
        <correspAction type="assigned" xml:id="i-8RCUfKMeMAbU4TLeEtuM6s"/>
        <correspContext corresp="i-8RCUfKMeMAbU4TLeEtuM6s">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-4dDmU5rhinQT879ZRbEFyY">
            Förslag till riksdagsbeslut
          </head>
          <list style="ol">
            <item xml:id="i-JYgLKWnxYVpVSWutXU9e6j">
              Riksdagen tillkännager för regeringen som sin mening vad som
              anförs i motionen om bibehållandet av det s.k. lärarundantaget
              (lagen 1949:345 om rätten till arbetstagares uppfinningar, den
              s.k. uppfinnarlagen).
            </item>
            <item xml:id="i-QjPMcdeMtUNzPqRAtp8mc7">
              Riksdagen tillkännager för regeringen som sin mening vad som
              anförs i motionen om behovet av att skapa förståelse i den traditionella
              forskarvärlden för produktutvecklingsprocessens komplexitet och
              svårigheter.
            </item>
            <item xml:id="i-2j8wWFEuyqAwyvms6rfvML">
              Riksdagen tillkännager för regeringen som sin mening vad som
              anförs i motionen om behovet av att öka möjligheterna till individuella
              och flexibla överenskommelser med arbetsgivaren angående tjänstledighet
              för akademiker som befinner sig i en produktutvecklingsprocess.
            </item>
            <item xml:id="i-5ZiqpxFHTizmsF5Nym7ifp">
              Riksdagen tillkännager för regeringen som sin mening vad som
              anförs i motionen om behovet av att åstadkomma infrastrukturellt
              stöd åt s.k. klusterbildningar, som t.ex. inkubatorer för nya
              forskningsidéer. 1
            </item>
            <item xml:id="i-42X3gqZ8CM8jLG2qGdseBQ">
              Riksdagen tillkännager för regeringen som sin mening vad som
              anförs i motionen om stödjandet av nätverksaktiviteter inom forskarsamhället
              för nyföretagande och innovationsstöd som växer underifrån. 1
            </item>
            <item xml:id="i-RgfEzdrZ4wsxxACjiXLtS7">
              Riksdagen tillkännager för regeringen som sin mening vad som
              anförs i motionen om eliminering av tillväxthämmande hinder som
              krav på obligatorisk informationsplikt kring uppnådda forskningsresultat.
            </item>
            <item xml:id="i-BL2Z2Ctnm6cpoi6mM98PyT">
              Riksdagen tillkännager för regeringen som sin mening vad som
              anförs i motionen om skapandet av bättre förutsättningar för en
              adekvat och marknadsmässig riskkapitalförsörjning av högteknologiska
              riskprojekt. 1
            </item>
          </list>
          <p xml:id="i-E6HnryztaLzt9C2dBCvnmG">
            1 Yrkandena 4, 5 och 7 hänvisade till NU.
          </p>
        </div>
        <div type="motContent">
          <head type="h1" xml:id="i-RibhtV6QWBjnhQe3DSh2cj">
            Motivering
          </head>
          <p xml:id="i-EEuhbnJ7zN99eWxtxdm1Ga">
            Sverige har länge varit ett av OECD-områdets forskningsintensivaste
            land. Vårt land är ett av de länder i världen som satsar mest,
            ca 4 procent av BNP, på forskning och utveckling. Merparten av
            detta, ca 3 procent, avser forskning och utveckling finansierad
            av näringslivet. Sverige har även haft en tätposition i världen
            när det gäller beviljade patent i förhållande till befolkningens
            storlek. Detta borde resultera i nya och förbättrade produkter
            nödvändiga för företagens utveckling och tillväxt. Men vår patentbalans
            är ojämn. I allt högre omfattning licensieras svenska patent till
            utlandet, där de omsätts i produkter, tjänster och företag. De
            ekonomiska vinsterna av framgångsrik svensk forsknings- och utbildningspolitik
            har i alltför hög utsträckning hamnat utanför vårt land. Sverige
            har haft påtagliga problem att överföra forskningsresultaten till
            nya produkter och tjänster i expanderande företag. Detta kallas
            ibland för den svenska paradoxen. Vi är ett av de länder i världen
            som satsar mest på forskning och utveckling, men ett av de sämsta
            när det gäller nyföretagande.
          </p>
          <p xml:id="i-7vuK3tpkyVeWyvtMbZSZZ6">
            För att behålla vårt välstånd måste vi skapa nya konkurrenskraftiga
            framtidsföretag. Den svenska paradoxen måste åtgärdas där den
            ekonomiska tillväxten i Sverige har släpat efter sedan början
            av 1970-talet trots att vi har bland världens högsta forsknings-
            och utvecklingsintensitet per capita. Forskning i Sverige tycks
            inte överföras i produktutveckling.
          </p>
          <p xml:id="i-MDsfTurUgKFod57VT2EqT7">
            Vissa menar att det s.k. lärarundantaget från 1949, som innebär
            att akademiska lärare har dispositionsrätt över sina egna uppfinningar,
            skulle vara förklaringen till den bristande innovativa verksamheten.
            Lärarundantaget har därför åter utretts av den tidigare regeringen
            under förra mandatperioden. Utredningen om rätten till resultaten
            av högskoleforskningen (SOU 2005:95) hade som uppdrag att klarlägga
            konsekvenser av ett avskaffande av det s.k. lärarundantaget. Man
            har kommit fram till att universitet och högskolor idag inte har
            rätt att kommersialisera uppfinningar. Det krävs en lagändring
            för att dessa institutioner skall kunna förfoga kommersiellt över
            forskningsresultat. Den nya uppgiften skulle innebära att institutionerna
            får förfoga kommersiellt över forskningsresultaten genom förvärv,
            avyttring, licensiering och patentering. Eftersom universiteten
            och högskolorna tillhandahåller många former av forskning och
            utbildning, skulle verksamheten snart likna ett konglomerat av
            1970-talstyp. Ett nytt Statsföretag AB skulle växa fram, vilket
            knappast är i linje med den nya regeringens intentioner för den
            fria forskningens kommersialisering. Utredningen anger i sitt
            övertagandealternativ att ersättningen för arbetstagarens uppfinning
            skulle bestå av ett schablonbelopp som utges vid högskolans övertagande
            av en uppfinning, samt en skälig ersättning. Den skäliga ersättningen
            skall uppgå till minst 30 procent av högskolans intäkter vid en
            kommersialisering.
          </p>
          <p xml:id="i-4rfPdz6ir27wjd4tADPc4J">
            Det är enligt oss naivt att tro att det går att schablonisera
            företagsekonomiska produktkalkyleringar på ett sådant sätt. Att
            kommersialisera uppfinningar innebär att en riskfylld innovationsprocess
            startar. Det har varit och bör fortsatt vara näringslivets traditionella
            roll att hantera sådana risker. Därtill kan konstateras att inget
            universitet/högskola har tillräckliga finansiella resurser för
            att kommersialisera forskningsresultat, vilket heller inte vore
            ett ansvarsfullt sätt att riskera den skattefinansierade basen
            för den viktiga uppgiften man har att garantera fri forskning.
            Inte heller alla universitet/högskolor besitter den omfattande
            affärsmässiga kompetens som rimligen krävs för att vara lyckosam
            i att kommersialisera forskningsresultat. Att binda upp forskarnas
            resultat inom universitets-/högskolevärldens kontroll genom ett
            borttagande eller försämrande av lärarundantaget skulle därför
            negativt påverka möjligheterna för att gå från tanke/idé till
            verklighet i den nödvändiga produktutvecklingsprocess som följer
            på innovationsprocessen. Men i båda dessa steg är det viktigt
            att upphovsrättspersonen får spela en central roll ett övertagande
            av denna roll av en arbetsgivarorganisation som universitet/högskola
            är att passivisera de individuella drivkrafter och den uthållighet
            som krävs för att komma från ord till handling när enskilda idéer
            skall omsättas i en praktisk fortsättning.
          </p>
          <p xml:id="i-WrbAaur9m9deTDgRFqE5jP">
            De enskilda forskarna/uppfinnarna skaffar idag alltmer extern
            finansiering för sin uppgift, med universitetens och högskolornas
            uttryckliga vilja för detta. Lärarundantaget ger då ett bättre
            förhandlingsläge för forskaren/uppfinnaren och en större valfrihet
            att gå dit där det finns bäst kompetens och kapital för att kommersialisera
            en uppfinning. Om forskaren/uppfinnaren här bakbinds av sin arbetsgivare
            kring äganderätten till sin idé eller uppfinning, innebär detta
            också en onödig och t.o.m. försvårande administrativ pålaga i
            samarbetet med näringslivet och dess riskvilliga, nödvändiga kapital
            för en fortsatt produktutvecklingsprocess. Om vi någon gång skall
            komma till rätta med den svenska paradoxen krävs därför att vi
            nu definitivt lämnar det eviga utredandet av lärarundantaget och
            fokuserar på att förändra de verkliga problem som hindrar nyföretagande
            i landet.
          </p>
          <p xml:id="i-AQrxEwTbR2a4E1sKxPGBQG">
            Vi behöver därför också se över hur vi skall kunna bygga innovationssystem
            som är konkurrenskraftiga i den ökande globala konkurrensen. Omvandlingstrycket
            på svenskt näringsliv kommer att fortsätta att öka. Det är hög
            tid att vi skapar bättre möjligheter för inhemska innovationer
            om vi skall kunna konkurrera om etableringen av innovativa framtidsföretag.
            En av de allra viktigaste förutsättningarna för att lyckas med
            kommersialisering av forskningsresultat och innovationer är en
            positiv grundinställning till nyföretagande som genomsyrar såväl
            politik, universitet/högskola som företag. Men här möter entreprenörerna
            inom forskarsamhället de många och höga barriärer för kreativt
            nyföretagande som finns i Sverige. Svaga infrastrukturer, brist
            på nödvändig kompetens, suboptimala teknologi- och affärsbaser,
            diskriminering av egenföretagande framför anställning liksom en
            uppsjö av skattemässiga och tillväxthämmande hinder. Incitamenten
            är fortfarande för svaga för akademiska forskare att delta i den
            mödosamma kommersialiseringsprocessen. Många hävdar att akademiskt
            entreprenörskap skiljer sig från konventionellt företagande genom
            att nästan alltid vara högteknologiskt och beroende av externt
            riskvilligt ägarkapital (venture capital) redan i tidiga stadier.
            Dessa avknoppningsföretag börjar ofta sin utveckling i de s.k.
            inkubatorer (ibland även kallade kuvöser) som är särskilt avsatta
            organisatoriska stödfunktioner för helt nya idéer i syfte att
            man där kan lyfta dem från uppfinnarens tanke till en preliminär
            kommersiell produkt avsedd för vidareutveckling mot lansering,
            marknadsföring och försäljning eller etableras direkt i teknikparker
            eller forskarbyar. Denna typ av organisatoriska stöd finns i viss
            omfattning redan idag i anslutning till flertalet universitet
            och högskolor, och sådana väsentliga miljöer för utveckling av
            idéer till kommersiella produkter bör därför stödjas av staten
            i ökad omfattning.
          </p>
          <p xml:id="i-N4XsqJtuG7wbRLqb78yBfH">
            Vidare är vi övertygade om att kommersialisering av potentiella
            innovationer från akademin kan öka påtagligt genom att lyfta fram
            entreprenörskap som akademiskt ämne, vid sidan av att fortsatt
            garantera forskare-entreprenörer ägarskapet till sina uppfinningar
            genom att öka incitament och belöningssystem för de akademiska
            forskare som vågar ta steget mot kommersialisering av sina uppfinningar.
            Därtill bör vi sträva efter att radikalt minska och riva alla
            de barriärer som hindrar akademiker och andra innovatörer att
            välja anställning före egenföretagande. Ett avgörande steg här
            är att underlätta för forskaren/uppfinnaren att våga satsa på
            sin affärsidé utan att ställas inför valet att definitivt lämna
            sin position inom akademin i samband med ett sådant avgörande
            finansiellt risktagande i sig. Det måste ligga i den nya regeringens
            intressen att rörligheten mellan akademi och industri, åt båda
            håll, ökar jämfört med situationen av idag. Med denna insikt kan
            akademiska entreprenörer få skolning i näringslivets villkor när
            de praktiserar där, samtidigt som de bör stimuleras till att återvända
            till universitet och högskola med denna erfarenhet för att t.ex.
            undervisa andra kollegor och studenter samt för att där vidareutveckla
            sina koncept till gagn för både institutionerna och samhället
            i övrigt.
          </p>
          <p xml:id="i-Kvp2kcECphEeiPUwZA3K1i">
            För att stödja de enskilda uppfinnarnas möjligheter till att
            nå framgång i de avgörande stegen mot framgångsrika innovations-
            och produktutvecklingsprocesser bör staten öka möjligheterna till
            individuella och flexibla överenskommelser med arbetsgivaren angående
            tjänstledighet för akademiker som befinner sig i en sådan utvecklingsprocess,
            så att forskaren inte tvingas fatta ett oåterkalleligt beslut
            om att lämna universitetet. Staten bör också åstadkomma infrastrukturellt
            stöd åt s.k. klusterbildningar (exempelvis inkubatorer) för nya
            forskningsidéer där dessa erbjuds att växa från tanke till konkret
            exempel och stödja nätverksaktiviteter inom forskarsamhället för
            nyföretagande och innovationsstöd som växer underifrån. Staten
            måste sträva efter att skapa optimala förutsättningar för nyföretagande
            i tillväxtintensiva sektorer och högteknologiska branscher genom
            eliminering av tillväxthämmande hinder som krav på obligatorisk
            informationsplikt kring uppnådda resultat, vilket gör att forskaren
            inte fritt kan förfoga över sina arbetsresultat. Staten skall
            skapa förutsättningar för en adekvat och marknadsmässig riskkapitalförsörjning
            av högteknologiska riskprojekt, t.ex. genom att skattemässigt
            stimulera riskkapitalförsörjningen vid tidig produktutveckling
            och underlätta för saminvestering mellan universiteten och andra
            offentliga och/eller privata näringslivsaktörer i syfte att optimera
            kommersialiseringspotentialen för en enskild uppfinning/forskningsidé.
          </p>
          <p xml:id="i-PP1twQh1sA6R5RjhFGB9Xi">
            Sammanfattningsvis vill vi ha ett perspektivskifte med fokus
            på de verkliga problem och hinder som bromsar högteknologiskt
            och annat nyföretagande som bör kunna komma i mycket större omfattning
            än idag från den fria forskningen inom våra universitet och högskolor.
            Vi vill därigenom bygga bättre fungerande innovationssystem i
            Sverige som är konkurrenskraftiga i den alltmer hårdnande internationella
            konkurrens som är tydlig i den fortsatta globaliseringen av vårt
            moderna samhälle. Detta kräver att individen bakom innovationer
            och uppfinningar sätts i centrum och stöds på olika sätt av staten
            i de många känsliga och finansiellt riskabla faser som en sådan
            person måste spela en central roll i för att en hel process från
            upptäckt till produkt skall bli verklighet. Detta är en statlig
            uppgift eftersom de nödvändigtvis intimt kopplade framgångsrika
            innovations- och produktutvecklingsprocesserna starkt kommer att
            påverka alla invånare i Sverige genom att vara en av våra viktigaste
            garantier för fortsatt välstånd och en bra social situation för
            medborgarna i landet.
          </p>
        </div>
        <div type="motSignatures">
          <list>
            <item xml:id="i-9cJZRpvNxFLurq7L3Ydt2a" who="i-Ev6Dx3pWj2WT32VGQpabaz">
              Finn Bengtsson (m)
            </item>
            <item xml:id="i-PK5aEq6ZvxRq4bchDVuvHG" who="i-BZ7PcK8D1efvHXsafGEMKE">
              Andreas Norlén (m)
            </item>
          </list>
        </div>
      </div>
    </body>
  </text>
</TEI>
