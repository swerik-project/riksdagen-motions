<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KU-00271">
  <teiHeader>
    <fileDesc>
      <titleStmt>
        <title>Makten till folket</title>
        <author corresp="i-FFnvvbj3MefWasEFe2C2jQ i-NirXfc8JiwP3Ssuz3NR6e2">av Stefan Tornberg och Annie Johansson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Makten till folket</title>
          <idno type="rdwebb">GW02K271</idno>
          <rs type="number">K271</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GW02K271/text</ref>
          <ref type="dokument_url_html">http://data.riksdagen.se/dokument/GW02K271</ref>
          <ref type="dokumentstatus_url_xml">http://data.riksdagen.se/dokumentstatus/GW02K271</ref>
          <ref type="doc">http://data.riksdagen.se/fil/F514D7E6-D906-46CF-B118-2827A7BC512E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FFnvvbj3MefWasEFe2C2jQ</idno>
            <name>Stefan Tornberg</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NirXfc8JiwP3Ssuz3NR6e2</idno>
            <name>Annie Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Mg8CudY5d8u1dmsi9v3Tk6" type="signed"/>
        <correspContext corresp="i-Mg8CudY5d8u1dmsi9v3Tk6">
          <note type="signatory" corresp="i-FFnvvbj3MefWasEFe2C2jQ"/>
          <note type="signatory" corresp="i-NirXfc8JiwP3Ssuz3NR6e2"/>
        </correspContext>
        <correspAction xml:id="i-SJicqpfaqWSMUEAZpUZmKA" type="numbering">
          <date when="2008-10-06"/>
        </correspAction>
        <correspAction xml:id="i-C3PE77Lq2QDpk42mvtMvj7" type="submission">
          <date when="2008-10-03"/>
        </correspAction>
        <correspAction xml:id="i-9rP2fcciKmzwsmhKhz28Z3" type="transfer">
          <date when="2008-10-03"/>
        </correspAction>
        <correspAction xml:id="i-2g4VYmg1YxA47ZbjGcdVSt" type="assigned"/>
        <correspContext corresp="i-2g4VYmg1YxA47ZbjGcdVSt">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-AvLFreeSioBwjQxNPyPeHA">
            Förslag till riksdagsbeslut
          </head>
          <list style="ol">
            <item xml:id="i-2ec1bbSsLFr1d2u4XFXZaj">
              Riksdagen tillkännager för regeringen som sin mening vad som
              anförs i motionen om att utreda vilka ytterligare uppgifter som
              bör flyttas från nationell nivå till folkvalda regionkommuner.
            </item>
            <item xml:id="i-AFyu2bA79kY6u4N6UJoNri">
              Riksdagen tillkännager för regeringen som sin mening vad som
              anförs i motionen om att förändra kommunallagen så att större
              frihet ges till regioner och kommuner att själva forma sina styrelseformer.
            </item>
            <item xml:id="i-X8fK2xfcynrwrSnDt45MxV">
              Riksdagen tillkännager för regeringen som sin mening vad som
              anförs i motionen om att grundlagsfästa det kommunala självstyret.
            </item>
            <item xml:id="i-Etjjx1c1jXAjJceMsCeDRV">
              Riksdagen tillkännager för regeringen som sin mening vad som
              anförs i motionen om att inrätta en författningsdomstol.
            </item>
            <item xml:id="i-JxBtFw91MAtvSGxg2igSEv">
              Riksdagen tillkännager för regeringen som sin mening vad som
              anförs i motionen om att en första kammare inrättas i riksdagen
              med representation från regionerna.
            </item>
            <item xml:id="i-CmzCYPXoXAHW8htNXBgWdY">
              Riksdagen tillkännager för regeringen som sin mening vad som
              anförs i motionen om att en kompetenskatalog bör upprättas för
              att förtydliga ansvar och befogenheter för olika beslutsnivåer.
            </item>
          </list>
        </div>
        <div type="motContent">
          <head xml:id="i-4aXfdv5UNnVcPtukXWUCr7" type="h1">
            Motivering
          </head>
          <p xml:id="i-McETAxi5MsFkZN4bSAEqdR">
            Sverige håller på att stöpas om. Runtom i vårt land tas initiativ
            för att stärka den lokala och regionala utvecklingskraften. Makt
            och inflytande ska flyttas närmare medborgarna. Den nationella
            nivån utmanas av starka regioner. Regionaliseringen av Sverige
            går inte att stoppa. Därför är det viktigt att re dan nu diskutera
            vad som är nästa steg.
          </p>
          <p xml:id="i-FBfrfyPSTtmd2qt9bwC1ZQ">
            Ofta beskrivs ordet demokrati som synonymt med folkstyre, men
            folket har inte en vilja utan många. Det är den enskilda människan
            som tillsammans med andra människor utgör grunden för demokratin.
            Demokratins styrka är att den ger alla samma rätt att påverka
            det politiska beslutsfattandet.
          </p>
          <p xml:id="i-3mBsy9tp2UvYLTKubRX3Tb">
            Demokratiska system kan emellertid utformas olika. För Centerpartiet
            är det självklart att sätta människan i centrum och ge henne så
            stort inflytande som möjligt över det som är henne nära. Därför
            vill vi se en decentraliserad demokrati med spelregler som förhindrar
            centralisering. Det är lätt att tro att regionalisering och lokalt
            självstyre är en fråga som bara berör kommun- och landstingspolitiker,
            men inget kan vara mer felaktigt. När vi genom regionaliseringen
            flyttar makt från den statliga nivån till kommuner och regioner
            får alla medborgare mer att säga till om.
          </p>
          <p xml:id="i-M8t9yhmfC4oT7xyzvcUcBP">
            Ansvarskommitténs förslag om en tydligare ansvars- och uppgiftsfördelning
            samt en sammanhållen struktur för samhällsorganisationen ligger
            i linje med detta. Framtiden kräver en mer hållbar samhällsorganisation
            som bättre kan ta till vara den tillväxtkraft som finns lokalt
            och regionalt. En tydligare uppgiftsfördelning är också viktig
            för medborgarnas möjligheter att ställa krav och utkräva ansvar.
            När det gäller den regionala indelningen så är det något som måste
            växa fram underifrån. Regioner måste kunna se olika ut. Den nationella
            nivåns ansvar är att se till att en ny regionindelning sker så
            att det ger goda förutsättningar för demokrati, tillväxt och utvecklingskraft
            i alla delar av Sverige.
          </p>
          <p xml:id="i-UFNQdaGxprhUF3pun4PD9s">
            Det är angeläget att redan nu börja diskutera och förbereda nästa
            steg för att bygga demokratin underifrån genom att flytta makt
            och inflytande närmare medborgarna. Ytterligare uppgifter kan
            flyttas från den nationella nivån till de nya folkvalda regionerna.
            Centerpartiet har förordat att näringspolitik, arbetsmarknadspolitik,
            infrastruktur och huvudmannaskap för högre utbildning är uppgifter
            som med fördel kan ligga på den regionala nivån.
          </p>
          <p xml:id="i-VQW3kGzV9BkQT1QWy7Ak7F">
            Bildandet av de nya kraftfullare regionkommunerna innebär en
            utmaning av den centraliserade nationalstaten. Sverige behöver
            därför en ny konstitution som bättre tillgodoser en nödvändig
            maktdelning mellan medborgarna, lokal, regional och nationell
            nivå. En författningsdomstol bör inrättas liksom en tvåkammarriksdag
            där regionerna ges inflytande över de frågor som har en lokal
            och regional dimension. Det sistnämnda bör ses som ytterligare
            ett skydd för kommunalt och regionalt självstyre.
          </p>
          <p xml:id="i-KdhJtgD4ZNQU73eEg6mJnA">
            För att kunna skapa en dialog, verklig delaktighet och en öppen
            demokratisk process måste mötesplatser skapas som är både fysiskt
            och känslomässigt nära medborgarna. Ju närmare medborgarna besluten
            fattas desto mer delakti ga blir de i besluten. Därför måste den
            representativa makten ligga så nära individen som möjligt. Demokrati
            ska byggas underifrån. Demokrati måste bygga på ett starkt lokalt
            självstyre där endast de frågor som inte kan lösas lokalt går
            vidare till högre nivå. Vilka frågor som förs till en överliggande
            nivå bestäms av de underliggande nivåerna.
          </p>
          <p xml:id="i-QJ8QpJXS8moutMYjqUKL1j">
            Det krävs en attitydförändring och ett nytt synsätt på både medborgarnas
            roll i samhället och centralmaktens uppgifter, en syn där mångfald
            är en styrka och där varje region/län har möjlighet att utifrån
            sina överväganden fatta beslut om hur man vill stödja den regionala
            utvecklingen och inom vilka områden, en syn på utvecklande av
            demokratin där medborgare har möjlighet att vara med och påverka
            i en öppen demokratisk process och där beslut fattas av politiska
            organ som man också kan ställa till svars.
          </p>
          <p xml:id="i-16UdA3HJG1X24WRHMWnh2C">
            En flexibel och öppen konstitution ska lägga grunden för ett
            styrelseskick där den verkliga makten placeras så nära medborgarna
            som möjligt. Federalismen innebär en sann och levande utveckling
            av demokratin eftersom den utgår från människan.
          </p>
          <p xml:id="i-K3TwFexD7BpF9SCuDyANSg">
            En utveckling av det lokala självstyret är en förutsättning för
            maktdelning. En sådan utveckling bygger på klart och tydligt uttalade
            kompetensområden mellan centralmakten och det lokala självstyret.
            Därför krävs en reform, en effektivisering och förenkling som
            skapar tydlighet för medborgaren. För att få ett fullt genomslag
            måste vissa traditionella instanser avvecklas i syfte att ge utrymme
            till nya mer effektiva och representativa instanser. En kommande
            reform bör bygga på underifrånperspektivet, det vill säga i enlighet
            med federalismens principer.
          </p>
          <p xml:id="i-Y8t81BKyaud3nrCBZBPAAJ">
            Kommunallagen bör förändras så att större frihet ges till kommunerna
            att ordna sina styrformer. I dag är den nuvarande kommunallagen
            alltför styrande för hur varje kommun ska bygga upp sitt politiska
            styrsystem. Kommunerna bör ges möjlighet att avskaffa kommunstyrelsen
            och endast utse ett fullmäkti ge som kan utgöra både fullmäktige
            men också kommunstyrelse. Det ska vara upp till varje kommun om
            de vill ha direktvald borgmästare. Vi vill också ge möjlighet
            att pröva majoritetsstyre i kommun-, region- och landstingsstyrelser.
            Hur kommuner och regioner formar sin demokratiska organisation
            kan aldrig vara en nationell angelägenhet så länge organisationen
            är demokratisk.
          </p>
          <p xml:id="i-HUYWc8C2QPWjV5xXjxQ21S">
            För att få en balans mellan den centrala makten och den lokala,
            måste den politiska såväl som den ekonomiska makten delas genom
            kommuner med starkt lokalt självstyre som kompletteras av handlingskraftiga
            regioner med beskattningsrätt. Det är en förutsättning att de
            regionala enheterna ska kunna hävda sin talan gentemot den centrala
            makten. Möjligheten till en domstolsprövning är av avgörande betydelse
            för en fungerande och verklig maktdelning. Den enskilde måste
            kunna driva sin talan gentemot kommunen, regionen och staten.
            En författningsdomstol är därför nödvändig som ett komplement
            till dagens rättsväsen för att avgöra i tvister gällande kompetensområden
            mellan olika politiska nivåer.
          </p>
          <p xml:id="i-C3ePZWQQSgQWtSAyvP586N">
            För att återspegla den förändrade maktfördelningen krävs det
            även en omstrukturering i våra demokratiska institutioner och
            att beslut överförs från nationell nivå till direktvalda regionkommuner.
            Statens regionala myndighetsorganisation ska geografiskt anpassas
            till de regionkommuner som bildas.
          </p>
          <p xml:id="i-U75gm4f7xD8wyK551uRKGG">
            Det krävs ett nytt parlamentariskt system där de regionala folkvalda
            kan påverka den statliga lagstiftningen gällande regionerna, ett
            system där det finns mekanismer som kan bromsa centralisering
            på initiativ av den nationella nivån. Det gäller att skapa reella
            möjligheter för regionerna att föra och hävda sin talan för att
            faktiskt kunna representera väljarna. Vi vill därför inrätta en
            tvåkammarriksdag där ena kammaren representerar regionerna.
          </p>
          <p xml:id="i-ftyn7v11XijFLDhPSMKFX">
            För att fullborda maktfördelningen, där medborgarna har den verkliga
            makten, krävs det även en förändring i grundlagen som ska återspegla
            federalismens strukturer. Det är en långsiktig process och inget
            vi gör i morgon. Det viktigaste i dag är att på allvar börja diskutera
            vilka konsekvenser federalismens idéer skulle innebära. Genom
            en ny grundlag där det klart och tydligt framgår vilka kompetensområden
            kommunerna, regionerna respektive den centrala makten har kan
            federalism tillämpas i praktiken. En ny författning ska innehålla
            principer för kompetensfördelningen mellan olika beslutsnivåer
            och fördelningen förtydligas i en kompetenskatalog.
          </p>
        </div>
        <div type="motSignatures">
          <list>
            <item xml:id="i-H43o1ig5ENkbJtiYBTWvvw" who="i-FFnvvbj3MefWasEFe2C2jQ">
              Stefan Tornberg (c)
            </item>
            <item xml:id="i-JuSdAXW3VyMKw1qY2suxBw" who="i-NirXfc8JiwP3Ssuz3NR6e2">
              Annie Johansson (c)
            </item>
          </list>
        </div>
      </div>
    </body>
  </text>
</TEI>
