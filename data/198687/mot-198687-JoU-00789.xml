<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-JoU-00789">
  <teiHeader>
    <fileDesc>
      <titleStmt>
        <title>Sanktioner mot miljöbrott</title>
        <author corresp="i-46ebrLL8NYuv6JwHgpvypy">Sven Munke (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sanktioner mot miljöbrott</title>
          <idno type="rdwebb">GA02Jo789</idno>
          <rs type="number">Jo789</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GA02Jo789/text</ref>
          <ref type="dokument_url_html">http://data.riksdagen.se/dokument/GA02Jo789</ref>
          <ref type="dokumentstatus_url_xml">http://data.riksdagen.se/dokumentstatus/GA02Jo789</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-46ebrLL8NYuv6JwHgpvypy</idno>
            <name>Sven Munke</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Qd9dfJzn9Gc5Z6fjP3KxEj" type="signed"/>
        <correspContext corresp="i-Qd9dfJzn9Gc5Z6fjP3KxEj">
          <note type="signatory" corresp="i-46ebrLL8NYuv6JwHgpvypy"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_jo_789/mot_198687_jo_789-001.pdf"/>
      <div xml:id="i-Y9XDZGPe3aBVb8sHqagAWi" type="motHeader">
        <div xml:id="i-EieVpoZDQ7FFWgbwcLiDZ5" type="motTitle"/>
        <div xml:id="i-USUD5AhePwxbbox9rn1Uog" type="motSubmissionInfo"/>
      </div>
      <div xml:id="i-as9roceiSTGV2SRWhCwWf" type="motBody">
        <div xml:id="i-79S8ZkSRuAZN4QF7rRnJ5z">
          <p xml:id="i-KRpLjHAgUwVfHs5ZJnjmB4">
            Motion till riksdagen
          </p>
          <p xml:id="i-XvyhMvHcmgf5r5ndx5mEmb">
            1986/87: Jo789
          </p>
          <p xml:id="i-LisZQAZqqikQyPwtDQx1E2">
            Sven Munke (m) Sanktioner mot miljöbrott
          </p>
          <p xml:id="i-Rngajao4YSByHjgVJ34AqM">
            Den som vill driva miljöfarlig verksamhet måste få verksamheten
            prövad och godkänd av koncessionsnämnden för miljöskydd. Därvid
            bestämmer koncessionsnämnden bl. a. storleken på tillåtna utsläpp
            till luft och vatten. Nämnden bestämmer också gränsvärden för
            buller och liknande effekter av verksamheten. Om ett företag bryter
            mot koncessionsnämndens beslut och bullrar och/eller förorenar
            mer än tillståndet medger kan den ansvarige företagsle- daren
            (verkställande direktören, platschefen etc.) dömas till böter
            och/eller fängelse för brott mot miljöskyddlagen. Maximistraffet
            är för närvarande två års fängelse. För en fällande dom krävs
            att uppsåt eller oaktsamhet styrks. Hittills har ytterst få fällande
            domar avkunnats för brott mot miljö- skyddslagen. Vanligtvis har
            domen varit böter — i genomsnitt 35 dags- böter. Fängelse har
            vid två tillfällen utdömts av underdomstolar, men har i hovrätten
            ändrats till villkorlig dom och böter. Att ett så litet antal
            fällande domar avkunnats har flera orsaker. Svårig- heten att
            bevisa uppsåt eller oaktsamhet är en orsak. Det har också förelegat
            uppenbara svårigheter att utreda vem på företaget som egentligen
            bär ansvaret för ett olagligt utsläpp. Vid något tillfälle har
            verkställande direktören jämte företagets samtliga ledamöter bötfällts.
            De senare har då känt sig överkörda, då man hävdat att en styrelseledamot
            av naturliga skäl inte kan känna till verksamhetens alla detaljer.
            Åklagarna har också i en del fall visat en viss passivitet när
            det gäller miljöbrotten och några bedömare har hävdat att detta
            bottnar i att åklagar- na är medvetna om att de inte behärskar
            miljöfrågorna på samma sätt som de behärskar konventionell brottslighet.
            Man får lätt den uppfattningen att åklagarna ofta ser brott mot
            miljö- skyddslagen som bagateller eller ungefär på samma sätt
            som man för 25 år sedan såg på skattebrott. Genom skärpning av
            straffsatserna och genom att åklagarna fick tillgång till ekonomisk
            expertis för att effektivt utreda skattebrotten och annan ekonomisk
            brottslighet har inställningen till denna form av ekonomisk brottslighet
            starkt förändrats. Miljöbrott är ofta en fråga om grov ekonomisk
            brottslighet, som kan inbringa mycket stora belopp på miljöns
            bekostnad genom olagliga avfalls- dumpningar och uteblivna investeringar
            i reningsanordningar och liknan- de. Miljöskyddsavgifter är en
            typ av sanktionsavgift som enligt miljöskydds-
          </p>
          <pb facs="riksdagen-motions-pdf/data/198687/mot_198687_jo_789/mot_198687_jo_789-002.pdf"/>
          <p xml:id="i-TnVir9Z4Ldj8wennf1x5iN">
            lagen skall utgå vid överträdelse av föreskrifterna i koncessionen,
            om överträdelsen har medfört ekonomiska fördelar och ”betydande
            störning- ar”. Denna typ av avgifter har endast utdömts i fem
            fall sedan miljö- skyddsavgiften infördes den 1 juli 1981. Att
            bevisa att brott mot miljöskyddslagen kan betyda ekonomiska förde-
            lar för företaget brukar normalt inte vara svårt. Däremot är det
            förenat med stora svårigheter att styrka att ”betydande störning”
            eller risk för sådan störning förelegat. Många gånger uppstår
            inte effekterna av ett överutsläpp förrän åratal efter det att
            överutsläppet ägt rum. Mot bakgrund av dessa svårigheter har naturvårdsverket
            hemställt hos regeringen om en ny lagstiftning inom området. Verket
            säger bl. a. att fem års erfarenheter ”entydigt visar att miljöskyddsavgiften
            inte blivit den effektiva sanktion som avsågs när den infördes”.
            Verket vill därför att rekvisiten ”betydande störning” och ”ekonomisk
            fördel” avskaffas. För att miljöskyddsavgift skall utgå bör det
            enligt natur- vårdsverket räcka med att företag bryter mot meddelade
            tillstånd och gör överutsläpp. Naturvårdsverket föreslår vidare
            att miljöskyddsavgiften för att den skall få en avskräckande effekt
            skall uppgå till en dubblering av den ekonomiska fördelen med
            ett överutsläpp. I särskilt grova fall vill natur- vårdsverket
            att miljöskyddsavgiften skall uppgå till fyra gånger den ekono-
            miska fördelen av överutsläppet. I dessa förslag instämmer undertecknad.
            Naturvårdsverket föreslår också att överträdelser av miljöskyddslagen
            skall avkriminaliseras. Verket vill att den eller de ansvariga
            inte personli- gen skall ställas inför rätta och straffas. Någon
            egentlig motivering till detta förslag anför inte naturvårdsverket.
            Man nämner dock bl. a. att det ibland är svårt att avgöra vem
            som bär ansvaret för ett olagligt överutsläpp. Så har det bl.
            a. förhållit sig i fallet Fermenta — ständiga byten på de ansvariga
            posterna — vilket bl. a. förklarar åklagarens passivitet tills
            företagets över- utsläpp efter ett antal år framdrogs i rampljuset.
            Bästa sättet att förebygga överträdelser av miljöskyddslagens
            tillåtlig- hetsregler är givetvis att kombinera rejäla ekonomiska
            straff riktade mot företagen med direkta straff riktade mot de
            ansvariga i form av fängelse eller böter. Med nuvarande regler
            kan det med all säkerhet ibland vara svårt att avgöra ansvarighetsfördelningen
            inom ett företag när det gäller miljöut- släpp. Den frågan kan
            emellertid lösas. På samma sätt som en tidning måste ha en ansvarig
            utgivare, kan samhället i lag kräva att företag som bedriver miljöfarlig
            verksamhet måste ha en miljöansvarig. Beträffande konventionell
            ekonomisk brottslighet; t. ex. när ett företag underlåter att
            inbetala arbetsgivaravgifter och skatter, bestraffas både företaget,
            ansvarig styrelse cch VD. Samhället har under en följd av år inom
            lagstiftningsområdet gått in för att bekämpa ekonomisk brottslighet
            inom företag genom att bestraffa både företag och de personligen
            ansvari- ga, detta både i avskräckande syfte och med tanke på
            den moralbildande effekten. Huruvida den för miljöbrott ansvarige
            skall straffas eller inte är ytterst en fråga om samhällets grundsyn
            på förorening av miljön.
          </p>
          <p xml:id="i-Qbc7NEZAV5E6BQMJyLDZU8">
            Mot. 1986/87 Jo789
          </p>
          <pb facs="riksdagen-motions-pdf/data/198687/mot_198687_jo_789/mot_198687_jo_789-003.pdf"/>
          <p xml:id="i-DdBVcgFaZLo7QUgZbUnhjP">
            Naturvårdsverkets förslag om en avkriminalisering av miljöbrott
            i form av överutsläpp till luft och vatten innebär ett accepterande
            av att miljöbrott får förekomma mot betalning, vilket strider
            mot den allmänna rättsuppfatt- ningen. 6 000 fler svenskar dör
            nu årligen i cancer än för 30 år sedan. I många fall rör det sig
            odiskutabelt om cancerfall orsakade av utsläpp av cancerfram-
            kallande ämnen i luft och vatten. Drastiskt kan man uttrycka det:
            varför skall man kunna köpa sig fri från sådana mord, men ej från
            mord begångna med kniv, skjutvapen eller knytnäve? Miljöskyddslagens
            sanktionssystem bör reserveras för grövre brott. Ett enklare och
            effektivare system bör emellertid komplettera miljöskyddsla- gens
            nuvarande bestämmelser. Ett sådant system kunde lämpligen kon-
            strueras så att varje ”överutsläpp” åsättes ett pris i koncessionsvillkoren.
            Detta pris skall då sättas så högt att det får en kraftig styreffekt.
            Så snart ett ”överutsläpp” har registrerats utgår en avgift. Med
            ett sådant system undanröjes också svårigheterna att fastställa
            den sanktionsavgift som före- taget skall betala. Naturligtvis
            skall rena olycksfall som inte har någon relation till ekonomisk
            vinning för företaget inte bedömas lika strängt.
          </p>
          <p xml:id="i-RZy8eEdutnBVXjfUdPLXZg">
            Hemställan
          </p>
          <p xml:id="i-GbgRpwhBPRJ9EeDSy6PT2W">
            Mot bakgrund av det anförda hemställs 1. att riksdagen hos regeringen
            begär förslag till en sådan ändring i miljöskyddslagen att företag
            som driver miljöfarlig verksamhet och prövats av koncessionsnämnden
            för miljöskydd åläggs att utse en miljöansvarig, 2. att riksdagen
            hos regeringen begär att naturvårdsverket får i uppdrag att pröva
            frågan om möjligheterna att redan i koncessions- villkoren bestämma
            sanktionsavgiftens storlek vid ”överutsläpp”.
          </p>
          <p xml:id="i-XSChGSHbHNBaVq8jbkHsKD">
            Stockholm den 22 januari 1987
          </p>
          <p xml:id="i-6ouMdwYGfuspneiz3epqxH">
            Sven Munke (m)
          </p>
          <p xml:id="i-XKZwpUKAxpnt1sNYsaUDEm">
            Mot. 1986/87 Jo789
          </p>
        </div>
      </div>
    </body>
  </text>
</TEI>
