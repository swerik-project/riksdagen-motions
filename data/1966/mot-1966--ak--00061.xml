<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00061">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__61/mot_1966__ak__61-001.pdf"/>
      <fw xml:id="i-Xr15fjf8TXRjCB9qRnsJ19">
        Motioner i Andra kammaren, nr 61 år 1966 13
      </fw>
      <div xml:id="i-BdRFa9CWddxyUnem7MtBfk" type="motHeader">
        <div xml:id="i-7UixA3jnBzzdAgxcyXkV39" type="motTitle"/>
        <div xml:id="i-RBkaTvxkTJ9pR9wQ4Mq3Bt" type="motSubmissionInfo"/>
      </div>
      <div xml:id="i-StYGBtPf3EwHYTKqU44SLf" type="motBody">
        <div xml:id="i-W7FW4RcXT7RLuLPp8VMhtN">
          <p xml:id="i-8bUmum7V8hsmQwE2wk6u1Y">
            Nr 61
          </p>
          <p xml:id="i-YPfRFVrveDZ5h3JxzYSwkJ">
            Av herr Nilsson i Agnäs m. fl., angående dag för de allmänna
            valen.
          </p>
          <p xml:id="i-SJ3ivHjaKU5BxWkcyaomZJ">
            Det måste anses olämpligt att de allmänna valen i vårt land äger
            rum på söndagar. Den dag, då allmänna val förrättas, borde icke
            vara den som är fridag och gudstjänstdag för de flesta medborgare.
            Det finns alltfort människor som betraktar söndagen som en helig
            dag då så litet som möjligt av profana ting bör få rum och all
            verksamhet bör inskränkas till det absolut nödvändiga. I en tid
            av splittring och stress bör det vi har kvar av sådant söndagshelgande
            respekteras och uppskattas. Dessutom finns det många människor
            som utan att ha dessa strängt religiösa aspekter på söndagen gärna
            såge att de finge vara i stillhet den dagen. En stor del av befolkningen
            vistas helst i sina stugor och på platser där de har obekväma
            förbindelser med vallokalerna. Därtill kommer att det åtminstone
            på landsbygden är sämre med bussförbindelser på helg- dagarna,
            vilket också må anföras som ett skäl för att söndag icke bör vara
            valdag. I Norge har man haft måndag som valdag. Den som där varit
            i tillfälle att studera ett allmänt vals förlopp har med tillfredsställelse
            kunnat konstatera hur enkelt och praktiskt röstningen kunnat ske.
            Vallokalerna har varit öppna till sent på kvällen, och väljare
            som haft sitt arbete under dagen har på kvällen kunnat rösta på
            hemväg från arbetet eller vid ett besök i vallokalen senare. Äldre
            personer och personer som disponerar dagens timmar efter eget
            behag har kunnat följa de ordinarie turerna med de olika kommunikationerna
            och besöka vallokalen vid den tid det varit för dem bekvämast,
            vilket medfört att rusningen om den eventuellt förekommit på aftonen
            inte blivit dem till hinder. Vid jämförelse med svenska val har
            denna måndagsröstning tett sig smidig, rationell och förmånlig.
            Dessutom borde det övervägas, om icke allmänna val bör äga rum
            på mer än en veckodag. Förslagsvis kunde man tänka sig söndagen
            och måndagen som två på varandra följande valdagar. Då det gäller
            de allmänna valen i andra länder kan följande anföras som jämförelse.
            Norge har fr. o. m. 1965 val söndag och måndag. I Kanada är mån-
            dag valdag. USA och Danmark har val på tisdag, Nederländerna på
            onsdag, Storbritannien på torsdag och Australien på lördag. I
            Storbritannien är söndag genom författningsbestämmelser utesluten
            som valdag, vilket borde vara efter- följansvärt för andra länder.
            Finland och Italien har tvenne valdagar: söndag och måndag. I
            hela Östeuropa är valdagen arbetsfri dag, en borgerlig helgdag.
            De länder, vilka liksom Sverige har söndag som valdag (i vissa
            fall dock alter-
          </p>
          <pb facs="riksdagen-motions-pdf/data/1966/mot_1966__ak__61/mot_1966__ak__61-002.pdf"/>
          <fw xml:id="i-CfT6QYRoiDQtDhsFacUEws">
            14 Motioner i Andra kammaren, nr 61 år 1966
          </fw>
          <p xml:id="i-WWLEsdeA4pXcAD6hqtNsTj">
            nativ helgdag) är Förbundsrepubliken Tyskland, Frankrike, Belgien,
            Österrike, Schweiz, Luxemburg och Island. I samband med den författningsändring
            som torde komma att ske bör en ändring av valdag också ske, så
            att annan dag än söndag i första hand kommer i fråga. Skall söndag
            vara valdag, skall därtill ännu en valdag finnas, t.ex. lördag
            eller måndag. Undertecknade hemställer därför, att riksdagen i
            skrivelse till Kungl. Maj:t måtte giva till känna vad i motionen
            anförts.
          </p>
          <p xml:id="i-9iWaWe82aMSTfSd6odreKe" type="date">
            Stockholm den 18 januari 1966
          </p>
          <div xml:id="i-G5g946M1AggoqZwFW7Ynh1" type="signatureBlock">
            <p xml:id="i-7gP3gBSdFowWhsS9scLrQH" who="i-JwrrNQarYf4sbAtWECPj6i" type="signature">
              Tore Nilsson
            </p>
          </div>
          <p xml:id="i-PFiDULnNAKGASkvUWMYTZL">
            B.-O. Thylén Allan Åkerlind Mårten Werner
          </p>
        </div>
      </div>
    </body>
  </text>
</TEI>
