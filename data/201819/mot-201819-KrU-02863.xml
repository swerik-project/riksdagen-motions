<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-KrU-02863">
  <teiHeader>
    <fileDesc>
      <titleStmt>
        <title>Ett starkt och självständigt civilsamhälle</title>
        <author corresp="i-5BpKZwq8Nrrge7Ep1aDZB9">av Lotta Finstorp m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2863 av Lotta Finstorp m.fl. (M)</title>
          <idno type="rdwebb">H6022863</idno>
          <rs type="number">2863</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H6022863/text</ref>
          <ref type="dokument_url_html">http://data.riksdagen.se/dokument/H6022863</ref>
          <ref type="dokumentstatus_url_xml">http://data.riksdagen.se/dokumentstatus/H6022863</ref>
          <ref type="docx">http://data.riksdagen.se/fil/2F66F18F-6642-40C5-A34A-C0AC5A883E33</ref>
          <ref type="pdf">http://data.riksdagen.se/fil/B69C286D-FAF5-42B9-9AA5-761E30A3985E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5BpKZwq8Nrrge7Ep1aDZB9</idno>
            <name>Lotta Finstorp</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-GYDmDYBwvSBCyuntDBrarj</idno>
            <name>Viktor Wärnick</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FecSrmTEy3d7JfbBFko8Xg" type="signed"/>
        <correspContext corresp="i-FecSrmTEy3d7JfbBFko8Xg">
          <note type="signatory" corresp="i-5BpKZwq8Nrrge7Ep1aDZB9"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-GYDmDYBwvSBCyuntDBrarj"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-HVNurMXeCe8w9FG2WJ148E"/>
        </correspContext>
        <correspAction xml:id="i-RRxgpFBvGV3tqPAoJANAYS" type="submitted">
          <date when="2018-11-30"/>
          <time when="15:04:54"/>
        </correspAction>
        <correspAction xml:id="i-49rnoT1Dn2CkDh5JzYGPgc" type="reviewed">
          <date when="2018-11-30"/>
          <time when="17:45:45"/>
        </correspAction>
        <correspAction xml:id="i-NF2t9U1kL8je2CtujHvJ31" type="referred">
          <date when="2018-12-05"/>
        </correspAction>
        <correspAction xml:id="i-5SHLx6DE9jsrVyj8MYjL9J" type="assigned">
          <date when="2019-06-27"/>
          <time when="10:17:08"/>
        </correspAction>
        <correspContext corresp="i-5SHLx6DE9jsrVyj8MYjL9J">
          <ref type="assignedTo">Kulturutskottet</ref>
        </correspContext>
        <correspAction xml:id="i-DKLp6YRW4LHefVGnuHSmU6" type="behandlas_i"/>
        <correspContext corresp="i-DKLp6YRW4LHefVGnuHSmU6">
          <ref type="uppgift">2018/19:KrU13</ref>
          <ref type="ref_dok_id">H601KrU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU13</ref>
          <ref type="ref_dok_titel">Frågor om konstarterna och film</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9NCAMVTfssD8mmMCuR2tHh" type="behandlas_i"/>
        <correspContext corresp="i-9NCAMVTfssD8mmMCuR2tHh">
          <ref type="uppgift">2018/19:KrU10</ref>
          <ref type="ref_dok_id">H601KrU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU10</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MEDWNKHXEG15hkYnc1i4Vc" type="behandlas_i"/>
        <correspContext corresp="i-MEDWNKHXEG15hkYnc1i4Vc">
          <ref type="uppgift">2018/19:KrU9</ref>
          <ref type="ref_dok_id">H601KrU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU9</ref>
          <ref type="ref_dok_titel">Folkbildningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-W7aoqXxJL7N7bRc4Kd5YVj" type="behandlas_i"/>
        <correspContext corresp="i-W7aoqXxJL7N7bRc4Kd5YVj">
          <ref type="uppgift">2018/19:KrU15</ref>
          <ref type="ref_dok_id">H601KrU15</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU15</ref>
          <ref type="ref_dok_titel">Civila samhället inklusive trossamfund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TA9JJtHEmWJvqbopHi3yu6" type="behandlas_i"/>
        <correspContext corresp="i-TA9JJtHEmWJvqbopHi3yu6">
          <ref type="uppgift">2018/19:KU27</ref>
          <ref type="ref_dok_id">H601KU27</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KU27</ref>
          <ref type="ref_dok_titel">Fri- och rättigheter, m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ss7sSS8KFM9CEzUGZgF4Ub" type="motHeader">
        <div xml:id="i-4bnSybsWxmQH8poVN9rdHq" type="motTitle">
          Motion till riksdagen 2018/19:2863 av Lotta Finstorp m.fl. (M)
          Ett starkt och självständigt civilsamhälle
        </div>
      </div>
      <div xml:id="i-BHjKf2vtAQdG5CQYb6LNtv" type="motBody">
        <div xml:id="i-B3MqLvDEa4fabiLuzJkdkP" type="motProposal" subtype="förslag">
          <head xml:id="i-8ohycrNLhAAAPD8dsgzxTT">
            Förslag till riksdagsbeslut
          </head>
          <list xml:id="i-DUPffFaw2FYcvzWJu1rfgU" style="ol">
            <item xml:id="i-9WuFKGTmRNGGC3E8TLMP9k">
              Riksdagen ställer sig bakom det som anförs i motionen om att
              systematiskt sammanställa och sprida goda exempel på samverkan
              mellan civilsamhället och offentliga samhällsfunktioner och tillkännager
              detta för regeringen.
            </item>
            <item xml:id="i-RPfJJA2VVY6jXEB3x4yVeZ">
              Riksdagen ställer sig bakom det som anförs i motionen om att
              utreda idéburet partnerskap och tillkännager detta för regeringen.
            </item>
            <item xml:id="i-L25GLMmxVCxa6kNbHRJqaC">
              Riksdagen ställer sig bakom det som anförs i motionen om uppföljning
              och granskning av stöd till civilsamhällets organisationer och
              tillkännager detta för regeringen.
            </item>
            <item xml:id="i-GJsRadjUgpquVbmnvpijqn">
              Riksdagen ställer sig bakom det som anförs i motionen om att
              öka jämställdheten inom idrotten och tillkännager detta för regeringen.
            </item>
            <item xml:id="i-Bpz9fpwgKhAanFWgfGqn1Z">
              Riksdagen ställer sig bakom det som anförs i motionen om att
              inom ramen för Idrottslyftet skapa ett äldrelyft och tillkännager
              detta för regeringen.
            </item>
            <item xml:id="i-3Uxr6SWcHxsxnHrEoSQbZ8">
              Riksdagen ställer sig bakom det som anförs i motionen om ett
              samarbete mellan stat och idrottsrörelse i syfte att förebygga
              osunda kroppsideal och tillkännager detta för regeringen.
            </item>
            <item xml:id="i-4MZZKRGt1XietF3FHvB4Qb">
              Riksdagen ställer sig bakom det som anförs i motionen om att
              utbilda idrotts­föreningarna i barnrättsperspektivet och tillkännager
              detta för regeringen.
            </item>
            <item xml:id="i-84EDa344p7paHXnHvAi3oj">
              Riksdagen ställer sig bakom det som anförs i motionen om att
              skapa en fristående antidopningsenhet och tillkännager detta för
              regeringen.
            </item>
            <item xml:id="i-dnvERfjK4GSGTWLHCmBtG">
              Riksdagen ställer sig bakom det som anförs i motionen om att
              prioritera bibliotekens arbete med att nå barn från socioekonomiskt
              utsatta miljöer och tillkännager detta för regeringen.
            </item>
            <item xml:id="i-8ugnfKevvHypmt3tAaCuBu">
              Riksdagen ställer sig bakom det som anförs i motionen om att
              utvärdera folk­bildningen regelbundet och tillkännager detta för
              regeringen.
            </item>
            <item xml:id="i-CtK7ZzxjiCn1pJjCpbFKq">
              Riksdagen ställer sig bakom det som anförs i motionen om att
              staten ska ta större ansvar för trossamfundens trygghetsarbete
              och tillkännager detta för regeringen.
            </item>
          </list>
        </div>
        <div xml:id="i-4Zqa9maW2LjwGwvZVStL2d" type="motContent">
          <head xml:id="i-WK4QL4yZmVdX1LSpgnMc8q" type="h1">
            Motivering
          </head>
          <p xml:id="i-9whuGrhti9z3bNnG2HRdx3">
            Samhället är alltid större än staten. Ett starkt Sverige behöver
            såväl den offentliga verksamheten som näringslivet och frivilliga
            gemenskaper – till exempel föreningar, församlingar och inte minst
            familjer. Civilsamhället är av stor betydelse för samman­hållningen
            och demokratin. Det bidrar till att goda normer och värderingar
            utvecklas och överförs mellan generationerna. Civilsamhällets
            organisationer kan också spela en konkret roll på olika samhällsområden,
            till exempel i arbetet för att bryta utanförskap och bidra till
            ett Sverige som håller ihop. På så sätt kan även främlingsfientlighet
            såsom antisemitism och islamofobi motverkas.
          </p>
          <p xml:id="i-ENEQz1ZnwW4VD39pgWxqqM">
            Listan på civilsamhällets insatser kan göras mycket lång. Volontärskap
            i Sverige är starkt. Vuxna och unga deltar i trygghetsvandringar
            på helgnätter, de hjälper hemlösa och engagerar sig i idrottsföreningar.
            Pensionärer tar sig tid för ideellt arbete i anslutning till skolor
            och fritidsverksamheter. Kyrkor, samfund och övriga ideella organisationer
            erbjuder mat och en säng att sova i.
          </p>
          <p xml:id="i-4qibMXTcgtzvbidro5TpSQ">
            Detta är krafter som varken kan eller ska styras av politiker
            och myndigheter. Civilsamhällets organisationer ska bygga på enskilda
            människors frivilliga engagemang. Politikens uppgift är att bidra
            till goda förutsättningar för ett självständigt civilsamhälle,
            inte att begränsa eller detaljstyra. Vi ser också att civilsamhället
            är under ständig förändring, på samma sätt som samhället i stort
            omdanas och utvecklas. Vissa former av engagemang blir mer sällsynta,
            samtidigt som helt nya organisationsformer uppstår. Politiken
            ska bejaka denna utveckling.
          </p>
          <head xml:id="i-6sTutS5rNN7L6dUgGDX5Zp" type="h2">
            Staten och civilsamhället
          </head>
          <head xml:id="i-TuMZMTYDfjQRmF7J3b9Wzt" type="h3">
            Värdet av goda exempel
          </head>
          <p xml:id="i-MRZPsq35yMKsY3kuK3VvBf">
            Det goda samhället skapar vi tillsammans. Moderaterna anser att
            en del av svaren på de utmaningar som vi ser i dagens samhälle
            finns i ett fördjupat och förbättrat samarbete mellan skola, sjukvård,
            socialtjänst, äldreomsorg, kultur och det civila samhället. Här
            finns stora möjligheter att använda sig av varandras kunskap och
            engagemang. Det kräver dock tydliga politiska signaler om att
            detta är ett prioriterat och viktigt arbete. Det är till exempel
            centralt att analysera de goda exempel som finns gällande ökad
            samverkan. Här kan staten spela en viktig roll, genom att systematiskt
            sammanställa och sprida dessa goda exempel.
          </p>
          <head xml:id="i-3G3avSCR4beBFko8Q9juH5" type="h3">
            Utvärdera och fördjupa IOP
          </head>
          <p xml:id="i-CdcRZT4vYigEuXAK9Q1rqk">
            Idéburet offentligt partnerskap (IOP) är en partnerskapsrelation
            mellan den idéburna och den offentliga sektorn. När en offentlig
            instans och en idéburen organisation ingår ett partnerskap definierar
            de tillsammans en samhällsutmaning. Moderaterna anser att IOP
            är en väg mot ett fördjupat samarbete mellan det ideella och det
            offentliga. IOP i sin nuvarande form har funnits i ett antal år
            och regeringen bör därför utvärdera detta arbete och komma med
            förslag till ytterligare fördjupning av samarbetet.
          </p>
          <head xml:id="i-EypLLE1qfMEWfmFKL95ddK" type="h3">
            Tydliga kriterier, granskning och uppföljning
          </head>
          <p xml:id="i-RnT2Q8EP7JGEpHVH2UGnzp">
            Statens stöd till det civila samhället är viktigt och bör fortsätta.
            För att stödet ska uppfattas som legitimt måste dock systemet
            vara transparent. Kriterierna för att erhålla stöd ska vara tydliga,
            och det ska finnas en grundlig granskning och uppföljning av hur
            stödet används. Skattepengar ska aldrig betalas ut till organisationer
            som inte delar det svenska samhällets grundläggande demokratiska
            värderingar. Vi vill säkerställa att offentliga medel inte tilldelas
            verksamheter som riskerar att främja eller stödja radikalisering,
            hedersförtryck eller våldsbejakande extremism. Att stöd helt enkelt
            slösas bort på projekt som inte genomförs är inte heller acceptabelt.
            På detta område har tyvärr brister uppdagats. Moderaterna ser
            mycket allvarligt på detta. På sikt är det förödande för legitimiteten
            i statens stöd till civilsamhället, men också för den samhälleliga
            gemenskapen. Lagstiftning, regelverk och arbetssätt bör ses över
            i den mån det är nödvändigt för att säkerställa att stöd till
            civilsamhället används på ett ändamålsenligt sätt.
          </p>
          <head xml:id="i-5ju4XXnKzWkjpZKXcmXQfC" type="h3">
            Oberoende finansiering
          </head>
          <p xml:id="i-4zFrwzdUTS4JfB6zmdC87r">
            Att civilsamhället har möjlighet att finansiera sina verksamheter
            genom andra inkomst­källor än statligt stöd är viktigt för dess
            självständighet. Det kan till exempel ge en organisation större
            frihet att avgöra vilka insatser som ska prioriteras, snarare
            än att prioritetsordningen beslutas i förhållanden till vilken
            typ av statligt stöd som finns tillgängligt. En viktig del av
            civilsamhällets oberoende finansiering härrör från lotteriverksamheten.
            Riksdagen beslutade sommaren 2018 om en omreglering av spelmarknaden
            som innebär att lotterier fortsättningsvis kan söka licens för
            att tillhandahålla spel för allmännyttiga ändamål, och att sådan
            licens kan ges till en ideell förening eller ett trossamfund.
            För Moderaterna var det viktigt att den nya spellagstiftningen
            fortsatt värnade den ideella sektorn och att dess skattebefrielse
            kunde kvarstå. Samtidigt välkomnar vi att omregleringen också
            sätter stopp för avarter vad gäller lotteriverksamhet och ger
            ökat skydd för spelare i riskzonen. Framöver avser vi noggrant
            följa hur den nya spellagstiftningen påverkar den ideella sektorn.
          </p>
          <head xml:id="i-WuyzPx59YZGsk5b6M4sn8L" type="h2">
            Idrottsrörelsen
          </head>
          <p xml:id="i-9auQXh3cWDEBd91pWwwtYh">
            Idrotten är Sveriges största folkrörelse och en källa till stor
            glädje och livslångt lärande för många människor. Idrottsrörelsen
            bidrar starkt till att fler ska kunna leva friskare liv högre
            upp i åldrarna. Den skapar samtidigt förutsättningar för ökad
            sammanhållning och integration där både vuxna och barn ges möjlighet
            att känna samhörighet med såväl sin förening som det svenska samhället.
            Idrotten sätter dessutom Sverige på kartan och bidrar till ökad
            tillväxt lokalt, regionalt och nationellt.
          </p>
          <p xml:id="i-NADH5WXZxG7R9LLh8PkHJp">
            Moderaterna står för en politik som skapar ökade möjligheter
            för motion och idrott, men som också skapar ökad sammanhållning
            och gemenskap över hela Sverige. Vi slår vakt om en jämställd
            idrottsrörelse där lika villkor gäller för alla, oavsett vem du
            är eller varifrån du kommer.
          </p>
          <head xml:id="i-WDpmWgn4ZD2jKiVXeWRNX9" type="h3">
            En jämställd idrott
          </head>
          <p xml:id="i-HvWDSHEYS3g66tgQSHJXUR">
            Vägen till en jämställd idrottsrörelse är fortfarande lång. I
            en analys av jämställdheten inom idrotten konstaterar Centrum
            för idrottsforskning (CIF) att kvinnors och mäns deltagande, förutsättningar
            och villkor inom idrotten är olika på i princip alla nivåer. Ojämlikheten
            framträder i andelen kvinnor och män som är medlemmar i olika
            idrotter, i andelen styrelseposter och förtroendeuppdrag, i fördelning
            av resurser och avseende idrottsliga normer och ideal. I samma
            rapport framkommer att sju av tio flickor och pojkar med svensk
            bakgrund idrottar i en förening eller klubb. Samma siffra gäller
            för pojkar med utländsk bakgrund. När det gäller flickor med utländsk
            bakgrund är det dock bara fyra av tio som utövar idrott utanför
            skolan.
          </p>
          <p xml:id="i-DnYGvsgeiR8sZKVeXCB9SU">
            Mot bakgrund av detta anser Moderaterna att regeringen bör återkomma
            med förslag för att stärka jämställdheten inom svensk idrott,
            särskilt avseende hur ekonomiska medel fördelas i relation till
            kön inom svensk idrott. Som en ytterligare åtgärd bör regeringen
            se över hur ett tydligare jämställdhetsfokus kan implementeras
            inom ramen för Idrottslyftet. I Riksidrottsstyrelsens särskilda
            riktlinjer för initiativet framgår inte något sådant fokus.
          </p>
          <head xml:id="i-mNxXJgyfeaLnr4yQNKnw1" type="h3">
            Idrottsrörelsen och integration
          </head>
          <p xml:id="i-62sNzkJPQLoA1TPJ3hN4Mu">
            Idrottsrörelsen skapar goda förutsättningar för integration –
            idrotten är universell. Att ta del av den lokala idrottsklubbens
            aktiviteter kan vara en väg in i samhället för många nyanlända.
            I föreningen får man sociala kontakter, lär sig förstå kulturella
            mönster, övar på språk och utvecklar sin identitet. Precis som
            för civilsamhället i stort gör idrotten redan idag mycket värdefulla
            insatser. Det stora antalet nyanlända ställer dock stora krav
            på idrottsföreningarna. Regeringen bör därför ta initiativ till
            en analys av detta arbete och återkomma med förslag hur samhället
            i stort ytterligare kan stötta föreningar som arbetar med integration.
          </p>
          <head xml:id="i-CafS1rYz69EtKGV3bapMQG" type="h3">
            Vidareutveckla Idrottslyftet
          </head>
          <p xml:id="i-pdkC8Cw3tjLf1tWJNtWe2">
            Idrottslyftet, som startade juli 2007 och initierades av alliansregeringen,
            är en satsning på svensk barn- och ungdomsidrott. Syftet med initiativet
            är att utveckla verksamheten så att barn och unga i åldern 7–25
            år väljer att idrotta i förening och stimuleras till ett livslångt
            idrottande i föreningsidrotten. Idrotten måste fortsätta att utvecklas
            både avseende spets och bredd. Detta handlar om att erbjuda alla
            barn och ungdomar möjligheter till träning och tävling på olika
            nivåer.
          </p>
          <p xml:id="i-VnzMARKobuBYBgZVZgLfD3">
            Riksidrottsförbundets utvärderingar pekar på att Idrottslyftet
            varit framgångsrikt, men samtidigt finns utrymme för översyn av
            initiativet. Moderaterna anser att Riksidrottsförbundet närmare
            bör analysera effekterna av Idrottslyftet i socioekono­miskt utsatta
            områden i större utsträckning och se över eventuella åtgärder
            för att antalet initiativ i dessa områden ska öka. En sådan översyn
            bör dessutom undersöka möjligheterna att inom ramen för Idrottslyftet
            skapa ett äldrelyft, i syfte att stimulera föreningar att ge även
            äldre människor möjlighet att utöva organiserad idrott.
          </p>
          <head xml:id="i-G4NXV9QhebaDyGYmUfqp8v" type="h3">
            Idrott i skolan – för ökad kunskapsinhämtning och bättre hälsa
          </head>
          <p xml:id="i-3wvuPRL3kD9CbKptitu6Mu">
            En studie från Centrum för idrottsforskning (CIF) visar att bara
            44 procent av pojkarna och 22 procent av flickorna i grund- och
            gymnasieskolan når rekommendationen om en timmes fysisk aktivitet
            per dag. Samma undersökning visar att gymnasieeleverna tillbringade
            närmare 80 procent av sin tid stillasittande. Detta är mycket
            oroväckande. Att idrott bland annat förebygger psykisk ohälsa
            och övervikt bland barn och ungdomar är väl känt, men idrottens
            effekter har även positiv inverkan på kunskapsinhämtning och studieresultat.
            Det är bra att regeringen hörsammat Moderaternas tillkännagivande
            om mer idrott i skolan och det viktigt att uppmaningen följs.
            I ett nästa steg bör man se över möjligheten att stärka idrottsundervisningen
            på fritidshemmen, till exempel genom ökad samverkan med idrottsrörelsen,
            i syfte att säkerställa tillräcklig fysisk aktivitet för alla
            barn och ungdomar.
          </p>
          <head xml:id="i-TK3AYNzjHSnKjmnt2btQMA" type="h3">
            Samarbete stat och idrott mot osunda kroppsideal
          </head>
          <p xml:id="i-Nhic1BgGPryqVwVpUBrxbY">
            Både pojkar och flickor lever i en medial tid där orimliga kroppsideal
            ständigt marknadsförs. Dessa bilder skapar normer kring hur en
            framgångsrik människa bör vara och se ut, normer som många unga
            människor upplever det som omöjligt att leva upp till. Unga människor
            far illa av orimliga krav. Missbruk, sjukdom och självskade­beteende
            kan vara uttryck för detta. Regeringen behöver därför initiera
            en utredning kring ett fördjupat samarbete mellan stat och idrottsrörelse
            i syfte att förebygga osunda kroppsideal.
          </p>
          <head xml:id="i-CiJzg1W4bgmT4h1Dwgn6ab" type="h3">
            Utbilda idrottsledare i barnrättsfrågor
          </head>
          <p xml:id="i-AY2GzeWkiWPhb4WgjxScY">
            Idrotten gör fantastiska insatser som betyder mycket för hundratusentals
            barn och ungdomar. Det finns dock barn som blir illa behandlade
            och utsätts för orimliga krav, pennalistiskt ledarskap och i vissa
            fall övergrepp. För att förhindra att detta sker behöver idrottsrörelsen
            fortsätta att utbildas i barnrättsfrågor. I ett första skede bör
            regeringen analysera hur en förstärkning av detta arbete skulle
            kunna se ut, med särskild tonvikt på att använda och sprida de
            kunskapsresurser som redan finns inom idrotts­rörelsen och övriga
            civilsamhället.
          </p>
          <head xml:id="i-3L1QwzRw3yUQnpVNxHij4V" type="h3">
            En fristående antidopingsenhet
          </head>
          <p xml:id="i-CY5q6AbwPVeVwSQ3BdsnMx">
            Tilltron till svensk idrottsrörelse bygger på sunda ideal och
            hederlighet. Men tyvärr ser vi att doping och otillåtna preparat
            också förekommer inom idrotten. Mer utbredd dopning bland motionärer
            gör att vi bör lyfta blicken utanför elitidrottens ramar. En särskild
            riskgrupp utgörs av unga män som tränar på gym. Dopning har därmed
            gått från att vara ett idrottsproblem till att bli ett samhällsproblem.
            Trots detta bedrivs idag det svenska antidopningsarbetet i Riksidrottsförbundets
            regi. En statlig utredning föreslog år 2011 att man skulle undersöka
            möjligheten att bilda en fristående nationell antidopningsorganisation,
            med delat ansvar mellan staten och idrottens centrala organisation.
            Det vore en mer önskvärd ordning. Möjligheterna till en fristående
            antidopningsenhet, i anslutning till ett universitetssjukhus,
            bör därför undersökas på nytt.
          </p>
          <head xml:id="i-PZ62tPMJ4UM86fV1ajvDNF" type="h2">
            Folkbildning
          </head>
          <head xml:id="i-RzKydomkMgr47fYWUZVn2f" type="h3">
            Folkbiblioteken – en viktig del av demokratin
          </head>
          <p xml:id="i-AHzBtL9ePUXmcgrYij9DVb">
            Biblioteken spelar en viktig roll i det demokratiska samhällets
            utveckling genom att erbjuda bildning för alla. Biblioteken ska
            vara tillgängliga; det kan till exempel handla om att verksamheten
            anpassas för att möta den enskildes behov och förutsättningar.
            Det kan också handla om att nå nya grupper. På biblioteken finns
            plats för samtal, före­läsningar och diskussion – men framför
            allt skapar biblioteken rum för tystnad och eftertanke.
          </p>
          <p xml:id="i-REXrYFsmGyHziPeKLj7tRN">
            På de offentligt finansierade biblioteken som helhet ökar antalet
            nedladdningar av e‑medier, medan såväl fysiska lån som fysiska
            besök minskar, enligt den nationella biblioteksstatistiken för
            2017. Den digitala utvecklingen innebär alltså både utmaningar
            och möjligheter för biblioteken, och kanske särskilt för de kommunala
            biblioteken. Till exempel skapar tekniken nya vägar till lärande
            och interaktion. Det finns möjlighet att nå människor dygnet runt,
            överallt. Samtidigt har det blivit svårare att locka besökare
            till de faktiska biblioteken och den verksamhet som finns där.
            Kostnaden för den digitala utlåningen ökar ständigt, och många
            kommuner har därför tvingats begränsa möjligheten till digital
            utlåning. Moderaterna värnar de kommunala bibliotekens arbete
            med digitalisering, bland annat som ett viktigt redskap att nå
            nya grupper.
          </p>
          <p xml:id="i-KhiTDXTJNgnxCe38SEHad1">
            Läsning är grunden för ett barns språkliga och intellektuella
            utveckling. Därför behöver det läsfrämjande arbetet stärkas. En
            god läsförmåga är nyckeln till en framgångsrik skolgång och förståelse
            för andra skolämnen. Det skapar möjligheter för resten av livet.
            Språkinlärning handlar även om alla barns och ungas rätt till
            kunskap, och läsning har ett egenvärde. Genom litteraturen får
            barn möjlighet att upptäcka och utforska andra världar än sin
            egen. Läsning kan väcka nyfikenhet och bjuda in till reflektion
            om såväl den egna identiteten som andras. Moderaterna prioriterar
            satsningar på bibliotekens arbete att nå barn som kanske inte
            har böcker hemma eller kommer från utsatta miljöer. Ett sätt att
            göra detta är att stärka samarbetet mellan de kommunala biblioteken
            och skolorna.
          </p>
          <head xml:id="i-6nqTpHSZP5qJwdNjS77NK9" type="h3">
            Folkhögskolor
          </head>
          <p xml:id="i-WgAFW9kLDqsJ85pjF9M4B9">
            Bildningsresan är livslång, och den kan ta sig många olika uttryck.
            Folkhögskolan är en viktig möjliggörare av sådana bildningsresor.
            Studier vid folkhögskolan kan förbereda inför fortsatt utbildning
            eller arbetsliv. Men lika viktigt är att sådana studier kan bidra
            till ökat samhällsengagemang och personlig utveckling. Det stärker
            också demokratin.
          </p>
          <p xml:id="i-HQyeZy75mCAyCGjSvQaRPr">
            I enlighet med alliansregeringens proposition Allas kunskap –
            allas bildning (2013/14:172) fick Statskontoret i uppdrag att
            utvärdera statsbidraget till folkbildningen, vilket fördelas till
            10 studieförbund och 154 folkhögskolor samt Sisu Idrottsutbildarna.
            Utvärderingen presenterades våren 2018, och Statskontorets huvudsakliga
            intryck var mycket positivt. På folkhögskolorna får deltagarna
            ”stärkt självförtroende, nya perspektiv och bättre studieresultat
            än de har uppnått tidigare”, enligt utvärderingen.
            <ref xml:id="i-Luc4MEuTPQKX3jtwtPGgre" target="i-Afn6CtWvb4Y2qi42geLFJz">
              [1]
            </ref>
          </p>
          <p xml:id="i-2Zq6mCmZmsfh6aYHD1FYvn">
            Statskontoret fick även i uppdrag att föreslå en modell för hur
            folkbildningen kan utvärderas på ett mer regelbundet och systematiskt
            sätt. Ett förslag har nu presenterats, och det är önskvärt att
            en effektiv utvärderingsmodell kommer på plats. Moderaterna ser
            också att intentionerna från alliansregeringens proposition bör
            fullföljas vad gäller att långsiktigt värna folkbildningens särskilda
            upplägg och metodik. Detta är särskilt viktigt i ett föränderligt
            utbildningslandskap som i allt högre grad präglas av ny teknik.
          </p>
          <head xml:id="i-K5knf1b4AiewgNFZBo6zLR" type="h2">
            Trossamfund
          </head>
          <p xml:id="i-XSztGJma4CXfswL1mmTnka">
            Religionsfriheten är grundläggande i en demokrati. I Sverige
            finns en mångfald av trossamfund – nyare, äldre och av olika storlek.
            De statsbidragsberättigade trossam­funden har sammantaget över
            800 000 medlemmar och regelbundna deltagare, enligt Myndigheten
            för stöd till trossamfund. Svenska kyrkan har cirka sex miljoner
            med­lemmar. Oavsett vilket trossamfund man väljer att delta i,
            eller inte delta i, ska man kunna känna sig helt trygg.
          </p>
          <p xml:id="i-wSkKi1gv15YbxFH7Yifcd">
            Det är mycket allvarligt att vi idag ser hot mot denna trygghet,
            till exempel i form av hatbrott med antisemitiska och islamofobiska
            förtecken. Det skadar i synnerhet indivi­den och de enskilda trossamfunden,
            men också samhällsklimatet överlag. Inget trossamfund ska känna
            sig nödgat att begränsa sin verksamhet av säkerhetsskäl. Därför
            ska staten ta större ansvar för trossamfundens trygghetsarbete.
          </p>
          <p xml:id="i-Jc2gkmBQu5VDyj4HqByRab">
            Vidare har Moderaterna, inom ramen för konstitutionsutskottets
            arbete, påkallat behovet av en översyn av hur många svenska trossamfund
            som tar emot utländska bidrag samt vilka belopp, ändamål och eventuella
            villkor som förekommer. Det är idag oklart i vilken utsträckning
            som trossamfund i Sverige tar emot utländska bidrag och i vilken
            mån dessa bidrag är förknippade med villkor av olika slag. Utländsk
            finansiering som syftar och bidrar till att trossamfund radikaliseras
            bör förbjudas.
          </p>
        </div>
        <div xml:id="i-FzsD9Bhx7a53bpyURUsiPK" type="signatureBlock">
          <list xml:id="i-6iJit56wWW52Nio27nNhMJ">
            <item xml:id="i-KBdoTikSUVjzHpnzi3wnjs" who="i-5BpKZwq8Nrrge7Ep1aDZB9" type="signature">
              Lotta Finstorp (M)
            </item>
            <item xml:id="i-NH54eR1qb1h9CqkQWrYnBg" who="i-Pu4JFuoHUq5W6JaAtvinyz" type="signature">
              Annicka Engblom (M)
            </item>
            <item xml:id="i-US9rE8AwzeqwP82f8EhrxX" who="i-G9cpXThuSAP5KSY32ApDCj" type="signature">
              Ann-Britt Åsebol (M)
            </item>
            <item xml:id="i-9DkxotDjsNZJ13hgct6czH" who="i-GYDmDYBwvSBCyuntDBrarj" type="signature">
              Viktor Wärnick (M)
            </item>
            <item xml:id="i-Rp7MQEickvpKLYg7FwSc1G" who="i-UwP5i3Nf2rsj5W3x9BMAEh" type="signature">
              John Weinerhall (M)
            </item>
            <item xml:id="i-6obhnrda8ZhQ71J7mW3KC7" who="i-HVNurMXeCe8w9FG2WJ148E" type="signature">
              Ulrika Jörgensen (M)
            </item>
          </list>
        </div>
        <div xml:id="i-WiiBSuHrXaD3HqiYAZGr5y" type="motNotes">
          <noteGrp xml:id="i-Gx95J2r3Y7kxVKx6Gbb6TP">
            <note xml:id="i-Afn6CtWvb4Y2qi42geLFJz">
              [1] http://www.statskontoret.se/globalassets/publikationer/2018/201810.pdf.
            </note>
          </noteGrp>
        </div>
      </div>
    </body>
  </text>
</TEI>
