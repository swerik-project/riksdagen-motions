<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-NU-01871">
  <teiHeader>
    <fileDesc>
      <titleStmt>
        <title>CETA</title>
        <author corresp="i-42mC5GTVNHcPV5LNMmxmrj">av Carl Schlyter m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1871 av Carl Schlyter m.fl. (MP)</title>
          <idno type="rdwebb">H4021871</idno>
          <rs type="number">1871</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H4021871/text</ref>
          <ref type="dokument_url_html">http://data.riksdagen.se/dokument/H4021871</ref>
          <ref type="dokumentstatus_url_xml">http://data.riksdagen.se/dokumentstatus/H4021871</ref>
          <ref type="docx">http://data.riksdagen.se/fil/66F052F0-6EE8-4E5E-B0B4-B0816CA77AD4</ref>
          <ref type="pdf">http://data.riksdagen.se/fil/A72C0AA6-6D26-42B2-889C-E05BA7F85B74</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-42mC5GTVNHcPV5LNMmxmrj</idno>
            <name>Carl Schlyter</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MkWZb6zPVyezoAw7Y9Qnte" type="signed"/>
        <correspContext corresp="i-MkWZb6zPVyezoAw7Y9Qnte">
          <note type="signatory" corresp="i-42mC5GTVNHcPV5LNMmxmrj"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-iThmkGNxBe7XUsT8b92pZ"/>
        </correspContext>
        <correspAction xml:id="i-4iQuu31cuQhKvkyCMWbxXL" type="submitted">
          <date when="2016-10-04"/>
          <time when="17:51:15"/>
        </correspAction>
        <correspAction xml:id="i-NkXtZ2oho79HSVRk9Z4tXK" type="reviewed">
          <date when="2016-10-04"/>
          <time when="18:02:23"/>
        </correspAction>
        <correspAction xml:id="i-AqGueZr4RJEaANgZiyzr6D" type="referred">
          <date when="2016-10-14"/>
        </correspAction>
        <correspAction xml:id="i-XDmDGoVtCUXK2okyYe6ujA" type="assigned">
          <date when="2018-06-13"/>
          <time when="13:22:47"/>
        </correspAction>
        <correspContext corresp="i-XDmDGoVtCUXK2okyYe6ujA">
          <ref type="assignedTo">Näringsutskottet</ref>
        </correspContext>
        <correspAction xml:id="i-6chJ1q7gYY6UW8zbkz7vEm" type="behandlas_i"/>
        <correspContext corresp="i-6chJ1q7gYY6UW8zbkz7vEm">
          <ref type="uppgift">2016/17:UU10</ref>
          <ref type="ref_dok_id">H401UU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2016</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LTCJLtMhCAWJucZ8DXpByw" type="behandlas_i"/>
        <correspContext corresp="i-LTCJLtMhCAWJucZ8DXpByw">
          <ref type="uppgift">2016/17:NU13</ref>
          <ref type="ref_dok_id">H401NU13</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU13</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7mWD7n3gPWu6sg8vycZa6v" type="motHeader">
        <div xml:id="i-Qgfc66ESoiMBL5GtLxBUFU" type="motTitle">
          Motion till riksdagen 2016/17:1871 av Carl Schlyter m.fl. (MP)
          CETA
        </div>
      </div>
      <div xml:id="i-8S72BrsHonMk6kLGkVY1Vy" type="motBody">
        <div xml:id="i-W9FBJSt2rRkVPvuGVwnPV" type="motProposal" subtype="förslag">
          <head xml:id="i-S3p2epW4Pa2G5CjDsbwghZ">
            Förslag till riksdagsbeslut
          </head>
          <list xml:id="i-4kR2PemqnYb2mbYzFazvD5" style="ol">
            <item xml:id="i-VNbaM12phewzsMgfqKZNSR">
              Riksdagen ställer sig bakom det som anförs i motionen om att
              låta utreda konsekvenserna av CETA och tillkännager detta för
              regeringen.
            </item>
            <item xml:id="i-VDpTPVx1vX2vWd6GHFhbJm">
              Riksdagen ställer sig bakom det som anförs i motionen om att
              rösta nej till CETA till dess utredningen är klar och tillkännager
              detta för regeringen.
            </item>
          </list>
        </div>
        <div xml:id="i-TntHaXANqjgVYp5o8RgZus" type="motContent">
          <head xml:id="i-F6ZHH1fM5HVZbBBDpan3EP" type="h1">
            Motivering
          </head>
          <p xml:id="i-TB9oxce6WhgzgpkPGN8okC">
            Handels- och investeringsavtalet CETA (Comprehensive Economic
            and Trade Agreement) mellan EU och Kanada är färdigförhandlat.
            EU:s och Kanadas handelsministrar ska besluta om det redan i höst,
            och sedan följer behandling i nationella parlament.
          </p>
          <p xml:id="i-NjkGsEWTKNRBgfZxbJi1tk">
            CETA är mycket omfattande. Allt från regler för jordbruk till
            handel med tjänster ingår. Avtalet är problematiskt på många sätt,
            vilket gett upphov till skarp och berättigad kritik från civilsamhället,
            forskare och fackliga organisationer.
          </p>
          <p xml:id="i-JxKr2guyebFTvqdoTeUqQh">
            CETA:s regler för investeringsskydd inkluderar en tvistlösningsmekanism
            av ISDS-typ (Investor State Dispute Settlement). Sådana mekanismer
            är till för att företag ska kunna stämma stater som vidtar politiska
            åtgärder som minskar eller kan tänkas minska värdet på företagens
            investeringar. Det kan handla om till exempel lagstiftning för
            att skydda människors eller djurs hälsa, miljö eller arbetsvillkor.
            EU-kommissionen presenterade ett omarbetat förslag till ISDS-mekanism,
            det så kallade ICS (Investment Court System), efter att ISDS för
            TTIP (det handels- och investeringsavtal som förhandlas mellan
            EU och USA) fått massiv kritik. ICS inkluderas nu i CETA. Internationella
            experter menar dock att många grundläggande problem kvarstår.
            ICS-systemet innebär fortfarande en överhängande risk att företag
            kan komma att utnyttja ICS för att stämma stater som lagstiftar
            för att exempelvis skydda konsumenter eller miljö. En tung juridisk
            instans, det tyska domarförbundet, sågar ICS helt. De tyska domarna
            menar att ICS skulle helt förändra rättssystemet inom unionen
            och begränsa EU:s och dess medlemsstaters lagstiftande makt. Miljö-
            och konsumentorganisationer påpekar risken att stater kan komma
            att avstå från att lagstifta därför att de är rädda att bli stämda.
            Exempel på just detta finns från andra avtal med liknande tvistlösningsmekanismer:
            tobaksbolaget Philip Morris stämning av Australien, då landet
            införde neutrala cigarettpaket för att minska rökningen. Visserligen
            förlorade bolaget efter flera års process men indirekt lyckades
            det nå framgång på andra håll. Nya Zeeland avvaktade med att implementera
            en liknande lagstiftning, eftersom man inte ansåg sig ha råd med
            en dyrbar process och eventuellt stort skadestånd.
          </p>
          <p xml:id="i-TuqAbNk8EJSg3zfheUq7wB">
            Det finns redan nationella, fungerande rättssystem och det är
            inte rimligt att införa en gräddfil för företag. Varför skulle
            deras vinstintresse prioriteras framför alla andra intressen?
            Demokratin kan inte reduceras till ett handelshinder. Varför införs
            inte i så fall motsvarande möjlighet för stater, individer och
            civilsamhälle att stämma företag, så det blir likhet inför lagen?
          </p>
          <p xml:id="i-Ey5nAmYydSPQB5VCcXQSja">
            Inrättandet av ISDS-mekanismer i denna typ av avtal är också
            helt ologisk. Avtalet går ut på att i hög grad acceptera kanadensiska
            myndigheters beslut, lita på varandras byråkratier, acceptera
            varandras regelverk, men samtidigt inte acceptera varandras domstolar.
          </p>
          <p xml:id="i-FqdTWRwEvGKmW4gzmyaqLp">
            Kritiken från fackförbund i Europa, med undantag för de stora
            svenska (på central nivå, det finns kritiska förbund), är skarp
            och utbredd. De påtalar brister vad gäller arbetsrätt och risken
            att CETA driver på liberalisering av offentlig sektor.
          </p>
          <p xml:id="i-GbgvYMwMeLUDnoZ4qizxHN">
            CETA kan, enligt den europeiska miljörörelsen, inklusive Naturskyddsföreningen,
            bli en katastrof för klimatet. Investeringsskyddet kan komma att
            användas för att underminera lagar för att skydda klimat och miljö.
            Många bedömare pekar på att skada redan skett genom EU-kommissionens
            urvattning av bränslekvalitetsdirektivet 2014. Syftet med direktivet
            var att minska utsläppen från drivmedel, bland annat genom att
            märka mer klimatskadliga bränslen. Detta röstades ner efter tryck
            från Kanada, och det har nu blivit mycket lättare att exportera
            den mycket klimatskadliga tjärsanden till EU. Ett exempel på klimatrisken
            med tvistlösningsmekanismer är det kanadensiska företaget Transcanadas
            stämning av USA på 15 miljarder dollar, utifrån det nordamerikanska
            handelsavtalet Nafta, för Obama-administrationens beslut att stoppa
            byggandet av oljeledningen Keystone XL.
          </p>
          <p xml:id="i-7xv6znNiDCzBMd9xMTNHP5">
            CETA leder också enkelriktat mot privatisering av offentlig verksamhet.
            För första gången någonsin används en negativlista för åtaganden
            för marknadstillträde. Allting som inte uttryckligen undantas
            ska liberaliseras. Detta är en ny princip, tvärtom vad som tidigare
            gällt. Tjänster som en gång privatiserats blir närmast omöjliga
            att åter ta tillbaka i offentlig regi. Detta på grund av både
            så kallade ”ratchet”-klausuler som ”stand-still” klausuler.
          </p>
          <p xml:id="i-NrEscSYdMXNv2XQSAtvkkc">
            Riksdagen beslutade tidigare i år att inför riksdagsbeslut om
            CETA-avtalet (och TTIP, om det blir aktuellt), krävs ett gediget
            beslutsunderlag. Det innebär oberoende konsekvensanalyser av vad
            avtalen kan komma att innebära och vilka effekter de kan komma
            att få på miljö, hälsa, sociala, fackliga och ekonomiska rättigheter.
            Dessa konsekvensanalyser skulle kunna utföras av relevanta svenska
            myndigheter, som Datainspektionen, Kemikalieinspektionen, Jordbruksverket
            och Arbetsmiljöverket.
          </p>
          <p xml:id="i-Nkdi39oeGR3eGyDEcj35Wn">
            Den 14 juli i år fick Kommerskollegium i uppdrag att göra en
            konsekvensanalys av CETA till den 12 augusti, tillsammans med
            andra relevanta expertmyndigheter. Tiden var dock för kort för
            att göra en tillräckligt grundlig analys. Det krävs alltså ytterligare
            konsekvensanalyser. Med detta underlag har regeringen ingen möjlighet
            att seriöst bedöma avtalet. Enligt regeringen ska ”avtalen respektera
            demokratiskt fattade beslut” och att ”möjligheten att upprätthålla
            och stärka skyddet för löntagare, miljö, människors och djurs
            hälsa säkerställs”. Finns minsta tvivel om detta, måste regeringen
            säga nej till avtalet.
          </p>
          <p xml:id="i-7tZdj4DBVPc1YRZftqhX1Q">
            Det är dock lika viktigt att EU-nämnden har ett fullödigt underlag
            innan den fattar beslut. Eftersom det finns en stor risk att kommissionen
            kommer interimistiskt tillämpa de delar av avtalet som råder under
            EU-kompetens så fort ministerrådet och EU-parlamentet och eventuellt
            när en majoritet av länderna ratificerat avtalet. Det skulle innebära
            att det blir försent att stoppa dåliga bitar när det väl behandlas
            i riksdagen.
          </p>
          <p xml:id="i-HQYXUHL9L9prNQf3L1qmrt">
            Avtal där utländska företag ges särskilda privilegier att påverka
            beslut innan andra kan diskutera dem. Avtal där företag i särskilda
            samarbetsforum ska kunna ifrågasätta alla uppnådda kompromisser
            för att de påverkar handeln, riskerar att överenskommelser som
            tagit hänsyn till alla intressen kan bli föremål för omförhandling,
            men alltid med handeln i fokus. Avtal som föreskriver enkelriktning
            mot nyliberala reformer kring marknadstillträde och gör det i
            praktiken omöjligt att under rimliga former återta verksamheter
            i offentlig regi hör hemma i centrum av debatten i riksdagen och
            vi kan inte låta oss bakbindas av ett snabbt beslut utan korrekt
            underlag i EU-nämnden.
          </p>
          <p xml:id="i-UZRoMUqVcSVa3xKZqLXuPj">
            Förespråkarna hävdar att den nya förändrade mekanismen för tvistlösning
            inte skall vara lika skadlig som nuvarande ISDS, men historien
            har visat att det ofta räcker med hot om skiljedomsförfarande
            för att nå resultat. Reklamfria cigarettpaket har försenats i
            andra länder, trots att företaget förlorade mot Australien. Egypten
            lät företagsledare gå fria från åtal mot att de drog tillbaka
            sin stämning osv. Företagen behöver därmed inte ens alltid vinna
            för att nå sina mål.
          </p>
          <p xml:id="i-JFn2sDSsmFq4u1QrypgijZ">
            Det råder en mycket stor skillnad i åsikter om hur avtalet ska
            tolkas mellan forskningsvärlden, domare å ena sidan och näringsliv
            och politiker å andra sidan. Därför kan denna konflikt bara lösas
            med en ordentlig utredning, från oberoende forskare. Utredningen
            ska säkerställa att de mål som regeringen satt upp kring skydd
            av arbetare, miljö, folkhälsa mm nås. Riksdagen ska därför inte
            bidra till att avtalet kan träda i kraft innan dessa mål är nådda.
          </p>
        </div>
        <div xml:id="i-S6ARWZEKXDbjvWfYaRTqFA" type="signatureBlock">
          <list xml:id="i-KreyWpZHznLBt113psnFup">
            <item xml:id="i-TwqK7uRuDWSuhaQAC2qUwg" type="signature">
              Carl Schlyter (MP)
            </item>
            <item xml:id="i-Ff7wp8YLrrSHAc4QTKX21J" type="signature">
              Annika Lillemets (MP)
            </item>
            <item xml:id="i-YQWTNfj9b6Gmv4TE7KsRX9" type="signature">
              Valter Mutt (MP)
            </item>
            <item xml:id="i-BfgtGZo1upB2yFNp31EJhw" type="signature">
              Jabar Amin (MP)
            </item>
          </list>
        </div>
      </div>
    </body>
  </text>
</TEI>
