<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__66/mot_1952__ak__66-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 66
          </p>
          <p>
            73. Motioner i Andra kammaren, nr 66. 1
          </p>
          <p>
            Nr 66.
          </p>
          <p>
            Av herr Lundberg m. fl., i anledning av Kungl. Maj:ts framställning
            om anslag till social upplysningsfilm.
          </p>
          <p>
            I statsverkspropositionen för budgetåret 1952/53 har under femte
            huvud- titeln upptagits ett reservationsanslag å 30 000 kronor
            till Social upplys- ningsfilm, vilket avses för framställning
            och distribution av kortare filmer, lämpade att utnyttjas i samhällets
            sociala upplysningsverksamhet. Motsva- rande anslag har anvisats
            varje år från och med budgetåret 1947 /48. Det disponeras för
            närvarande av den vid nyåret 1950 tillkallade kommittén för social
            upplysningsfilm. I kommitténs anslagsäskande till regeringen i
            augusti 1951 hemställdes, att anslaget för nästa budgetår måtte
            få utgå med 75 000 kronor, innebärande en höjning med 45 000 kronor
            jämfört med vad som beviljats för innevarande budgetår. Anslaget
            tillkom på begäran av kommittén för social upplysning, som i juni
            1946 anförtroddes att inom ramen för sitt utredningsuppdrag (den
            sociala upplysningens framtidsuppgifter) verkställa en av 1946
            års riksdag (skr. nr 284) begärd utredning rörande filmens användning
            i statens upp- lysningsverksamhet om dess sociala välfärdsanordningar.
            Det var för kom- mittén lätt att konstatera, att filmen i mycket
            obetydlig omfattning tagits i anspråk för social information.
            Man kunde peka på ett tiotal kortfilmer, som tillkommit på beställning
            av eller med ekonomiskt bistånd av statliga organ. Ungefär lika
            många filmer av socialt upplysande typ hade produ- cerats på initiativ
            av olika filmproducenter. En parallell undersökning, baserad på
            en rundfråga till ett stort antal myndigheter, institutioner och
            sammanslutningar i den sociala verksamheten eller med kontakter
            ditåt, gav vid handen, att det ringa antalet socialfilmer inte
            hade sin grund i bristande intresse för filmen som socialinformator.
            Behovet av sådan film underströks allmänt, och de önskemål, som
            i de inkomna svaren framför- des rörande lämpliga ämnen för sociala
            filmer, omfattade ett hundratjugutal konkreta förslag, flertalet
            med anknytning till de direkt socialvårdande uppgifterna. Nej,
            vad som enligt många vittnesbörd saknades de socialupp- lysande
            institutionerna var pengar att göra sådan film. Kommittén fann
            detta förhållande stå i anmärkningsvärd kontrast till det starka
            ekonomiska stöd, som i vissa främmande länder lämnades av statsmakterna
            för att främja produktionen av socialt orienterad upplys- ningsfilm.
            Det gällde England, det land där en grupp entusiastiska film-
            skapare i slutet av tjugutalet hade gjort revolt mot spelfilmens
            verklighets- flykt och ateljékaraktär och skapat en filmgenre,
            den dokumentära filmen,
          </p>
          <p>
            Bihang till riksdagens protokoll 1952. 4 saml. Nr 66—73.
          </p>
          <pb facs="riksdagen-motions-pdf/data/1952/mot_1952__ak__66/mot_1952__ak__66-002.pdf"/>
          <p>
            2 Motioner i Andra kammaren, nr 66.
          </p>
          <p>
            med sikte på att ge kunskapsbefordrande insyn i samhällsinstitutionernas
            arbete. Det gällde dokumentära filminsatser i Canada och andra
            delar av brittiska imperiet, i USA, i Sovjetunionen, i Frankrike,
            Italien, Tjecko- slovakien med flera länder, Danmark ej att förglömma.
            Kommitténs undersökningar och överväganden redovisades i en på
            nyåret 1947 avlåten skrivelse till regeringen, vari begärdes ett
            första anslag till bedrivande av en provisorisk social filmverksamhet,
            ställd under kommit- téns överinseende. I huvudsaklig överensstämmelse
            med kommitténs förslag förelade regeringen 1947 års riksdag proposition
            (nr 145) i ämnet med förslag om beviljande av ett reservationsanslag
            för ändamålet å 125 000 kro- nor. Propositionen bifölls av riksdagen.
            Under de efterföljande budgetåren har anslaget successivt nedskurits,
            först till 75 000 kronor och från och med innevarande budgetår
            till 30 000 kronor. Filmens roll som socialt informationsmedel
            har ingående behandlats i socialupplysningskommitténs slutbetänkande
            (SOU 1949:31). Detta har onekligen berikat den i den offentliga
            debatten då och då ventilerade frågan om filmen i samhällsarbetets
            tjänst. Att Centralförbundet för socialt arbete år 1950 ägnade
            sin årspublikation Social årsbok åt ämnet, torde i icke ringa
            mån ha föranletts av nämnda betänkande. Under tiden från socialfilmens
            start våren 1947 ha — såsom redovisas under ifrågavarande punkt
            i statsverkspropositionen — nio filmer inspelats. Det är inget
            överord att säga, att filmverksamheten mottagits med stort intresse
            och att dess hittillsvarande resultat rönt betydande erkännande.
            Viktiga områden av den sociala välfärdsverksamheten ha illustrerats
            på ett sätt som kunnat tillfredsställa såväl socialarbetarens
            krav på veder- häftighet som biografbesökarens anspråk på filmisk
            brio och god under- hållning. Förslag om ämnen för nya inspelningar
            ha med jämna mellanrum inkommit till kommittén för social upplysningsfilm
            från myndigheter, insti- tutioner, sammanslutningar och industriföretag.
            De uttalanden eller recen- sioner som gjorts i pressen i samband
            med filmernas visning ha så gott som undantagslöst varit klart
            berömmande. I utlandet ha flera av filmerna visats, främst i föreningar
            och liknande sammanhang men även i biograf- program, och därvid
            rönt ett mycket positivt mottagande enligt vad som framgår av
            bl. a. uttalanden som inrapporterats till svenska institutet för
            kul- turellt utbyte med utlandet. Mellan svenska institutet och
            kommittén har för övrigt ett intimt samarbete etablerats i syfte
            att främja socialfilmernas utlandsvisning, vilket bl. a. resulterat
            i utarbetandet av en engelskspråkig version av filmen ”Väg ur
            en kris”, som i denna upplaga nu finns tillgänglig på institutets
            kontor i London och vid åtskilliga beskickningar i engelsk- språkiga
            länder. En motsvarande version av filmen ”Vi och våra gamla” förberedes.
            En spanskspråkig version av ”Vi och våra gamla” har nyligen på
            initiativ av Nordisk Tonefilm presenterats vid den internationella
            film-
          </p>
          <pb facs="riksdagen-motions-pdf/data/1952/mot_1952__ak__66/mot_1952__ak__66-003.pdf"/>
          <p>
            Motioner i Andra kammaren, nr 66. 3
          </p>
          <p>
            festivalen i Uruguay. även från FN-håll har filmverksamheten
            rönt stor uppskattning; bl.a. har FN:s sociala avdelning i Genéve
            för det social- filmbibliotek, som är under uppläggning där, förvärvat
            fyra av social- filmerna, varjämte chefen för den nämnda FN-avdelningen
            av personligt intresse för ”Vi och våra gamla” åtagit sig att
            introducera den i socialvårds- kretsar i USA. Det ligger inom
            socialfilmens möjligheter att återspegla delar av den sociala
            verklighet, som bildar begreppet Social-Sverige, låt vara inte
            allt men dock det väsentliga, en social verklighet i koncentrat
            så att säga. Den kan stimulera till lokala ansträngningar på områden
            som i något avseende släpa efter, den kan påpeka brister, antyda
            möjligheter och framtidsper- spektiv eller belysa redan vunna
            resultat. Det är därför ur flera synpunkter beklagligt, att den
            sociala filmverksamheten, som nu nått aktningsvärd standard och
            omfattas av ständigt ökat intresse, genom de senaste årens anslagsrestriktioner
            bragts till svårigheter att fortsätta såsom den hittills bedrivits.
            Anslagstilldelningen har krympt samtidigt som filmkostnaderna
            successivt stegrats. Av statsverkspropositionen framgår, att av
            anslagsmed- len i början av december 1951 endast kvarstod ett
            belopp av 16 000 kronor för nyproduktion av social film. Detta
            belopp har nu nedgått till 10 000 kronor, sedan kommittén bemyndigats
            att lämna bidrag dels till inspel- ningskostnaderna för en på
            uppdrag av Riksföreningen mot barnförlamning under den förflutna
            hösten färdigbliven film i barnförlamningsfrågor och dels till
            den i det föregående omnämnda spanskspråkiga versionen av kommitténs
            film om åldringsvården. För angivna belopp kan man, så högt som
            prisnivån inom filmindustrien nu ligger, inte göra upplysningsfilm
            av kvalitet, såvida man inte vill begränsa området för filmverksamheten
            till enklare former av instruktions- eller undervisningsfilm.
            Läggs beloppet i fråga samman med den av Kungl. Maj:t föreslagna
            anslagstilldelningen för nästa budgetår, föreligga onekligen vissa
            möjligheter till fortsatt inspel- ning. Emellertid måste erinras
            om att anslagsmedlen även måste täcka de icke obetydliga kostnaderna
            för distribution av film och vad därmed har samband. även administrations-
            och expenskostnader — även om de rela- tivt sett utgöra anspråkslösa
            utgiftsposter — måste tas i betraktande. Något utrymme för experimenterande
            med nya anordningar i syfte att effektivi- sera filmdistributionen
            eller befrämja verksamheten som helhet tillåtes ej av den nuvarande
            situationen. En paus i verksamheten antingen nu i vår eller i
            ett tidigt stadium av nästa budgetår måste under alla förhållanden
            motses. Då den påbörjade sociala filmverksamheten måste betraktas
            som en framtidsuppgift för staten, synes det vara dålig ekonomi
            att låta trånga besparingssynpunkter dämma upp och hindra en lovande
            utveckling av folkbildningsarbetet på denna front. Det gäller
            här icke stora pengar: redan en ökning av anslaget till 50 000
            kronor skulle kunna ge filmverk-
          </p>
          <pb facs="riksdagen-motions-pdf/data/1952/mot_1952__ak__66/mot_1952__ak__66-004.pdf"/>
          <p>
            4 Motioner i Andra kammaren, nr 66.
          </p>
          <p>
            samhetens målsmän den marginal för fortsatt rörelsefrihet — utan
            sneg- lande åt kommersiella synpunkter eller kompromissande med
            kvalitets- kraven -— som ur allmänna synpunkter måste anses önskvärd.
            Under åberopande av det anförda hemställes,
          </p>
          <p>
            att riksdagen måtte för budgetåret 1952/53 anvisa ett re- servationsanslag
            av 50 000 kronor till Social upplysningsfilm.
          </p>
          <p>
            Stockholm den 18 januari 1952.
          </p>
          <p>
            John Lundberg. Brita Elmén. Gösta Netzén.
          </p>
          <p>
            Ossian Sehlstedt. Disa Västberg. Eivor Wallin.
          </p>
          <p>
            Helge Lindström. Sven Persson. Ingemar Andersson.
          </p>
        </div>
      </div>
    </body>
  </text>
</TEI>
