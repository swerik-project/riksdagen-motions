<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-03301">
  <teiHeader>
    <fileDesc>
      <titleStmt>
        <title>med anledning av prop. 2015/16:78 Ett särskilt straffansvar för resor i terrorismsyfte</title>
        <author corresp="i-PAfMpaW8KP2UfRTBpXARTc">av Linda Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3301 av Linda Snecker m.fl. (V)</title>
          <idno type="rdwebb">H3023301</idno>
          <rs type="number">3301</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3023301/text</ref>
          <ref type="dokument_url_html">http://data.riksdagen.se/dokument/H3023301</ref>
          <ref type="dokumentstatus_url_xml">http://data.riksdagen.se/dokumentstatus/H3023301</ref>
          <ref type="docx">http://data.riksdagen.se/fil/9E380708-4C2F-46A5-B17E-AF14F212501A</ref>
          <ref type="pdf">http://data.riksdagen.se/fil/BFC055E6-0E29-490F-A4DB-D818E4ED45D3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XXpm4XAZf7Z35JeXTCUfz2" type="basedOn"/>
        <correspContext corresp="i-XXpm4XAZf7Z35JeXTCUfz2">
          <ref>Proposition 2015/16:78</ref>
        </correspContext>
        <correspAction xml:id="i-CbtUfjta9sdQ9TWrdYDCcK" type="signed"/>
        <correspContext corresp="i-CbtUfjta9sdQ9TWrdYDCcK">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-J1GY5zd5r16QrWXd3ZdDXm" type="submitted">
          <date when="2016-01-14"/>
          <time when="16:13:48"/>
        </correspAction>
        <correspAction xml:id="i-PHZXgKzA5A6TGFtwtBfS8F" type="dismissed">
          <date when="2016-01-19"/>
        </correspAction>
        <correspAction xml:id="i-TP4XJRENdpuW2BWaUqsyUN" type="referred">
          <date when="2016-01-20"/>
        </correspAction>
        <correspAction xml:id="i-W73DmcfWJ8e3vrBSZw89Ka" type="assigned">
          <date when="2016-04-27"/>
          <time when="16:13:55"/>
        </correspAction>
        <correspContext corresp="i-W73DmcfWJ8e3vrBSZw89Ka">
          <ref type="assignedTo">Justitieutskottet</ref>
        </correspContext>
        <correspAction xml:id="i-Kg8UWeehRxFnDD2F6fYUiw" type="behandlas_i"/>
        <correspContext corresp="i-Kg8UWeehRxFnDD2F6fYUiw">
          <ref type="uppgift">2015/16:JuU17</ref>
          <ref type="ref_dok_id">H301JuU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU17</ref>
          <ref type="ref_dok_titel">Ett särskilt straffansvar för resor i terrorismsyfte</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:3301 av Linda Snecker m.fl. (V)
          med anledning av prop. 2015/16:78 Ett särskilt straffansvar för
          resor i terrorismsyfte
        </div>
      </div>
      <div type="motBody">
        <div xml:id="i-SaTWaqZ9ncZuac2Qbyk5tM" type="TOC">
          <head xml:id="i-2xgoFePGAgvmuu7N2phRN7">
            1 Innehåll
          </head>
          <list>
            <item style="indent-level: 1">
              1Förslag till riksdagsbeslut
            </item>
            <item style="indent-level: 1">
              2Inledning
            </item>
            <item style="indent-level: 1">
              3Mottagande av utbildning och resor i terrorismsyfte
            </item>
            <item style="indent-level: 1">
              4Straff för finansiering av särskilt allvarlig brottslighet i
              vissa fall
            </item>
            <item style="indent-level: 1">
              5Hemliga tvångsmedel
            </item>
          </list>
        </div>
        <div type="motProposal" subtype="förslag">
          <head xml:id="i-5kFJmqLJuLVNoT5p9aS1Am">
            2 Förslag till riksdagsbeslut
          </head>
          <list style="ol">
            <item xml:id="i-YJ6ZDzDn2521SPMW3rhYvZ">
              Riksdagen avslår regeringens proposition 2015/16:78 Ett särskilt
              straffansvar för resor i terrorismsyfte.
            </item>
          </list>
        </div>
        <div type="motContent">
          <head xml:id="i-SGgHpqEM15uhNiwgamDbBh" type="h1">
            3 Inledning
          </head>
          <p xml:id="i-FqQnLsYWvrJNMeiQSHvsse">
            Terrorism är ett hot som vi måste ta på allvar, oavsett om det
            sker i Syrien, Paris eller Trollhättan. När terrorn visar sig
            i all sin grymhet och omänsklighet är det naturligt att det höjs
            rop på snabba åtgärder. En framstressad symbolpolitik som innebär
            långtgående inskränkningar av fri- och rättigheter, utan att för
            den sakens skull synas kunna uppnå sitt syfte att motverka terrorism,
            framstår inte som rätt väg att gå.
          </p>
          <p xml:id="i-LTYy9JoE6uEbhg123etEDF">
            Det måste kunna ställas höga krav på att terrorism och särskilt
            allvarlig brottslighet bekämpas på ett effektivt sätt med hjälp
            av lagstiftning som bygger på de grundläggande rättsliga principerna
            i en rättsstat.
          </p>
          <p xml:id="i-4cc8YMFFSrJvTD9dEMSiTm">
            Vänsterpartiet vill också bekämpa och motverka terrorism, men
            vi vill göra det med effektiva, rättssäkra och välavvägda metoder.
            I stället för att hasta igenom ny straffrättslig lagstiftning
            som den som föreslås i aktuell proposition bör det tillses att
            det förebyggande arbetet stärks, att förutsättningarna för att
            tillämpa befintlig lagstiftning är goda, att lagstiftningen förstärks
            där behov finns och att effektivitet kan uppnås samtidigt som
            de som har till uppgift att motverka, förhindra och lagföra terroristhandlingar
            har rätt resurser för att fullgöra sin uppgift.
          </p>
          <p xml:id="i-3Xqk8ohUw5EkvSw9AwAXLK">
            Vänsterpartiet värnar demokratiska grundvärden som rättssäkerhet
            och skyddet för den personliga integriteten. Likaså är vi angelägna
            om att det finns ett regelverk som ger ett gott skydd för Sveriges
            och dess invånares säkerhet.
          </p>
          <p xml:id="i-S8Hw2LovFTpnteeAV2mYKN">
            Ett av fundamenten i en rättsstat är att medborgarna åtnjuter
            ett effektivt skydd mot statens maktutövning. Vi måste stå upp
            för de demokratiska principer som är fastslagna i vår grundlag
            och kunna balansera olika legitima intressen – brottsbekämpning
            och medborgerlig trygghet å ena sidan och rättssäkerhet och integritet
            å den andra – när lagstiftningsåtgärder övervägs. De åtgärder
            som Sverige väljer att genomföra för att förhindra och motverka
            terrorism måste därför vara ordentligt utredda, effektiva och
            proportionerliga. Detta gäller särskilt när det är fråga om åtgärder
            som innebär långtgående kriminaliseringar samt inskränkningar
            i grundläggande fri- och rättigheter. Annars riskerar dessa åtgärder
            att bli kontraproduktiva för det öppna demokratiska rättssamhälle
            vi vill skydda och värna. Det handlar således om att skydda den
            demokratiska rättsstaten i flera bemärkelser.
          </p>
          <p xml:id="i-QR4yB9YtCYC7bz7GNUeGbv">
            I propositionen föreslås att det införs ett särskilt straffansvar
            för den som tar emot utbildning avseende bl.a. terroristbrott,
            reser eller påbörjar en resa till ett annat land i avsikt att
            begå, förbereda, ge eller ta emot utbildning avseende terroristbrott,
            finansierar en sådan resa eller finansierar en person eller sammanslutning
            av personer som t.ex. begår terroristbrott, oavsett syftet med
            finansieringen. Den föreslagna kriminaliseringen avser handlingar
            som ligger långt ifrån själva terroristhandlingen i både tid och
            rum, och i flera fall kriminaliseras helt vardagliga handlingar,
            som t.ex. att resa, öppna e-postmeddelanden, ge gåvor till familjemedlemmar
            och skänka bidrag till humanitära projekt. Dessutom föreslås en
            utvidgning av tillämpningsområdet för hemliga tvångsmedel.
          </p>
          <p xml:id="i-E8QBZWry7PDFYpkwZWVMB">
            Förslagen innebär inskränkningar av en rad grundlagsskyddade
            rättigheter liksom vissa fri- och rättigheter enligt europeiska
            konventionen om skydd för de mänskliga rättigheterna och de grundläggande
            friheterna (Europakonventionen), såsom yttrande- och informationsfrihet,
            rörelsefrihet och föreningsfrihet. För att inskränkningar i de
            grundläggande fri- och rättigheter som nu föreslås ska kunna anses
            motiverade bör det också förutsättas att de föreslagna bestämmelserna
            i praktiken kan förväntas tillgodose det avsedda ändamålet – att
            förhindra den ökade risken för terroristbrott och annan särskilt
            allvarlig brottslighet.
          </p>
          <p xml:id="i-5GvwGKjRpp58tAY6BUuYzi">
            Det finns varken i svensk eller i internationell rätt någon enhetlig
            definition av begrepp som terrorism, terrorist och terroristorganisation,
            vilket i sig utgör en grundläggande oklarhet i fråga om det straffbara
            områdets omfattning avseende terroristbrott. Inte heller i delbetänkandet
            (SOU 2015:63), i aktuell proposition eller i FN:s säkerhetsråds
            resolution 2178 (2014) definieras tydligt vad nämnda begrepp innebär
            eller vad exempelvis terroristträning är. Följden av att det saknas
            tydliga definitioner och inte går att fastställa vad terrorism
            är, är att propositionens förslag svårligen kan sägas uppfylla
            legalitetsprincipens krav på tydlighet och förutsebarhet. Bedömningen
            av vem som är terrorist och terrorism riskerar därmed bli godtycklig.
          </p>
          <p xml:id="i-UjhM2FEDdqmYw4aUCk6Nhj">
            Förutom denna grundläggande problematik, är nuvarande lagstiftning
            som syftar till att bekämpa terrorism svåröverskådlig och innehåller
            allmänt hållna och oklara brottsrekvisit. Tillsammans med propositionens
            förslag skulle lagstiftningen på området bli än mer snårig och
            full av olika hänvisningar till olika syften och avsikter hos
            de agerande, vilket på flera punkter är tveksamt utifrån ett legalitetsperspektiv
            och som dessutom riskerar att göra lagstiftningen både ineffektiv
            och svårtillämpad.
          </p>
          <p xml:id="i-RhKckHFgbsmkttBpoV2yS1">
            Innan det införs nya straffbestämmelser på området är det Vänsterpartiets
            uppfattning att det behöver göras en samlad översyn av dagens
            terroristlagstiftning i syfte att göra den mer tydlig, överskådlig
            och effektiv i kampen mot terrorism. Det framstår även som mindre
            lämpligt och knappast ändamålsenligt att redan nu införa straffbestämmelser
            beträffande förhållanden som kan behöva övervägas i ett bredare
            perspektiv och som dessutom redan är föremål för en pågående rättslig
            analys och utredning (dir. 2015:61). Utredningen ska presentera
            sitt slutbetänkande i juni 2016. Genom att samordna lagstiftningsarbetet
            skulle det åtminstone skapas bättre förutsättningar för en mer
            rättssäker, konsekvent och effektiv lagstiftning på området.
          </p>
          <p xml:id="i-22APBVKCc4yqYXhzykNUZC">
            Vänsterpartiet bedömer att möjligheterna till lagföring med de
            nu föreslagna lagändringarna kan väntas bli begränsade och därmed
            ineffektiva, samtidigt som lagförslagen innebär en långtgående
            kriminalisering och inskränkningar av mänskliga fri- och rättigheter,
            varför värdet av den föreslagna kriminaliseringen både kan och
            bör ifrågasättas utifrån såväl proportionalitets- och legalitetsaspekter
            som ur ett mänskliga-rättigheter-perspektiv. Lagförslagen riskerar
            att leda till en stor rättsosäkerhet, vilket Vänsterpartiet inte
            kan acceptera.
          </p>
          <p xml:id="i-2nrGELN6Em2srjZRKQtwyZ">
            Riksdagen bör avslå regeringens proposition 2015/16:78 Ett särskilt
            straffansvar för resor i terrorismsyfte. Detta bör riksdagen besluta.
          </p>
          <p xml:id="i-T5cRwhyK7u2sx6KAHzhQhD">
            Nedan redogörs för några av de förslag som propositionen innehåller
            och hur Vänsterpartiet ser på dem.
          </p>
          <head xml:id="i-NxngwZW39tEf6B54LSfUoi" type="h1">
            4 Mottagande av utbildning och resor i terrorismsyfte
          </head>
          <p xml:id="i-TLjLNGLdsD6i4hYmcNV6h2">
            Regeringens förslag om att kriminalisera mottagande av utbildning
            för särskilt allvarlig brottslighet förutsätter för straffansvar
            att någon mottar sådana instruktioner som avses i 5 § i lagen
            (2010:299) om straff för offentlig uppmaning, rekrytering och
            utbildning avseende terroristbrott och annan särskilt allvarlig
            brottslighet (rekryteringslagen), i avsikt att använda dem för
            särskilt allvarlig brottslighet. Detta förutsätter, förutom att
            fastställa vilken avsikt mottagaren har med mottagandet av instruktionerna,
            att det dels finns en utbildare och att någon form av kontakt
            ska ha förekommit mellan utbildaren och mottagaren, dels att utbildaren
            ska ha lämnat instruktionerna på ett sådant sätt som varit ägnat
            att främja särskilt allvarlig brottslighet. I författningskommentaren
            anges att det med främjande avses att utbildaren har en vilja
            att underlätta eller annars bidra till någon annans brott samt
            att även främjande i relativt liten omfattning kan omfattas.
          </p>
          <p xml:id="i-GRpCPyf674JTEToVHmPcVD">
            Justitiekanslern (JK) har i sitt remissyttrande angett att denna
            lagstiftningsteknik inger vissa betänkligheter ur ett rättssäkerhetsperspektiv
            och tolkar förslaget som att straffansvaret är beroende av insikten
            hos någon annan än den misstänkte, dvs. utbildaren. JK menar att
            det därmed kan diskuteras om bestämmelsen lever upp till de krav
            som inom straffrätten måste ställas på legalitet och förutsebarhet.
            Regeringen anför dock i propositionen att det ”inte är fråga om
            att straffansvaret ska vara beroende av insikten hos någon annan
            än den misstänkte” utan att det är sättet som utbildningen har
            lämnats på som är avgörande för straffansvaret. Eftersom det i
            propositionen anges att instruktionen ska ha lämnats på ett sådant
            sätt som varit särskilt ägnat att främja särskilt allvarlig brottslighet,
            framstår det ändock som att utbildarens vetskap om vad instruktionerna
            ska användas till behöver klargöras för att det ska kunna fastställas
            att instruktionerna verkligen är sådana som avses i 5 § rekryteringslagen,
            vilket i sin tur är en förutsättning för straffansvar och för
            att kunna lagföra någon enligt den föreslagna bestämmelsen om
            att motta utbildning. Oavhängigt hur bestämmelsen ska tolkas avseende
            utbildarens eventuella insikt kring mottagarens avsikt, så kan
            det konstateras att lagförslagen ändå lider brist på den tydlighet
            och förutsebarhet som krävs.
          </p>
          <p xml:id="i-NZ3fWtgDFg6Zv556fxw6yu">
            Ytterligare en aspekt som kan belysas är att det genom kravet
            på att instruktionerna ska tas emot förutsätts att mottagaren
            på något sätt agerat aktivt i sitt mottagande. Det väcker frågan
            om varje aktivt agerande, såsom att exempelvis öppna ett e-postmeddelande,
            kan falla inom ramen för det straffbara området. Utifrån vad som
            anges i propositionen får svaret på frågan tolkas som ett ja.
            Att över huvud taget utröna var gränsen går mellan det som regeringen
            avser vara straffvärda och icke straffvärda handlingar är dock
            svårt och framgår inte heller av den föreslagna lagtexten.
          </p>
          <p xml:id="i-mx26r39xvyeg6ZGiQRPEF">
            Straffbestämmelsen som avser resor i avsikt att begå, förbereda,
            ge eller motta utbildning för särskilt allvarlig brottslighet
            är konstruerad på ett sådant sätt som innebär att det är den subjektiva
            avsikten med resan som gör handlingen kriminell, inte huruvida
            resan faktiskt kan resultera i exempelvis ett terroristbrott.
            Förslagen ligger därmed nära en kriminalisering av den fria tanken,
            vilket är en ordning som ligger långt ifrån den svenska rättstraditionen.
            Om förslaget genomförs skulle exempelvis en person som stiger
            på en flygbuss till Arlanda i akt och mening att resa iväg för
            att ansluta sig till Daesh, men som ångrar sig och väljer att
            åka hem i stället för att stiga ombord på planet, ha begått ett
            terroristbrott redan genom att påbörja resan mot Arlanda. En sådan
            rättsordning ter sig främmande i en demokratisk rättsstat.
          </p>
          <p xml:id="i-WmTgHGV6oHVEP9hRHXshWC">
            En kriminalisering av resor i terrorismsyfte skulle också kunna
            få negativa konsekvenser för det brottsförebyggande arbetet genom
            att exempelvis föräldrar och anhöriga avstår från att söka hjälp
            eller kontakta rättsvårdande myndigheter om de misstänker att
            deras barn är i riskzonen, vilket även Säkerhetspolisen och andra
            remissinstanser påpekar i sina remissvar. Med tanke på att Säkerhetspolisens
            förebyggande arbete för att förhindra terroristbrott i stor utsträckning
            bygger på tips från allmänhet och anhöriga, bör denna aspekt beaktas
            med stort allvar. Kriminaliseringen riskerar även att fånga upp
            dem som reser i helt andra syften än att ansluta sig till exempelvis
            Daesh.
          </p>
          <p xml:id="i-9xsGxDxeYpVDmJWHhyYsMq">
            Möjligheterna till lagföring grundad på de föreslagna straffbestämmelserna
            avseende såväl mottagande av utbildning som resor i terrorismsyfte
            kan förväntas bli begränsade, dels eftersom det förefaller svårt
            att i ett enskilt fall utreda och bevisa huruvida en gärning,
            t.ex. att ta emot utbildning för terrorism, har begåtts med den
            särskilda avsikt som krävs för straffansvar, dels kan det komma
            att bli svårt att skilja en straffbar gärning från andra gärningar
            som företas med avsikter som är legitima enligt den internationella
            humanitära rätten, t.ex. att motta träning för att delta i militärt
            nödvändiga och proportionerliga anfall.
          </p>
          <p xml:id="i-P2dMszq8uFd2gLKoeJi5KC">
            Utredningen och propositionen saknar ett djupare resonemang kring
            hur de föreslagna straffbestämmelserna förhåller sig till den
            humanitära rätten, existerande bestämmelser om exempelvis krigsförbrytelser
            samt hur de tilltänkta gärningarna ska bedömas straffrättsligt.
            I de fall det föreligger en överlappning av vad som är en legitim
            stridshandling enligt den humanitära rätten och vad som är att
            anse som en terroristhandling riskerar det därmed att uppstå eventuella
            tveksamheter kring lagligheten av exempelvis undervisning och
            deltagande i utbildning i den humanitära rätten. Avsaknaden av
            tydliga skrivningar kan därmed få allvarliga konsekvenser för
            exempelvis den viktiga utbildningsverksamhet som vidtas av Röda
            Korset och andra humanitära organisationer.
          </p>
          <p xml:id="i-XCLmMsk1rKLT4HuVuEj3nN">
            Vänsterpartiets bedömning är att den föreslagna kriminaliseringen
            sannolikt inte kommer att få någon preventiv effekt och att lagstiftningen
            därmed saknar betydelse för att förhindra eventuell brottslighet,
            vilket även påtalas i utredningen (SOU 2015:63) och i flertalet
            remissyttranden. Säkerhetspolisen anger i sitt remissvar att de
            ”kan förutse svårigheter med att styrka att avsikten med resan
            är att begå, planera, förbereda eller delta i terroristhandlingar
            respektive att ge eller ta emot terroristträning. De föreslagna
            brotten har en så tidig fullbordanspunkt att straffbestämmelserna
            främst kommer att kunna tillämpas reaktivt, dvs. när en person
            återvänt till Sverige från en resa och det finns bevisning om
            att han eller hon deltagit i träningsläger eller liknande”. Om
            förslaget genomförs skulle det sannolikt inte förhindra någon
            från att resa, utan på sin höjd bara kunna tillämpas för att lagföra
            återvändare i efterhand. I sådana fall bör dessutom befintlig
            lagstiftning kunna tillämpas. Vänsterpartiet anser därför att
            fokus bör läggas på att skapa förutsättningar för att befintlig
            folkrättslig och straffrättslig lagstiftning ska kunna tillämpas
            på ett effektivt sätt i stället för att införa de straffbestämmelser
            som nu föreslås.
          </p>
          <p xml:id="i-DoNRJnvHqMUEDn9U8tNCU2">
            Det finns redan i dag en omfattande lagstiftning avseende terrorbrott
            och terrorhandlingar som även täcker in handlingar på förberedelse-
            och försöksstadiet. Den låga frekvensen av fällande domar avseende
            terroristbrott beror till stor del på svårigheten att samla tillräcklig
            bevisning för lagföring. Denna brist avhjälps inte genom att konstruera
            nya straffrättsliga bestämmelser som synes nästintill omöjliga
            att tillämpa, åtminstone i ett brottspreventivt syfte.
          </p>
          <p xml:id="i-GwKvC9fmsnEnmxesKkoeQr">
            Förslagen till straffbestämmelser avseende utbildning och resor
            inskränker människors rörelsefrihet och informationsfrihet på
            ett sätt som inte kan anses överensstämma med vad som stadgas
            i Europakonventionen och 2 kap. regeringsformen (RF). För att
            en inskränkning av dessa rättigheter ska vara tillåten krävs att
            åtgärden tillgodoser ändamål som är godtagbara i ett demokratiskt
            samhälle och varken går utöver vad som är nödvändigt med hänsyn
            till det eftersträvade ändamålet eller sträcker sig så långt att
            den utgör ett hot mot den fria åsiktsbildningen. Det ska således
            råda en balans mellan mål och medel samt vara sannolikt att det
            angivna syftet uppnås genom vidtagna medel. Finns det möjlighet
            att välja mellan flera verksamma åtgärder ska det minst tyngande
            alternativet väljas. De aktuella lagförslagen innebär, som ovan
            berörts, en kriminalisering av handlingar som i tid och rum ligger
            långt ifrån det fullbordade terroristbrottet och är förenade med
            såväl gränsdragningsproblem som bevissvårigheter på ett sätt som
            innebär att det åsyftade ändamålet – att motverka terrorism –
            sannolikt inte kan uppfyllas. I såväl utredningen som propositionen
            saknas en djupgående analys och redogörelse för hur de föreslagna
            straffbestämmelserna i praktiken ska kunna tillgodose det avsedda
            ändamålet.
          </p>
          <p xml:id="i-PG4X9NdKVggt71hnpGRR7h">
            Att införa dessa straffbestämmelser synes således inte vara någon
            effektiv åtgärd som står i proportion till den fri- och rättighetsinskränkning
            och rättsosäkerhet m.m. som förslagen innebär, varmed värdet och
            behovet av den föreslagna kriminaliseringen starkt kan ifrågasättas.
          </p>
          <p xml:id="i-AxSJkzsy15BjAZzC4g241j">
            I propositionen hänvisas till och motiveras lagförslagen med
            att vi är folkrättsligt bundna av FN:s säkerhetsråds resolution
            2178 (2014). Vänsterpartiet anser att det är av stor vikt att
            Sverige fullföljer internationella åtaganden och följer de folkrättsliga
            akter, såsom FN-konventioner och resolutioner, som vi är bundna
            av. Sverige är dock även bundet av och förpliktigat att följa
            vad som stadgas i Europakonventionen, vår grundlag och vad som
            följer av grundläggande rättsprinciper i en rättsstat.
          </p>
          <p xml:id="i-52jwrtkbWoynPAdYW2qKm4">
            Det har tidigare gjorts undantag från FN-resolutioner som ansetts
            strida mot vår svenska rättstradition. Vänsterpartiet bedömer
            att de lagförslag och det underlag som presenterats i detta fall
            ur flera aspekter, såsom ovan berörts och som även belysts av
            flera remissinstanser, är bristfälliga och innebär ett åsidosättande
            av rättssäkerhet och grundläggande rättsprinciper samt medför
            långtgående inskränkningar av mänskliga fri- och rättigheter på
            ett sätt som Vänsterpartiet inte kan bortse från. Vi anser således
            att den föreslagna lagstiftningen inte överensstämmer med svensk
            rättstradition och de grundläggande rättsliga principer som bör
            upprätthållas i en rättsstat. Därmed kan vi inte acceptera införandet
            av de föreslagna åtgärderna – trots att de vilar på en resolution
            från FN:s säkerhetsråd – på det sätt som nu föreslås.
          </p>
          <head xml:id="i-MPtvFhLxV5N252Ew6gqeCY" type="h1">
            5 Straff för finansiering av särskilt allvarlig brottslighet
            i vissa fall
          </head>
          <p xml:id="i-EmM1ekof1rCqaBUAGNxY1J">
            Regeringens förslag till ändringar av lagen (2002:444) om straff
            för finansieringen av särskilt allvarlig brottslighet i vissa
            fall innebär en synnerligen omfattande kriminalisering av en mängd
            transaktioner och handlingar, oavsett deras syfte, som normalt
            sett betraktas som helt vardagliga och i vissa fall även behjärtansvärda
            och motiverade av humanitära skäl. Det kan handla om allt från
            att ge gåvor till någon, att på olika sätt bidra till en anhörigs
            försörjning eller att förnödenheter tillhandahålls flyktingar
            i ett krigsområde, till att ge bidrag till humanitära projekt
            och organisationer.
          </p>
          <p xml:id="i-B8yjNBDpM1px1oyca2xcWy">
            I dag är det förbjudet att ge pengar eller andra bidrag till
            en terroristorganisation, om syftet med gåvan är att bidra till
            terroristbrott. Humanitär hjälp, såsom tillhandahållande av mediciner
            och filtar, är dock tillåten att ge även till terrororganisationer.
            Regeringens förslag får dock till följd att humanitär hjälp i
            vissa fall kriminaliseras.
          </p>
          <p xml:id="i-FtHiaA5Qa9hAPsssUk81fX">
            Avgränsningen av det straffbara området bestäms nämligen uteslutande
            av om mottagaren, en enskild eller en sammanslutning av personer,
            begår, försöker begå, förbereder eller medverkar till särskilt
            allvarlig brottslighet. Vilket syftet bakom transaktionen är saknar
            således betydelse. Det uppställs inte heller något krav på att
            det ska finnas ett samband mellan transaktionen och den särskilt
            allvarliga brottsligheten. Avsaknaden av ett sådant krav innebär
            dels att det inte krävs att egendomen som har överförts ska användas
            på ett visst sätt, vilket det görs i de redan befintliga punkterna
            i den paragraf som den föreslagna straffbestämmelsen avser att
            komplettera. Dels krävs det inte att de brottsliga gärningarna
            är pågående när transaktionen sker utan de kan lika gärna ligga
            i framtiden eller redan ha inträffat. Förutom att detta inte tydligt
            framgår av lagtexten så innebär avsaknaden av ett sådant kausalitetsrekvisit
            en betydande brist avseende precision och tydlighet avseende det
            straffbara området och handlandet.
          </p>
          <p xml:id="i-U3saexnUGvngN8eUhrpWJa">
            I författningskommentaren anges att bedömningen av brottsliga
            gärningar som redan har inträffat bör kunna påverkas av vilken
            tid som förflutit sedan de relevanta gärningarna inträffat och
            om personen avtjänat sitt straff eller tagit tydligt och uppriktigt
            avstånd från sådana handlingar. Någon närmare vägledning avseende
            vilka tidsramar det kan röra sig om anges dock inte. I fråga om
            gärningar som ännu inte inträffat ges inte någon vägledning alls.
            Detta får anses vara en brist som på ett påtagligt sätt förstärker
            den otydlighet som lagförslaget är behäftat med.
          </p>
          <p xml:id="i-PMGwwHrrxYESA2Sj7Eow7K">
            När det gäller bedömningen av vad som är en terroristorganisation
            räcker det inte enbart med att utgå från t.ex. FN:s eller EU:s
            lista över terroristorganisationer. Att en individ eller organisation
            förekommer på en sanktionslista utgör enligt författningskommentaren
            visserligen en omständighet som starkt talar för att det rör sig
            om en terrorist eller en terroristorganisation, men det förhållandet
            är dock varken nödvändigt eller tillräckligt för att det ska vara
            bevisat att det är fråga om en terrorist eller en terroristorganisation.
          </p>
          <p xml:id="i-CqZeCYQyox2zkEkQE6vjjU">
            Om den föreslagna bestämmelsen funnits på 1980-talet hade det
            sannolikt varit kriminellt att ge ekonomiskt stöd till ANC i Sydafrika.
            Lagförslagen kan därmed tänkas göra det betydligt svårare för
            framtidens versioner av Nelson Mandela att slåss för demokratisk
            utveckling och minoriteters rättigheter. I sitt remissvar pekar
            Röda Korset dessutom på den oförutsebarhet som råder med anledning
            av avsaknaden av en tydlig definition om vem som är terrorist.
            PKK är klassad som en terroristorganisation, men får ändå stöd
            av USA i den gemensamma kampen mot Daesh. Peshmerga är inte klassad
            som en terroristorganisation och mottar bl.a. utbildning av Sverige.
            Det avgörande för om det är lagligt att stödja en viss organisation
            eller inte tycks således vara vilken sida organisationen slåss
            för i ett krig.
          </p>
          <p xml:id="i-JcLYp1UEUYJronFQxkK28H">
            Kriminaliseringen som föreslås ställer således absurda och orimliga
            krav avseende givarens kunskap om såväl terroristlagstiftningen
            som insikt om mottagarens eventuella tidigare eller framtida förehavanden
            eller kopplingar till en terroristorganisation.
          </p>
          <p xml:id="i-Y8GdyYEgUhHfVyLwi5VqKB">
            Konsekvensen av lagstiftningen, om den genomförs, kan bli att
            en mormor som ger pengar till sitt barnbarn i avsikt att pengarna
            ska användas till hens livsuppehälle inte befrias från straffansvar
            – om det visar sig att barnbarnet på något sätt har varit eller
            kommer att vara engagerad i en organisation som deltar i en väpnad
            kamp mot exempelvis en ockupationsmakt och av motståndarna och
            eventuellt även av omvärlden kallas för terrorister – även om
            gåvan faktiskt används just så som den var tänkt, till barnbarnets
            livsuppehälle. Gåvan kommer ändå att räknas som finansiering av
            terrorism och givaren, mormodern, som då har begått en brottslig
            gärning, riskerar därmed två års fängelse. Mormodern kan även
            få räkna med att utsättas för hemliga tvångsmedel.
          </p>
          <p xml:id="i-Fu6PeLqScWW3HH6uUStp2z">
            Förslaget påverkar dock inte bara enskilda utan kan även försvåra
            och hota de humanitära hjälporganisationernas arbete i hela världen
            om alla former av samröre eller stöd, oaktat syftet med stödet,
            till människor eller grupper som anses vara terrorister kriminaliseras.
            Humanitära organisationer, såsom Röda Korset, har till uppgift
            att opartiskt hjälpa krigets offer, vilket bl.a. kan innebära
            att utbilda beväpnade grupper från olika sidor i konflikter i
            humanitär rätt, första hjälpen och krigs-kirurgi. De humanitära
            organisationerna bistår även flyktingar i stor skala, även när
            det bland flyktingarna finns medlemmar i terroriststämplade organisationer.
            I vissa fall kan det även uppstå ett behov av att använda en terroriststämplad
            organisation som mellanhand för att nå fram med vaccin och andra
            förnödenheter till nödställda människor i områden som kontrolleras
            av terroristorganisationen. Samtliga av dessa aktiviteter kan
            genom lagförslaget komma att bli olagliga, eftersom lagförslaget
            inte innehåller något undantag för humanitära organisationer.
            Lagförslaget är illa anpassat till verkligheten och riskerar i
            förlängningen att hota de humanitära organisationernas verksamhet,
            påverka den humanitära rätten negativt och inte minst försvåra
            humanitär hjälp och humanitära insatser i konfliktområden.
          </p>
          <p xml:id="i-7S7aFW7EmpxDAmgka4cWEj">
            Att stärka efterlevnaden av den humanitära rätten kan ses som
            en del av det övergripande arbetet med att bekämpa terrorism och
            dess effekter. Om den humanitära rätten efterlevs av t.ex. icke-statliga
            grupper som tillika kan anses vara terroristorganisationer, blir
            det humanitära lidandet i konfliktområden mindre och humanitära
            hjälpaktörer ges bättre förutsättningar att hjälpa de mest drabbade.
            Vissa av de gärningar som propositionens förslag i stort avser
            att träffa är förbjudna enligt den humanitära rätten, men lagförslaget
            innebär även att handlingar som är tillåtna enligt den humanitära
            rätten kriminaliseras. Det riskerar att underminera de få incitament
            som finns att få väpnade grupper att följa den internationella
            humanitära rättens regler.
          </p>
          <p xml:id="i-5uRorY8i2FJqadfFeAfNZ1">
            Mot bakgrund av vad som inledningsvis anförts om terroristlagstiftningens
            svåröverskådliga och svårtillämpade karaktär samt vad som i övrigt
            har anförts i detta avsnitt och med beaktande av att kriminaliseringen
            i många fall utgörs av helt naturliga förehavanden mellan människor
            anser Vänsterpartiet i likhet med remissinstansen Advokatsamfundet
            att förslaget inte kan anses uppfylla legalitetsprincipens krav
            på precision och tydlighet avseende det straffbara området och
            av den anledningen inte bör genomföras. Därutöver torde det även
            med tanke på hur vagt formulerat det straffbara området är uppstå
            svårigheter att fullgöra beviskraven om en transaktion kan anses
            vara rättsstridig eller inte.
          </p>
          <p xml:id="i-7cSYUszSdtbvQ9bSoyAcPR">
            Lagrådet anger i sitt yttrande att ”det kan slutligen ifrågasättas
            om en så bokstavstrogen tolkning av rekommendationen som gjorts
            i remissen är nödvändig” och uppmanar regeringen att ytterligare
            överväga möjligheten att begränsa ”straffansvaret till handlingar
            som är farliga eller skadliga” i den fortsatta beredningen av
            lagstiftningsärendet. Regeringen har inte hörsammat Lagrådets
            uppmaning.
          </p>
          <head xml:id="i-486QLaaCPJhRs9tR64waSC" type="h1">
            6 Hemliga tvångsmedel
          </head>
          <p xml:id="i-Up4ZvdmMtZ5MRWc7U2sMei">
            Det är av stor vikt att användningen av hemliga tvångsmedel är
            rättsligt reglerad och att denna reglering utformas med noggrant
            beaktande av grundlagarnas krav och Europakonventionens fri- och
            rättighetsreglering. All tvångsmedelsanvändning innebär ett ingrepp
            i den privata sfären och förutsätter en rimlig avvägning mellan
            det befogade kravet på effektiv brottsbekämpning å ena sidan och
            det lika befogade kravet på upprätthållandet av rättssäkerhet
            och integritet å den andra sidan. Detta är en svår balansgång
            som innehåller en konflikt mellan säkerhetstänkande och mänskliga
            rättigheter.
          </p>
          <p xml:id="i-FWPaPGW6sa4q6r9fqFZBtr">
            Vänsterpartiet anser inte att det ska vara helt förbjudet att
            använda hemliga tvångsmedel, utan ser att det kan finnas behov
            av sådana åtgärder när det är nödvändigt för en effektiv brottsbekämpning
            och för att upprätthålla rättstrygghet.
          </p>
          <p xml:id="i-rJuoRfP1XHGNdAGUMYPXk">
            Under lagstiftningsprocessen har det, som tidigare anförts, framförts
            skarp kritik rörande straffbestämmelsernas bristande tydlighet
            och förutsebarhet avseende det straffbara området och vilka handlingar
            som inkluderas i det. Vänsterpartiet delar den kritik som framförts
            och anser därför inte att det är lämpligt att så vaga och långtgående
            straffbestämmelser ska kunna kombineras med sådana ingripande
            åtgärder som hemliga tvångsmedel utgör. I detta fall är det således
            inte tvångsmedelsanvändningen i sig som vi kritiserar, utan utformningen
            och innehållet av de föreslagna straffbestämmelserna som ska utgöra
            den legala grunden för tvångsmedelsanvändningen.
          </p>
          <p xml:id="i-Ee15wamZ76iZNn4ySNDWHr">
            Säkerhets- och integritetsskyddsnämnden anger i sitt remissvar
            att det får anses ligga i farans riktning att användandet av hemliga
            tvångsmedel kommer att öka som en följd av att det straffbara
            området utvidgas.
          </p>
          <p xml:id="i-VgkU9LBNy9STtYjQDaEMjc">
            Vänsterpartiets bedömning är att det finns en överhängande risk
            att propositionen, om den bifalls, öppnar upp för en omfattande
            övervakning och tvångsmedelsanvändning, eftersom polis och säkerhetspolis
            genom propositionen ges möjlighet att använda hemliga tvångsmedel
            på vaga och lösa grunder samtidigt som de föreslagna straffbestämmelserna
            överlag föreslås ges ett högt straffvärde. Det saknas dessutom
            enligt vår mening en tillräcklig motivering till varför de olika
            handlingarna som kriminaliseras ska betinga så höga straffvärden
            som föreslås.
          </p>
          <p xml:id="i-4mLDK46GKJ3xRvidNadmsG">
            Konkret kan konsekvensen av lagändringarna bli att en person
            som skänker medicin och kläder till en fattig släkting som kan
            anses ha någon form av samröre (oavsett om detta har skett i dåtid,
            nutid eller sker i framtiden) med terrorism kan dömas till samma
            höga fängelsestraff som en person som ger ett bidrag direkt till
            en terrorverksamhet trots att straffvärdet rimligen borde vara
            lägre för den förstnämnda handlingen. I likhet med vad Advokatsamfundet
            framför i sitt remissvar är det svårt att bortse från att tanken
            med de föreslagna straffskalorna snarare är motiverad av en önskan
            att öka de legala förutsättningarna för tvångsmedelsanvändning
            än av hänsyn till gärningarnas straffvärde sett ur ett systematiskt
            perspektiv.
          </p>
        </div>
        <div type="motSignatures">
          <list>
            <item xml:id="i-XtoXDyaTJQpjjgpKXApTRV" who="i-PAfMpaW8KP2UfRTBpXARTc">
              Linda Snecker (V)
            </item>
            <item xml:id="i-71phFCeL8MeYxhAEVpswo8" who="i-8voj19hLWTGJHkxNP79tRb">
              Nooshi Dadgostar (V)
            </item>
            <item xml:id="i-ToCA5NoKzgK2JeTvd97zsZ" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-QwXAUuMWgR4M2KU3oDF9GW" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-ReEYf2QzijjqPT6QLM92bg" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-L54BWNeHPwj6rDJThHf2Rt" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-CPA3SXUPELJ3S1tGbHijCe" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
