<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00467">
  <teiHeader>
    <fileDesc>
      <titleStmt>
        <title>Infrastruktur i Blekinge</title>
        <author corresp="i-KxTfuBAJiVYpyHQUVaUndu i-YDnK8VSSiRoNGUj2EGkAeD">av Kerstin Haglö och Peter Jeppsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Infrastruktur i Blekinge</title>
          <idno type="rdwebb">H102T467</idno>
          <rs type="number">T467</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T467/text</ref>
          <ref type="dokument_url_html">http://data.riksdagen.se/dokument/H102T467</ref>
          <ref type="dokumentstatus_url_xml">http://data.riksdagen.se/dokumentstatus/H102T467</ref>
          <ref type="doc">http://data.riksdagen.se/fil/35B76E66-FD85-4EAC-9BBA-1D0E3A43B580</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KxTfuBAJiVYpyHQUVaUndu</idno>
            <name>Kerstin Haglö</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YDnK8VSSiRoNGUj2EGkAeD</idno>
            <name>Peter Jeppsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DCjWyfG9RzvaNm6owgqmra" type="signed"/>
        <correspContext corresp="i-DCjWyfG9RzvaNm6owgqmra">
          <note type="signatory" corresp="i-KxTfuBAJiVYpyHQUVaUndu"/>
          <note type="signatory" corresp="i-YDnK8VSSiRoNGUj2EGkAeD"/>
        </correspContext>
        <correspAction xml:id="i-A3WSvrUhz1tqrQTQwMVDBf" type="numbering">
          <date when="2013-10-07"/>
        </correspAction>
        <correspAction xml:id="i-PhHAYJaFCLCVTuuXspnxfw" type="submission">
          <date when="2013-10-04"/>
        </correspAction>
        <correspAction xml:id="i-JenRrmQJFXkdwwUUmFciYy" type="transfer">
          <date when="2013-10-03"/>
        </correspAction>
        <correspAction xml:id="i-9r3LomTG72UZgNBMvmU75Y" type="assigned"/>
        <correspContext corresp="i-9r3LomTG72UZgNBMvmU75Y">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4mA6FHXVhZcrHG9JYFL7rF" type="motHeader"/>
      <div xml:id="i-QXAPNphwDwijattb8WKKJ5" type="motBody">
        <div xml:id="i-MgaoiZwZevqRMg44XFoHsk" type="motProposal" subtype="förslag">
          <head xml:id="i-P6jbenY4fo79YSTyhtHYZt">
            Förslag till riksdagsbeslut
          </head>
          <p xml:id="i-AAfD3ybozAVCULSTKsdDGX">
            Riksdagen tillkännager för regeringen som sin mening vad som
            anförs i motionen om att i infrastrukturplaneringen se över förutsättningarna
            för infrastrukturinvesteringar i Blekinge län.
          </p>
        </div>
        <div xml:id="i-MYgSMC61zKPaGCaHnCq5Sm" type="motContent">
          <head xml:id="i-cGVNHz7iiteiLp5chyLmo" type="h1">
            Strategiskt läge
          </head>
          <p xml:id="i-Mz63CMrWKxrc2taqr3hfYo">
            Blekinge har ett strategiskt läge med sina hamnar, för Sverige
            i en ökad handel över Östersjön mot växande ekonomier i Central-
            och Östeuropa samt Asien. I Trafikverkets rapport Prognoser för
            arbetet med nationell transportplan 2014–2025, framgår att godsflödet
            i absoluta tal kan komma att överstiga det som går mot Västeuropa
            redan 2030.
          </p>
          <p xml:id="i-TuMtSup5gZ8myimReVnYM3">
            Vi anser att Blekinges hamnar utgör de naturliga portarna i transportkorridorer
            som knyter samman transportnätet i Sverige med länder på andra
            sidan Östersjön. OECD pekar i rapporten om Småland–Blekinge på
            brister i infrastrukturen där länet har sämre tillgänglighet via
            väg- och järnvägsnätet till EU-marknader än regioner som ligger
            längre bort. En anledning är att efterkrigstidens politik har
            gynnat ett västligt transportnät och negligerat de mer östliga.
          </p>
          <p xml:id="i-JYXUcavNZXmqSaa6hf64v">
            Med utvidgningen av EU och nya ekonomier har situationen förändrats.
            Utvecklingen kommer att innebära en kraftig ökning av godstransporter
            genom sydöstra Sverige, men det saknas en strategi för hur man
            avser att länka samman Sveriges transportnät via hamnar i Blekinge
            med viktiga transportkorridorer på andra sidan Östersjön.
          </p>
          <p xml:id="i-HwHp25n5oLTMZWgfacWe8X">
            Blekinge har som kustregion etablerade förbindelser med grannländerna
            i södra Östersjöregionen. Vi kan följa dessa växande ekonomiers
            utveckling och är också en del av den utvecklingen för Sveriges
            vidkommande genom det ökade flödet av gods, varor och resande
            via Blekinges hamnar. Cirka 90 % av landets export- och importgods
            transporteras till sjöss, vilket gör sjöfarten till det för utrikeshandeln
            viktigaste trafikslaget.
          </p>
          <p xml:id="i-VRjHrbGrmDKk5ND8xmBtrp">
            I Kapacitetsutredningens prognoser för 2050 framgår att den internationella
            handeln förväntas öka, särskilt mot östra Europa, Ryssland och
            Asien, och förväntas växa förbi den traditionellt största västerut.
            Därför är vi ytterst frågande till avsaknaden av en nationell
            strategi för hur man avser att utveckla sydöstra Sveriges infrastruktur
            för att möta upp den ökade östorienterade handeln, för vilka mått
            och steg man avser att ta för att möta upp den ökade handeln över
            Östersjön genom bättre infrastruktur i sydöstra Sverige, däribland
            Blekinge.
          </p>
          <p xml:id="i-5DfNC9us8KBbUMSThMu1az">
            I Trafikverkets underlagsrapport redovisas prognoser för TEN-hamnarna
            där Karlshamn med Karlskrona beräknas öka volymerna till 2030
            till totalt 11,8 miljoner ton.
          </p>
          <p xml:id="i-9Ayx7WgqNnKdbXopJLqkKx">
            Färjelinjen mellan Gdynia–Karlskrona som idag har flest resenärer
            mellan Sverige och Polen utökar till tre färjor. Färjelinjen mellan
            Karlshamn och Klaipeda är idag den största linjemässiga godsförbindelsen
            mellan Sverige och Baltikum och därifrån flöden vidare öster ut.
            Linjen utgör också den enda förbindelsen öster ut från södra Sverige.
          </p>
          <head xml:id="i-QeRr7cYFbjaZksHs9xgEyk" type="h2">
            En större arbetsmarknadsregion
          </head>
          <p xml:id="i-LG4A3L493faEvEHVhB8a6f">
            Blekinge har en näringslivsstruktur bestående av små och medelstora
            företag som kan växa om förutsättningarna finns genom förbättringar
            av transportsystemet. Företagens tillgänglighet till arbetskraft
            och människors möjlighet att pendla och resa ställer krav på god
            kollektivtrafikförsörjning. I Blekinge finns brister i järnvägsnätet,
            vilket innebär långa restider, och detta bidrar till att tåget
            inte är konkurrenskraftigt med bilen. Dåliga tågförbindelser inverkar
            även på resor till Stockholm där flyget har en speciellt stor
            betydelse för näringsliv och boende i Blekinge.
          </p>
          <head xml:id="i-DwKsNHSJKVYSeGwuZPTzpn" type="h2">
            E22
          </head>
          <p xml:id="i-W1jHyx6E1odcyQUwUpWAxz">
            E22 ingår i TEN-T Comprehensive Network och är den pulsåder i
            transportsystemet som binder samman städer och hamnar längs ostkusten.
            I Blekinge med centralorterna utefter kusten utgör E22 förbindelselänken
            för såväl vardagsresande som transporter och är sålunda av fundamental
            betydelse för länets utveckling.
          </p>
          <p xml:id="i-2qLis9yCPot1A3tU3ivUmP">
            E22 har idag begränsad tillgänglighet, man behöver åstadkomma
            robusta transportvägar via hamnarna och samtidigt bejaka övrig
            trafik.
          </p>
          <p xml:id="i-VYyHpyKP5Hn5sfRZw3kQGM">
            Den alltmer ökade lastbilstrafiken över E22 Lösen–Jämjö ska rymmas
            med personbilar och jordbruksfordon på en 7–9 m bred landsväg
            utan mötesseparering. Vägen passerar genom Jämjö tätort.
          </p>
          <p xml:id="i-3WQvXkJNgNsvnPvCsFxbJt">
            E22 Björketorp–Nättraby är en länk i stråket mellan Karlskrona
            hamn och Västsverige/Göteborg. Vägsträckan är en del i ett för
            länet viktigt regionalt pendlingsstråk och här behöver man stödja
            utvecklingen av transportstråken via länets centrala hamnar genom
            att stärka landanslutningarna till dessa.
          </p>
          <head xml:id="i-CXcdvaPZnWzT6bJpmgvTEm" type="h2">
            Blekinge kustbana och järnvägen Hässleholm–Kristianstad
          </head>
          <p xml:id="i-Q9QmbsMHymiqdDJA2Wty4Z">
            Blekinge kustbana och Skånebanan mellan Hässleholm och Kristianstad
            är för transporter och resande med tåg motsvarande pulsåder som
            E22 är på vägsidan. För Blekinge innebär dessa ett miljö- och
            klimatvänligt resande mellan länets centralorter utmed kustzonen
            och med Skåne och Öresundsregionen. För godstrafik på järnväg
            via Karlshamns hamn är det den enda vägen så länge inte Sydostlänken
            mellan Södra stambanan/Älmhult och Blekinge kustbana byggs ut.
          </p>
          <p xml:id="i-FkHcP49aiQNzZf5AvGH5M4">
            Kapacitetsbristerna är akuta på Skånebanan och behovet av åtgärder
            i form av mötesspår och partiellt dubbelspår är mycket angelägna
            för att kunna erbjuda resor med tåg i en ökad arbetsmarknadsförstoring.
          </p>
          <p xml:id="i-MA4iRkFjZXypyXUUpMbpgx">
            Utan kapacitetshöjande åtgärder på Blekinge kustbana är det inte
            möjligt att öka turtätheten mellan Karlskrona och Kristianstad.
          </p>
          <head xml:id="i-VPWKauQm6xXBBicQdGS5F3" type="h2">
            Sydostlänken
          </head>
          <p xml:id="i-DWwL6sGkDFNsmKu3Dnt7EK">
            Det finns goda skäl för en upprustning och förlängning av Sydostlänken.
            En utveckling av banan skulle bidra till stabiliteten i järnvägssystemet
            i södra Sverige och samtidigt på ett avgörande sätt underlätta
            för den ökade handeln till östra Europa och Asien. Den hårt belastade
            Södra stambanan söder om Älmhult, idag 75 godståg/dygn, skulle
            kunna avlastas med 20 godståg per dygn genom Sydostlänken.
          </p>
          <p xml:id="i-T78ffKDzVetAiaVAoZ94F2">
            Sydostlänken skulle bidra till ökad flexibilitet och robusthet
            i transportsystemet för både gods- och persontrafik och integrera
            Blekinge, södra Småland och Skåne i en gemensam arbetsmarknadsregion.
          </p>
          <p xml:id="i-GbKrsjRDpLGfjmsafD5iQw">
            Sydostlänken skulle bli en del i en klimateffektiv transportkorridor
            för export och import över Östersjön till växande marknader i
            östra Europa och Asien och öka regionens och företagens konkurrenskraft.
            Näringslivet i regionen har starkt betonat behovet av Sydostlänke,
            däribland Volvo personvagnar, Ikea och Karlshamns hamn. Ikea bygger
            ut och stärker sin position i Älmhult, Volvo personvagnar satsar
            35 miljarder i Sverige, däribland i nya produktionsanläggningar
            i Olofström. Redan 2013 kommer transportbehovet att öka från Volvo
            Olofström till fabrikerna i Kina. Karshamns hamn satsar över 200
            miljoner kronor för att med stöd av EU ytterligare utveckla hamnen
            med ny kombiterminal för ökad intermodalitet.
          </p>
          <head xml:id="i-8AUmqjPLMxkaXf5Mwok19p" type="h2">
            Kust-till-kust-banan
          </head>
          <p xml:id="i-Mb2KL6KocKwq7xJGRW3ToR">
            Kust-till-kust-banan mellan Karlskrona/hamnen på Verkö och Alvesta
            kan efter upprustningen av sträckan Emmaboda–Verkö 2013 trafikeras
            av godstransporter. Projektet påbörjades 2009 som en viktig länk
            i Baltic-Link-stråket för att möjliggöra godstrafik på järnväg
            med koppling till sjöfarten.
          </p>
          <p xml:id="i-DRaSGiuGQQsrq6h71WmXi1">
            Kapacitetsbrister mellan Alvesta och Växjö efter 2025 riskerar
            att hämma såväl resor som ökade godstransporter på Kust-till-kust-banan.
            Det skulle te sig orimligt om det finns en kvarstående flaskhals
            i systemet som medför att nu genomförda investeringar inte får
            avsedd effekt.
          </p>
          <head xml:id="i-5Pc5KrqniayRDrPMSG6AuC" type="h2">
            Tvärleden, riksväg 15
          </head>
          <p xml:id="i-7ibGtVSWCRRLw4YkPDnpiV">
            Tvärleden har stor betydelse för Blekinge och dess industri.
            Ombyggnad av etappen Vilshult–Skälmerhult är klar sedan något
            år och sträckan mellan Osby och Markaryd har också nyligen invigts.
            Den tunga trafiken genom Lönsboda centrum är ett problem som kvarstår
            och som nu kommer att växa. Den resterande delen i Blekinge län
            med förbifarten söder om Lönsboda i Skåne län måste därför göras
            i närtid.
          </p>
        </div>
        <div xml:id="i-SCEFkUBhbFMS9ERGJb81F4" type="signatureBlock">
          <list xml:id="i-G5C8b79muhP7oXQyEnEH4M">
            <item xml:id="i-Rb7XTBX1cTi8axmfUve4AK" type="signature">
              Kerstin Haglö (S)
            </item>
            <item xml:id="i-3NXMQf4PGAn7qf84ced3Rf" type="signature">
              Peter Jeppsson (S)
            </item>
          </list>
        </div>
      </div>
    </body>
  </text>
</TEI>
