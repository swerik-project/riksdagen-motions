<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-AU-00464">
  <teiHeader>
    <fileDesc>
      <titleStmt>
        <title>Strejkrätt, föreningsrätt och integritet i arbetslivet</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:464 av Ali Esbati m.fl. (V)</title>
          <idno type="rdwebb">H902464</idno>
          <rs type="number">464</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H902464/text</ref>
          <ref type="dokument_url_html">http://data.riksdagen.se/dokument/H902464</ref>
          <ref type="dokumentstatus_url_xml">http://data.riksdagen.se/dokumentstatus/H902464</ref>
          <ref type="docx">http://data.riksdagen.se/fil/72A0562B-0851-4B90-BBFE-5D707867D1B0</ref>
          <ref type="pdf">http://data.riksdagen.se/fil/E4044CF0-FB24-4311-95FB-EDE19ED7BC4C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PDudkbuy687tUhEF31WkeH" type="signed"/>
        <correspContext corresp="i-PDudkbuy687tUhEF31WkeH">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-7oxQ4caP1VhafAFK8n1NBE" type="submitted">
          <date when="2021-09-27"/>
          <time when="15:29:28"/>
        </correspAction>
        <correspAction xml:id="i-GZJXThYNqFQ8o3AzJvAAxE" type="reviewed">
          <date when="2021-09-27"/>
          <time when="18:03:37"/>
        </correspAction>
        <correspAction xml:id="i-4hiop2PJuQnouuyoEMbBht" type="referred">
          <date when="2021-10-14"/>
        </correspAction>
        <correspAction xml:id="i-Nnd2SmQ2zWA3XyRHu7hXpd" type="assigned">
          <date when="2022-10-05"/>
          <time when="09:29:09"/>
        </correspAction>
        <correspContext corresp="i-Nnd2SmQ2zWA3XyRHu7hXpd">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-WdPC5EtLCVw1qWaTk1PuYs" type="behandlas_i"/>
        <correspContext corresp="i-WdPC5EtLCVw1qWaTk1PuYs">
          <ref type="uppgift">2021/22:AU7</ref>
          <ref type="ref_dok_id">H901AU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ksg4H5ALqNPBQVTfL48F7K" type="motHeader">
        <div xml:id="i-DqdScqN8VCWXPyHSsSs5FQ" type="motTitle">
          Motion till riksdagen 2021/22:464 av Ali Esbati m.fl. (V) Strejkrätt,
          föreningsrätt och integritet i arbetslivet
        </div>
      </div>
      <div xml:id="i-Ajj7iYRMQHXrCHZYrmU5k5" type="motBody">
        <div xml:id="i-8EF5BY7z2S6u46QnMVjChc" type="motProposal" subtype="förslag">
          <head xml:id="i-FZmvtkfjAQUVsgCVS8eh4d">
            Förslag till riksdagsbeslut
          </head>
          <list xml:id="i-5eLqDdBjds4tv2cw3JXJaM" style="ol">
            <item xml:id="i-55Qqqi7QZaqQ539F4fQkrK">
              Riksdagen ställer sig bakom det som anförs i motionen om att
              de inskränkningar i konflikträtten som genomförts i lagen (1976:580)
              om medbestämmande i arbetslivet med proposition 2018/19:105 ska
              rivas upp och tillkännager detta för regeringen.
            </item>
            <item xml:id="i-7ENbEWaMrd7KzGfJr8ZnSA">
              Riksdagen ställer sig bakom det som anförs i motionen om att
              skyddet i medbestämmandelagen mot föreningsrättskränkning bör
              stärkas och tillkännager detta för regeringen.
            </item>
            <item xml:id="i-CDNAMfh3yxzgg5hX6Qdu9B">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att ta fram
              förslag till en arbetsrättslig lag om skydd för den personliga
              integriteten i arbetslivet och tillkännager detta för regeringen.
            </item>
          </list>
        </div>
        <div xml:id="i-F8s1epwZsK4192ifW1bEwu" type="motContent">
          <head xml:id="i-UiWhJocQ27pHYr4twuNsD8" type="h1">
            Strejkrätt
          </head>
          <p xml:id="i-Q8xL7QqUeg5XS2XGRd8XYE">
            Strejkrätten är en grundlagsfäst, demokratisk rättighet skyddad
            av flera internationella konventioner. Rätten att strejka är helt
            avgörande för att arbetstagarna ska kunna försvara uppnådda rättigheter
            och på sikt förbättra dem. Relationen mellan arbetsgivare (arbetsköpare)
            och arbetstagare (den som säljer sin arbetskraft) är i grunden
            ojämn till arbetsgivarens fördel, eftersom arbetstagaren är beroende
            av sin inkomst, samtidigt som arbetsgivaren i kraft av en utvidgad
            tolkning av äganderätten har rätten att leda och fördela arbetet.
            Den enskilde arbetstagaren är beroende av kollektivt agerande
            för att faktiskt kunna hävda sig och motverka den strukturella
            obalansen. Strejk är en yttersta möjlighet att realisera detta
            och bör värnas på starka principiella grunder. Strejkrätten är
            ett resultat av arbetarrörelsens långa och mödosamma kamp och
            utgör i dag en grund­läggande del av den svenska arbetsmarknadsmodellen.
            Om strejkrätten begränsas stärks arbetsgivarnas makt ytterligare
            medan arbetstagarna försvagas än mer.
          </p>
          <p xml:id="i-SitdJ8QcZqXZyDzGdGdfGc">
            I april 2019 lade S-MP-regeringen fram en proposition med förslag
            som innebär allvarliga och oacceptabla begränsningar i strejkrätten
            (prop. 2018/19:105). Vänster­partiet avvisade propositionen med
            motiveringen att regeringens förslag utgör en ensidig begränsning
            av arbetstagarsidans stridsåtgärdsrätt, öppnar för avtalsshopping
            (dvs. att arbetsgivare väljer ett billigare kollektivavtal) och
            gula fackföreningar (fack som i praktiken styrs eller kontrolleras
            av arbetsköparen) samt innebär ett opropor­tionerligt hårt slag
            mot fristående fackföreningar. Sammantaget medför regeringens
            förslag begränsningar i strejkrätten, vilkas konsekvenser är svåra
            att överblicka fram­över (mot. 2018/19:3101). I juni 2019 röstade
            en majoritet i riksdagen för regeringens proposition. Lagändringarna
            trädde i kraft den 1 augusti 2019.
          </p>
          <p xml:id="i-3A7FDyhFTza19GC69AUjrF">
            Under de drygt två år som gått har vi sett flera exempel på avtalsshopping,
            en av de saker vi varnade för skulle följa av den inskränkta strejkrätten.
            Elektrikerna har anklagat sin motpart Almega för att systematiskt,
            genom avtalsshopping, tvinga bort förbundets avtal i larmbranschen
            till förmån för Unionens avtal – ett avtal som är mer förmånligt
            för arbetsgivaren. Transport har anklagat flygcateringbolaget
            Gate Gourmet för avtals­shopping efter att företaget valt att
            tillämpa Hotell- och restaurangfackets billigare avtal – trots
            att arbetet omfattas av Transports avtal. Seko har, å sin sida,
            uttryckt stor oro över att det statligt ägda bolaget Infranord
            nu ser över möjligheten att byta arbetsgivar­organisation och
            därmed även kollektivavtal, vilket skulle innebära försämrade
            villkor för pension och semester. Det mest anmärkningsvärda exemplet
            torde dock vara solcellsföretaget Svea Solar som, efter varsel
            om stridsåtgärder, tecknade avtal med Elektrikerna. Företaget
            hade dock innan dess tecknat avtal med den gula fackföreningen
            Tingvallabro – ett avtal med betydligt sämre villkor än Elektrikernas.
            Eftersom företagets avtal med Tingvallabro är ett s.k. förstahandsavtal
            kan Elektrikerna, med nuvarande lagstiftning, inte vidta stridsåtgärder
            för att tvinga bort det lönedumpande förstahandsavtalet (Arbetet
            2021-06-22, Arbetaren 2021-05-21).
          </p>
          <p xml:id="i-7FST1SrAYVz5qGxsFNvUM4">
            Sannolikt kommer vi att få se fler exempel på arbetsgivare som,
            i sin iver att sänka kostnaderna, försöker skaffa sig det billigaste
            kollektivavtalet. Tidigare har fack­föreningarna kunnat ta strid
            för att rätt avtal ska tillämpas. Den möjligheten är nu borta.
            Strejkförbudslagstiftningen utgör därmed ett allvarligt hot mot
            svenska kollektivavtal och öppnar för lönedumpning.
          </p>
          <p xml:id="i-Q95tDry73D7LQ2iwwCxuXe">
            De begränsningar i strejkrätten som genomförts försvagar arbetstagarnas
            ställning och stärker arbetsköparnas makt i en tid då löntagarna
            redan är tillbakapressade. Enligt vår mening bör arbetstagarnas
            position på arbetsmarknaden stärkas. Att angripa en av grundvalarna
            för ett fritt och välorganiserat arbetsliv går i motsatt riktning.
            Vänster­partiet anser därför att de begränsningar i strejkrätten
            som genomförts mot bakgrund av proposition 2018/19:105 ska rivas
            upp.
          </p>
          <p xml:id="i-BhCq1D7j4E6x1W721kT7wc">
            De inskränkningar i konflikträtten som genomförts i lagen (1976:580)
            om medbestämmande i arbetslivet med proposition 2018/19:105 ska
            rivas upp. Detta bör riksdagen ställa sig bakom och ge regeringen
            till känna.
          </p>
          <head xml:id="i-8q26qn7SjuLdHHvHKLvPXu" type="h1">
            Föreningsrätt
          </head>
          <p xml:id="i-FbW7rxbeSGLf6ucFaPjYTg">
            Enligt föreningsrätten har arbetsgivare och arbetstagare rätt
            att tillhöra en arbetsgivar- eller arbetstagarorganisation, att
            utnyttja medlemskapet och verka för organisationen eller för att
            sådan bildas. På svensk arbetsmarknad erkändes föreningsrätten
            av SAF och LO genom ett avtal 1906. Rätten blev lagfäst 1936 genom
            lagen om förenings- och förhandlingsrätt. Sedan 1976 ingår reglerna
            i medbestämmandelagen (MBL).
          </p>
          <p xml:id="i-WxKz5FSuhB8B5L3MqaKjFF">
            Reglerna gäller ömsesidigt, men praktiskt sett innebär föreningsrätten
            främst en rätt för arbetstagare att tillhöra och verka för fackförening
            utan att för den skull bli utsatt för diskriminerande åtgärder
            från arbetsgivarens sida, t.ex. förflyttning till sämre arbete.
            Enligt praxis i AD krävs konkreta åtgärder, exempelvis i form
            av en indragen förmån, omplacering eller avskedande, för att en
            arbetsgivare ska kunna fällas för föreningsrätts­kränkning. Föreningsrätten
            kan inte avtalas bort och gäller för en förening och dess medlemmar
            oavsett om föreningen träffat kollektivavtal med arbetsgivaren
            eller inte. Den som kränker föreningsrätten kan åläggas att utge
            skadestånd både till organisation som kränkts och till medlem
            som haft nackdel av åtgärden. Arbetstagarnas föreningsrätt skyddas
            också folkrättsligt, bl.a. genom Internationella arbetsorganisationens
            (ILO) konventioner nr 87 och 98 som antagits av Sverige.
          </p>
          <p xml:id="i-ND3nSSRZbJcsm2hbaPSZ7w">
            Under senare år har det förekommit flera fall av misstänkt föreningsrättskränkning
            på svensk arbetsmarknad. Ett exempel skedde i samband med Elektrikernas
            varsel om blockad mot ett larmföretag i Göteborg hösten 2020.
            Enligt Elektrikerna utsattes deras medlemmar för grova påtryckningar
            av arbetsgivaren i syfte att få dem att byta fack­förbund innan
            blockaden trädde i kraft (Elektrikern 2020-09-02). Ett annat exempel
            skedde i samband med Handels varsel om strejk på H &amp; M:s lager
            i Borås hösten 2020. I det fallet skickade arbetsgivaren ut en
            blankett där de anställda uppmanades att fylla i facktillhörighet
            (Handelsnytt 2020-11-10).
          </p>
          <p xml:id="i-5dRbxNUwGjwgfRJNGQ2VWy">
            Utifrån dagens tillämpning av lagstiftningen ska den som fått
            sin föreningsrätt kränkt göra sannolikt att föreningsrättskränkning
            förekommit. Kan arbetstagaren eller arbetsgivaren göra detta skiftar
            bevisbördan över till den andra parten att påvisa att kränkning
            ej skett.
          </p>
          <p xml:id="i-UsNeL5n4h9PYR7iUNida59">
            Det kan exempelvis vara mycket svårt att göra sannolikt att en
            arbetstagare blivit hindrad av sin arbetsgivare att delta i strejk
            eller blivit uppsagd p.g.a. sitt fackliga engagemang. Ofta förekommer
            också kränkningar genom hot i samtal, där arbetstagaren uppmanas
            upphöra med sin fackliga verksamhet eller lämna sitt fackförbund
            – utan en tydlig åtgärd tagen mot arbetstagaren som man kan koppla
            till kränkningen. Detta skapar ett ojämnt maktförhållande, där
            den utsatta parten står i underläge mot den kränkande parten,
            och gör målen om föreningsrättskränkning mycket svåra att driva.
            Medbestämmandelagens intention om att skydda föreningsrätten riskerar
            att falla bort om lagstiftningen skyddar den som utövat kränkningen.
            Vänsterpartiet ser därför ett behov av att se över skyddet för
            den utsatte.
          </p>
          <p xml:id="i-3bvjYrYhJXdCyquRP7BwLZ">
            Skyddet i medbestämmandelagen mot föreningsrättskränkning bör
            stärkas. Detta bör riksdagen ställa sig bakom och ge regeringen
            till känna.
          </p>
          <head xml:id="i-eDTL8ENW2eH9dgiKNHWmn" type="h1">
            Integritet i arbetslivet
          </head>
          <p xml:id="i-6NrE6RyioYay6GnZtJhV7n">
            Arbetslivet är en av de platser där mest information om oss som
            individer skapas, lagras och behandlas. Det sker dessutom i en
            situation där den ena parten, arbetstagaren, står i ett beroendeförhållande
            till den andra, arbetsgivaren. Arbetsgivarna har dessutom långtgående
            befogenheter i förhållande till arbetstagarna. Ändå saknas det
            i dag tydliga regler kring den personliga integriteten i förhållandet
            mellan arbetsgivare och arbetstagare.
          </p>
          <p xml:id="i-PYNEQ6ZWxPwcPAgjuR4dkm">
            Frågan om personlig integritet i arbetslivet har utretts flera
            gånger och förslag om lagstiftning har lagts fram, bl.a. i betänkandena
            Personlig integritet i arbetslivet (SOU 2002:18) och Integritetsskydd
            i arbetslivet (SOU 2009:44). Behovet av en samlad lagstiftning
            om integritet i arbetslivet har senast lyfts av Integritetskommittén
            i sitt slutbetänkande Så stärker vi den personliga integriteten
            (SOU 2017:52). Någon samlad lagstiftning har trots det inte kommit
            på plats.
          </p>
          <p xml:id="i-BK7Qi75B12eQzrR1kPtM85">
            Mycket på det här området är i stort sett oreglerat. Även om
            dessa frågor är komplicerade och den tekniska utvecklingen går
            snabbt är det mer angeläget än någonsin med en arbetsrättslig
            lag om personlig integritet i arbetslivet. Det är viktigt med
            en lagreglering, som i sin tur kan ge upphov till fungerande praxis,
            för att på ett tydligt och rättssäkert sätt skilja motiverade
            åtgärder som utförs på sätt som minimerar intrånget i den personliga
            integriteten från integritetskränkande åtgärder.
          </p>
          <p xml:id="i-ASiZq6Q3Q8hziC8DWeBqvQ">
            En samlad lagstiftning om personlig integritet i arbetslivet
            bör bl.a. innehålla bestämmelser om: (i) medicinska undersökningar
            samt alkohol- och drogtester, inklusive regler för om och när
            man kan ställa krav på vaccin- eller hälsointyg; (ii) när arbetsgivare
            får kräva att arbetssökande och anställda lämnar utdrag ur belastnings­registret
            och andra register; (iii) lämplighets- och personlighetstester
            vid rekrytering och befordran och (iv) kontroller av arbetstagare
            inklusive kameraövervakning, gps-positionering, prestationsmätning,
            biometriska uppgifter samt e‑post, sociala medier och internetanvändning.
          </p>
          <p xml:id="i-TMCyNB9mKF5wyTzr414yRd">
            En sådan lagstiftning måste omfatta såväl privat som offentlig
            sektor och gå att anpassa till olika branscher genom kollektivavtal.
            På så vis blir den också en viktig del av partsmodellen.
          </p>
          <p xml:id="i-9i13dKfjcUHnvsTSjyccHz">
            Vad gäller personuppgifter så har allmänna regler om dataskydd
            (GDPR) betydelse. Ett stort problem i detta sammanhang är att
            omfattande behandling av känsliga personuppgifter i dag kan baseras
            på arbetstagarens samtycke, trots att beroende­förhållandet mellan
            arbetsgivare och arbetstagare skapar en maktobalans som gör det
            mycket svårt för arbetstagaren att säga nej. Det är av stor vikt
            att personuppgifts­behandling i arbetslivet aldrig ska kunna grundas
            enbart på arbetstagarens samtycke, utan den måste motiveras av
            objektiva skäl. Sverige bör överväga att utnyttja den uttryckliga
            möjlighet som GDPR ger att ha särskilda regler för arbetslivet.
          </p>
          <p xml:id="i-J3nffdLr1nvoFDZGRmNX2f">
            Genom tydliga regler om personlig integritet i arbetslivet skyddas
            inte bara arbetstagarnas personliga sfär. Det är också en förutsättning
            för att skapa den tillit som krävs för att kunna bejaka fördelarna
            med digitala arbetssätt och förtroende för den kontroll och övervakning
            som är nödvändig för att skapa ett säkert arbetsliv med en bra
            arbetsmiljö som förhindrar olyckor.
          </p>
          <p xml:id="i-DfYEk6WU49hLVTBrrEHJ7M">
            Vänsterpartiet anser därför att en arbetsrättslig lag om personlig
            integritet i arbetslivet är nödvändig, men eftersom alltför lång
            tid har gått sedan dessa frågor senast utreddes samt nya tekniska
            lösningar och andra förhållanden tillkommit är det ett måste att
            integritetsfrågorna åter utreds. Det behöver ske skyndsamt och
            med ett tydligt uppdrag att det ska vara en enkel och sammanhållen
            lagstiftning för arbetslivet som tar sin utgångspunkt i den svenska
            arbetsmarknadsmodellen.
          </p>
          <p xml:id="i-Xdt2tDsPioya18hmM2rZVW">
            Regeringen bör tillsätta en utredning med uppdrag att ta fram
            förslag till en arbetsrättslig lag om skydd för den personliga
            integriteten i arbetslivet. Detta bör riksdagen ställa sig bakom
            och ge regeringen till känna.
          </p>
        </div>
        <div xml:id="i-7LHw8ryV68XJKgB3ApPNhi" type="signatureBlock">
          <list xml:id="i-AcV8ZR5AsXvXY7r5rdTUk9">
            <item xml:id="i-eQcUQHwyhAnzc4F4jiKdi" type="signature">
              Ali Esbati (V)
            </item>
            <item xml:id="i-7GXV3SchF5gv2m1GNNgwRa" type="signature">
              Ulla Andersson (V)
            </item>
            <item xml:id="i-Gov7NAu2PDMmduo5GoxAgG" type="signature">
              Lorena Delgado Varas (V)
            </item>
            <item xml:id="i-EE9ixCr5RNFF2b8VLAkqXL" type="signature">
              Tony Haddou (V)
            </item>
            <item xml:id="i-ApFGMGakqxuW12U1Gk2cFV" type="signature">
              Birger Lahti (V)
            </item>
            <item xml:id="i-JTd81hiVguE9yCxRpmaNjH" type="signature">
              Ilona Szatmari Waldau (V)
            </item>
            <item xml:id="i-Epyir7FsW7ssJcaFVqbNnM" type="signature">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
