<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-03304">
  <teiHeader>
    <fileDesc>
      <titleStmt>
        <title>Förstärkta åtgärder mot terrorism</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3304 av Johan Forssell m.fl. (M)</title>
          <idno type="rdwebb">H8023304</idno>
          <rs type="number">3304</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8023304/text</ref>
          <ref type="dokument_url_html">http://data.riksdagen.se/dokument/H8023304</ref>
          <ref type="dokumentstatus_url_xml">http://data.riksdagen.se/dokumentstatus/H8023304</ref>
          <ref type="docx">http://data.riksdagen.se/fil/57B2F571-D7CC-4031-A0F4-7A7898E69C95</ref>
          <ref type="pdf">http://data.riksdagen.se/fil/0B6D6A4E-2A0C-4CDD-8B0B-5EE2235F18F8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WYEbWxL2buUWQHAinPzUMn" type="signed"/>
        <correspContext corresp="i-WYEbWxL2buUWQHAinPzUMn">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-3UXLNFXh5pXGmVqwD3KZ6N" type="submitted">
          <date when="2020-10-06"/>
          <time when="14:07:34"/>
        </correspAction>
        <correspAction xml:id="i-EdFqjrKouBAhFb7Hy3v7Vo" type="reviewed">
          <date when="2020-10-06"/>
          <time when="16:43:39"/>
        </correspAction>
        <correspAction xml:id="i-4JyQ4EeBNBuq1v1G7sJUTE" type="referred">
          <date when="2020-10-14"/>
        </correspAction>
        <correspAction xml:id="i-3pcGVkyZGwvytD8dDJa9ih" type="assigned">
          <date when="2021-10-08"/>
          <time when="10:18:32"/>
        </correspAction>
        <correspContext corresp="i-3pcGVkyZGwvytD8dDJa9ih">
          <ref type="assignedTo">Justitieutskottet</ref>
        </correspContext>
        <correspAction xml:id="i-VdMhEqsy5mdTeiPpEsiBH5" type="behandlas_i"/>
        <correspContext corresp="i-VdMhEqsy5mdTeiPpEsiBH5">
          <ref type="uppgift">2020/21:KU23</ref>
          <ref type="ref_dok_id">H801KU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU23</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Nwh3VLQmhREyfwmoUh8WpW" type="behandlas_i"/>
        <correspContext corresp="i-Nwh3VLQmhREyfwmoUh8WpW">
          <ref type="uppgift">2020/21:JuU25</ref>
          <ref type="ref_dok_id">H801JuU25</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU25</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ATg3w57HStBafBRT61TA9a" type="behandlas_i"/>
        <correspContext corresp="i-ATg3w57HStBafBRT61TA9a">
          <ref type="uppgift">2020/21:JuU29</ref>
          <ref type="ref_dok_id">H801JuU29</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU29</ref>
          <ref type="ref_dok_titel">Terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BngA3t8cyeZuX96Lrun4NW" type="behandlas_i"/>
        <correspContext corresp="i-BngA3t8cyeZuX96Lrun4NW">
          <ref type="uppgift">2020/21:JuU23</ref>
          <ref type="ref_dok_id">H801JuU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU23</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-32BsqWro2M1c8MUKA4tVvA" type="motHeader">
        <div xml:id="i-eu8h5NuqaU4b2cBVsLCX5" type="motTitle">
          Motion till riksdagen 2020/21:3304 av Johan Forssell m.fl. (M)
          Förstärkta åtgärder mot terrorism
        </div>
      </div>
      <div xml:id="i-R7CFKwmw7vEhupzN35Kb42" type="motBody">
        <div xml:id="i-DntuwD9AitaH2VyeyxWXer" type="motProposal" subtype="förslag">
          <head xml:id="i-B3npJ6CpUvvBfc2wtPY8dn">
            Förslag till riksdagsbeslut
          </head>
          <list xml:id="i-8JejuJAouj45dNZGCHWjB7" style="ol">
            <item xml:id="i-5mbxCnU5H2nF7kiyb24YD6">
              Riksdagen ställer sig bakom det som anförs i motionen om skärpta
              straffskalor för brott inom terrorismområdet och tillkännager
              detta för regeringen.
            </item>
            <item xml:id="i-5HKG4quGjSFqLqhB1Lnyo9">
              Riksdagen ställer sig bakom det som anförs i motionen om att
              deltagande i terrororganisationers verksamhet bör kriminaliseras
              och tillkännager detta för regeringen.
            </item>
            <item xml:id="i-2iYRWpD2CU59vXHaPBQK1w">
              Riksdagen ställer sig bakom det som anförs i motionen om ett
              breddat förbud som innebär att även deltagande i andra inhemska
              våldsbejakande organisationers verksamhet bör vara brottsligt
              och tillkännager detta för regeringen.
            </item>
            <item xml:id="i-isuPVoL5bfyonvC46MX2i">
              Riksdagen ställer sig bakom det som anförs i motionen om att
              hemlig rumsavlyssning ska vara möjlig vid grova brott med terrorkoppling
              och tillkännager detta för regeringen.
            </item>
            <item xml:id="i-UfoTwefTFbbaptxHY5C9LU">
              Riksdagen ställer sig bakom det som anförs i motionen om att
              skyndsamt tillsätta en utredning med uppdrag att föreslå utökade
              möjligheter till datalagring med sikte på nationell säkerhet och
              tillkännager detta för regeringen.
            </item>
            <item xml:id="i-5kw6E6eXPWbCP9ixgaoPRx">
              Riksdagen ställer sig bakom det som anförs i motionen om att
              tillsätta en utredning om platskravet vid hemlig dataavläsning
              och tillkännager detta för regeringen.
            </item>
            <item xml:id="i-NLgs9HrPeepZHSipvGhUNa">
              Riksdagen ställer sig bakom det som anförs i motionen om att
              nivån bör sänkas för när hemliga tvångsmedel får användas enligt
              lagen om preventiva tvångsmedel och tillkännager detta för regeringen.
            </item>
            <item xml:id="i-RhtX4oX1Y6pUhM4sjhtSG">
              Riksdagen ställer sig bakom det som anförs i motionen om att
              överväga att införa ett straffansvar för den som publikt publicerar
              en bild eller ett budskap som ger stöd åt en terrororganisation,
              och detta tillkännager riksdagen för regeringen.
            </item>
            <item xml:id="i-N3syCCrSPm9fnCHP9bvBK4">
              Riksdagen ställer sig bakom det som anförs i motionen om att
              förbjuda anskaffande och innehav av terroristbrottsinstruktioner
              och tillkännager detta för regeringen.
            </item>
            <item xml:id="i-6QSGWrCqbCZnGCJKmPCbMy">
              Riksdagen ställer sig bakom det som anförs i motionen om att
              en ny typ av nationell samordningsfunktion bör införas i syfte
              att stärka samordningen mellan polisen, Säkerhetspolisen, Åklagarmyndigheten
              och Migrationsverket i ärenden som rör terrorism och tillkännager
              detta för regeringen.
            </item>
            <item xml:id="i-FLJt6xvymZZbR9gLxg4Ebz">
              Riksdagen ställer sig bakom det som anförs i motionen om att
              regeringen skyndsamt bör utreda hanteringen av situationer där
              verkställighetshinder föreligger i samband med utvisning av personer
              som utgör säkerhetshot och tillkännager detta för regeringen.
            </item>
            <item xml:id="i-L6YZyprpMxru4rUDBEcej">
              Riksdagen ställer sig bakom det som anförs i motionen om skärpta
              åtgärder i syfte att stävja missbruket av pass och tillkännager
              detta för regeringen.
            </item>
            <item xml:id="i-9pMLZNHMVJxxAtuAyFKXRy">
              Riksdagen ställer sig bakom det som anförs i motionen om att
              missbruk av pass, främlingspass och resedokument vid inresa alltid
              bör bedömas som grovt missbruk av urkund och tillkännager detta
              för regeringen.
            </item>
            <item xml:id="i-62tjusQqkkcHFVci7Fs4vM">
              Riksdagen ställer sig bakom det som anförs i motionen om att
              system med automatiska gränskontroller i Sverige bör undersökas
              och att arbetet bör ges hög prioritet, och detta tillkännager
              riksdagen för regeringen.
            </item>
            <item xml:id="i-QbncW7itq34Znj5jEw8yFY">
              Riksdagen ställer sig bakom det som anförs i motionen om en översyn
              av regelverket för utländsk finansiering av svenska trossamfund
              och tillkännager detta för regeringen.
            </item>
            <item xml:id="i-7uVNtVdTYBCFjThjJGveb9">
              Riksdagen ställer sig bakom det som anförs i motionen om att
              ett svenskt medborgarskap ska kunna återkallas, bl.a. i fall då
              någon med dubbelt medborgarskap har begått ett terrorbrott, och
              detta tillkännager riksdagen för regeringen.
            </item>
          </list>
        </div>
        <div xml:id="i-CH7AhwEQMzhWdtBsywxF3T" type="motContent">
          <head xml:id="i-Ny4ppL8MWitHR7F1zAgRd9" type="h1">
            Motivering
          </head>
          <p xml:id="i-TbmyHhwZ13sAyhqGfVb2P3">
            Den svenska terrorhotnivån är fortsatt förhöjd och det finns
            en risk för attentat i Sverige. Dådet på Drottninggatan 2017 visar
            att terrorhotet är reellt även i Sverige. Nationellt centrum för
            terrorhotbedömning (NCT) bedömer att terrorattentatshotet i Sverige
            främst utgörs av islamistiskt och högerextremistiskt motiverad
            terrorism.
          </p>
          <p xml:id="i-83ED7rdVXLLY6zhCXmZs2b">
            Daesh har under de senaste åren försvagas och har idag en begränsad
            förmåga att leda terrorattentat i västvärlden, bedömningen är
            dock att de kommer försöka att åter­upprätta denna förmåga. Det
            har också skett en successiv tillväxt av den våldsbejakande islamistiska
            miljön i Sverige, som främst är koncentrerad till socialt utsatta
            områden i större och mellanstora städer.
          </p>
          <p xml:id="i-Afs1Y9roexycrqRwDfFdq1">
            Historiskt har de flesta attentat som utförts i Europa genomförts
            av personer som inte har tränat eller stridit med våldsbejakande
            grupper utomlands. NCT har gjort en bedömning om ett islamistiskt
            motiverat terrorattentat genomförs är det troligt att det utförs
            av en ensamagerande gärningsman eller mindre grupp med lättillgängliga
            medel.
          </p>
          <p xml:id="i-VbPaYyXyPhBjJj8wVomEJ2">
            Under 2019 har det även skett en ökning av högerextremistiskt
            motiverad terrorism i västvärlden, där attentatet i Christchurch
            initierade en våldsvåg under året. Det finns indikationer på att
            våldsbejakande högerextremism attraherar fler individer i Sverige
            och att det kan finnas personer i Sverige med avsikt att begå
            terrorattentat med en högerextrem motivbild. Utöver terrorattentatshotet
            utgör vit makt-miljön och den autonoma miljön ett långsiktigt
            mot demokratin genom att systematiskt använda våld, hot och trakasserier
            för att avskaffa eller ändra vårt demokratiska styrelseskick.
          </p>
          <p xml:id="i-Dc7Np7Fu48BBkF5e2h23qC">
            Sammantaget är det viktigt att Säkerhetspolisen har de resurser
            och befogenheter som krävs för att hantera en stor mängd våldsbejakande
            extremister i många olika grupperingar och miljöer. Det behövs
            fler och förstärkta åtgärder i kampen mot terrorismen. Sverige
            ska ha ett väl rustat rättsväsende som säkerställer att de som
            planerar, utför och lämnar stöd till terrorism ska upptäckas,
            stoppas och bestraffas.
          </p>
          <head xml:id="i-GxrTZCNj7VeA4uKjiMttgS" type="h2">
            Straffen för brott inom terrorismområdet
          </head>
          <p xml:id="i-P58RTWqrYL5VqFdeEqckvZ">
            I dag framstår straffnivåerna för vissa brott inom terrorismområdet,
            dvs. de straffnivåer som straffskalorna omfattar, som orimligt
            låga. Straffskalorna kan inte sägas spegla brottens allvar. Dessutom
            skulle förändrade straffnivåer även öka förutsättningarna att
            använda hemliga tvångsmedel och därmed förbättra förutsättningarna
            för att brotten ska kunna klaras upp. Vi anser att straffen bör
            skärpas väsentligt för exempelvis följande brott inom terrorismområdet:
            offentlig uppmaning till terroristbrott, rekrytering till terroristbrott,
            utbildning till terroristbrott, finansiering av terroristbrott
            och resor i terrorismsyfte. När det gäller dessa brott bör spannet
            för straffnivåerna omfatta från fängelse i sex månader till fängelse
            i fyra år i stället för, som i dag, från fängelse i 14 dagar till
            fängelse i två år.
          </p>
          <p xml:id="i-4vmy49x1oASqtTTNcFzjza">
            Vi vill även se en höjning av straffnivåerna för grova brott.
            Är brotten grova bör det dömas till fängelse i lägst två år och
            högst tio år, i stället för fängelse i lägst sex måna­der och
            högst sex år som gäller i dag. Detta skulle också innebära ett
            närmande till straffnivåerna i motsvarande lagstiftning i andra
            jämförbara länder.
          </p>
          <p xml:id="i-8SxqZLxh4eav6Hag6rJFCB">
            I våras redovisade terroristbrottsutredningen sitt slutbetänkande.
            Utredningen före­slår bland annat att maximistraffen för brott
            av normalgraden och minimistraffen för grova brott höjs för samtliga
            brott som ingår i den föreslagna lagen, undantaget terro­ristbrottet
            och resebrottet. Utredningens förslag är ett steg i rätt riktning
            men vi bedömer att förslaget inte innebär en tillräcklig skärpning
            av straffskalorna. Säkerhetspolisen menar att de föreslagna höjningarna
            av maximistraffen för brott av normalgraden inte kommer leda till
            någon straffskärpning vid straffmätningen och att en skärpning
            av minimistraffen därför bör övervägas. Säkerhetspolisen konstaterar
            också att Sverige, även om utredningens förslag genomförs, i en
            europeisk jämförelse kommer ha förhållandevis låga straff för
            terroristbrottslighet. Det finns därmed en risk att Sverige därför
            kan framstå som en fristad för terrorister. Med anledning av detta
            bör regeringen skyndsamt tillsätta en ny utredning med uppdrag
            att föreslå ytterligare skärpningar av straffskalorna för terrorismbrottslighet.
          </p>
          <head xml:id="i-H5WaZJNHaVXtmFxKYCLTQ6" type="h2">
            Kriminalisera deltagande i terroristorganisationers verksamhet
          </head>
          <p xml:id="i-641FbWEVhPZ9S1JJEz6uMt">
            Den som deltar i terroristorganisationer medverkar till att underlätta
            och sprida terrorism. Deltagande i terroristorganisationers verksamhet
            bör därför kriminaliseras.
          </p>
          <p xml:id="i-Q6CEJpVHdwWYX6xazVuyKe">
            I våras beslutade riksdagen om att kriminalisera samröre med
            terrororganisation. En sådan lagstiftning träffar få fall och
            innebär en begränsad utvidgning av det kriminali­serade området.
            Det som verkligen behövs och som vi krävt länge är en kriminalisering
            av deltagande i en terrororganisation.
          </p>
          <p xml:id="i-WyxHLrHbqfKCw9GGU8XyLy">
            Ett sådant förbud bör även ta sikte på att det även ska vara
            brottsligt att delta i andra inhemska våldsbejakande organisationers
            verksamhet. Kravet på att det ska röra sig om en våldsbejakande
            organisation innebär att det måste röra sig om en sammanslutning
            av personer som begår allvarlig brottslighet – det handlar i princip
            om allvarliga hot eller våld mot andra personer. Endast den som
            deltar i en sådan organisations verksamhet kommer att omfattas
            av förbudet och därmed kunna dömas för brott. Det ska alltså krävas
            ett deltagande som tar sig uttryck i någon form av aktivt handlande.
            Det kan till exempel handla om att sprida information, värva,
            utbilda eller samla in pengar för organisationens räkning. Det
            kommer alltså inte vara tillräckligt att endast lyssna på ett
            tal eller närvara vid något annat arrangemang av en våldsbejakande
            organisation.
          </p>
          <head xml:id="i-A9xwwp5k6bwEUn9mNpPsay" type="h2">
            Ökade möjligheter att använda hemliga tvångsmedel, datalagring,
            hemlig dataavläsning med mera
          </head>
          <p xml:id="i-YES8WQdeKYCetFKsYm5Ebk">
            Allvarliga fall av brott med terrorkoppling, det vill säga de
            brott som bedöms som grova, bör kunna aktualisera hemlig rumsavlyssning
            trots att minimistraffet för dessa brott är lägre än fyra års
            fängelse, vilket normalt är det minimistraff som krävs för hemlig
            rumsavlyssning. Brott med terrorkoppling avses offentlig uppmaning
            till terroristbrott, rekrytering till terroristbrott, utbildning
            till terroristbrott, finansiering av terroristbrott och resor
            i terrorismsyfte. Svårigheterna att utreda brott av dessa slag
            i kombination med det starka intresset av att de beivras gör det
            motiverat att frångå huvudregeln om fyra års minimistraff.
          </p>
          <p xml:id="i-KE747hi4XQ82VsF59QxEkn">
            Den 1 oktober 2019 trädde ny lagstiftning i kraft som reglerar
            de brottsbekämpande myndigheternas tillgång till datalagrade teleuppgifter.
            Just tillgången till data är ett av Säkerhetspolisens viktigaste
            verktyg i arbetet med att upptäcka och förhindra terrorbrott och
            andra allvarliga brott. Det är betydelsefullt att vi till slut
            fått på plats en ny lag­stiftning som är förenlig med EU-rätten
            och som teleoperatörerna har att följa. Det är dock en brist att
            regeringen inte föreslagit en mer långtgående möjlighet till datalagring
            med koppling till nationell säkerhet, dvs. med avseende på Säkerhetspolisens
            verksam­het. Det öppnas i EU-domen från december 2016 uttryckligen
            upp för mer tillåtande nationella regler på detta område. Enligt
            regeringen saknas beredningsunderlag för att föreslå en särskild
            reglering avseende datalagring kopplad till nationell säkerhet.
            Regeringen bör därför skyndsamt tillsätta en utredning med uppdrag
            att föreslå utökade möjligheter till datalagring med koppling
            till nationell säkerhet.
          </p>
          <p xml:id="i-UwHhYxY2xhDgpR1W1Hbyzu">
            Vår uppfattning är att den lagstiftning som trätt i kraftrent
            generellt är för snäv utifrån datalagringens stora betydelse för
            att upptäcka, förhindra, bekämpa, utreda och lagföra brott. Tidsgränserna
            är till exempel för snävt tilltagna med endast två månaders lagringstid
            för lokaliseringsuppgifter. Frågan om datalagringens omfattning
            bör genom­gå en ny översyn med målet att datalagringen ska utökas.
            Det är också viktigt att säker­ställa att ett särskilt format
            för överlämnande av datalagrade uppgifter från teleoperatö­rerna
            till de brottsbekämpande myndigheterna införs. Det är angeläget
            att den nya regleringen löser frågan om tillgång till och hantering
            av datalagrade uppgifter på ett tillfredsställande sätt.
          </p>
          <p xml:id="i-JUHwyatGriSdbcx8iCnDCT">
            Sedan den 1 april 2020 har brottsbekämpande myndigheter möjlighet
            att använda sig av hemlig dataavläsning i förundersökningar. I
            lagen finns ett platskrav vilket innebär att beslutet om hemlig
            dataavläsning är kopplat till en särskild plats. Kriminella nätverk
            är ofta mycket medvetna om vilka begränsningar som finns för polisens
            tvångsmedel och utnyttjar dessa begränsningar maximalt. Om de
            t.ex. byter möteslokal i sista sekund blir det mycket svårt för
            de rättsvårdande myndigheterna att få till stånd en hemlig kameraövervakning
            genom användning av hemlig dataavläsning. Sådana problem kan undvikas
            om tvångsmedlet knyts till en person i stället för en plats. Regeringen
            bör därför tillsätta en utredning för att utreda frågan på platskrav.
          </p>
          <p xml:id="i-KrFjpqSovVy1Vd1XzEDkJG">
            En särskild del av tvångsmedelslagstiftningen är lagstiftningen
            om s.k. preventiva tvångsmedel som tillåter användningen av hemliga
            tvångsmedel för att förebygga och förhindra allvarliga brott.
            De nu aktuella reglerna finns i lagen (2007:979) om åtgärder för
            att förhindra vissa särskilt allvarliga brott. Möjligheten att
            använda detta regelverk aktualiseras innan det finns förutsättningar
            att inleda förundersökning. Om det finns förutsättningar att inleda
            förundersökning ska i stället tvångsmedelsbestämmelserna i rättegångsbalken
            tillämpas. Möjligheterna att använda lagstiftningen om preventiva
            tvångsmedel för att exempelvis förebygga terrorbrott bör ökas.
            Det bör vara tillräckligt att det föreligger en risk för de allvarliga
            brott som anges i lagstiftningen för att den ska kunna tillämpas.
            På så sätt kommer möjligheten till hemlig teleavlyssning och hemlig
            kameraövervakning i syfte att stoppa t.ex. terrorattentat att
            öka. Kravet på att åtgärden ska vara av synnerlig vikt för att
            förhindra brottsligheten bör dessutom förändras så att det räcker
            att en åtgärd kan vara av vikt för att förhindra brott, t.ex.
            ett terrorattentat. Slutligen bör en möjlighet att också besluta
            om hemlig rumsavlyssning inkluderas i lagstiftningen. Mer om detta
            finns i vår motion Åtgärder mot gängbrottslighet.
          </p>
          <head xml:id="i-BwD1WkcUqpC5WCbZYyfcqo" type="h2">
            Publiceringar och terroristbrottsinstruktioner
          </head>
          <p xml:id="i-XCpPb3t7zEEPyfbQMtJ71N">
            För att mer effektivt kunna motverka terrorism är åtgärder som
            försvårar spridandet av terroristpropaganda och innehavet eller
            anskaffandet av terroristbrottsinstruktioner viktiga. Ett straffansvar
            för den som publikt publicerar en bild eller ett budskap som ger
            stöd åt en terrororganisation bör därför införas. Det kan exempelvis
            handla om publice­ringar i sociala medier som syftar till att
            sprida propaganda för att visa sitt stöd.
          </p>
          <p xml:id="i-BE9mvHdi8EyB3P6pzXqRGn">
            Det bör också vara förbjudet att anskaffa eller inneha terroristbrottsinstruktioner.
            Det kräver ett särskilt straffansvar för den som anskaffar eller
            innehar information som kan användas vid terrorbrott. Det kan
            till exempel handla om filmer där det redogörs för hur en viss
            spränganordning sätts samman eller andra typer av instruktioner
            för hur terroristbrott kan genomföras.
          </p>
          <head xml:id="i-CJXy2yDkvdCZi3bZ7R5LZs" type="h2">
            Bättre samordning mot terroristbrottslighet
          </head>
          <p xml:id="i-LmCc3mvWkCVsMs2tWSYfVe">
            En ny typ av nationell samordningsfunktion bör införas i syfte
            att stärka samordningen mellan polisen, Säkerhetspolisen, Åklagarmyndigheten
            och Migrationsverket i ärenden som rör terrorism. I första hand
            ska uppgiften vara att driva på och se till att relevant lagstiftning
            används för att bland annat säkerställa att potentiella terrorister
            inte erhåller uppehållstillstånd eller medborgarskap och att tidigare
            meddelade uppehållstillstånd återkallas. Det handlar också om
            att säkerställa att rutiner för effektivt informations­utbyte
            mellan myndigheterna finns och följs.
          </p>
          <head xml:id="i-6bZ9vrgPkvB1HjJPyYxvcK" type="h2">
            Lagen om särskild utlänningskontroll ska kunna tillämpas i fler
            fall än idag
          </head>
          <p xml:id="i-9arUgDjFEPdkHedPQ7Vgpz">
            Enligt lagen om särskild utlänningskontroll får en utländsk medborgare
            utvisas ur landet om det är särskilt påkallat av hänsyn till rikets
            säkerhet eller om det med hänsyn till vad som annars är känt kan
            befaras att han eller hon kommer att begå eller medverka till
            terroristbrott eller försök, förberedelse eller stämpling till
            sådant brott. Om beslut om utvisning fattas enligt denna lag finns
            flera möjligheter till tvångsmedel som förvar och förordnande
            om anmälningsplikt. I dag tillämpas denna lag endast ett fåtal
            gånger per år. Ett problem med den nuvarande lagstiftningen som
            uppmärksammats är att personer som utgör säkerhetshot, och där
            utvisning inte är möjlig på grund av verkställighets­hinder, tillåts
            röra sig fritt i samhället.
          </p>
          <p xml:id="i-TL2kXBAiNVKYiwMgXeCrd6">
            En utredning lämnade under våren sitt betänkande om ett effektivare
            regelverk för utlänningsärenden med säkerhetsaspekter. Utredningen
            föreslår flera förslag på förbättringar av den nuvarande lagstiftningen.
            Regeringen bör därför skyndsamt återkomma till riksdagen med förslag
            i dessa delar. Däremot innehåller inte utredningen någon lösning
            på situationer där verkställighetshinder anses föreligga. Regeringen
            bör därför tillsätta en ny utredning med uppdrag att lämna förslag
            på hur problemet kan lösas och därefter återkomma till riksdagen.
          </p>
          <head xml:id="i-SRgU5LBkBuQoRY5aMv23rn" type="h2">
            Centrala frågor att se över är hur verkställighetshinder ska
            bedömas och om det är möjligt att undanröja dessa.
          </head>
          <p xml:id="i-4k8C2xKVgxa4RFKjuMeAq3">
            Det måste också övervägas hur de fall där det inte är möjligt
            att verkställa utvisningar ska hanteras och på vilket sätt samhället
            ska kunna skydda sig mot personer som anses utgöra ett säkerhetshot
            inom ramen för de internationella konventioner som gäller. Det
            bör även analyseras hur övriga europeiska länder som också är
            bundna av Europa­konventionen arbetar med frågorna och vilka slutsatser
            som kan dras av deras arbete. Mot bakgrund av frågornas gränsöverskridande
            karaktär finns också skäl att se över hur samarbetet inom Europeiska
            unionen kan stärkas.
          </p>
          <head xml:id="i-AhTtdmykqtezDKY1p1dyjM" type="h2">
            Missbruk av pass
          </head>
          <p xml:id="i-Sfq4SnerCeJ9TDGMiHrRb4">
            De åtgärder som vidtagits på området i Sverige, däribland den
            nya lagstiftning som trädde i kraft i april 2016, har inte varit
            tillräckliga. Vi vill därför se ytterligare skärpta åtgärder i
            syfte att stävja missbruket av pass. Passets status som värdehandling
            måste återupprättas.
          </p>
          <p xml:id="i-DevPBgCgniF6ZzPMr89sMn">
            Ett pass är en handling som bör omgärdas av ett särskilt skydd
            mot missbruk. För missbruk av urkund döms i dag till böter eller
            fängelse i högst sex månader. Är brottet grovt utdöms fängelse
            i högst två år. Av rättspraxis framgår dock att missbruk av pass
            vid inresa till landet inte per automatik bedöms som grovt missbruk
            av urkund. Det krävs försvårande omständigheter. Det vill vi ändra
            på. Missbruk av pass vid inresa bör alltid bedömas som grovt missbruk
            av urkund. Detsamma gäller missbruk av främlingspass och av resedokument
            vid inresa.
          </p>
          <head xml:id="i-HMKHDidP8uXXiLfEfD7mM6" type="h2">
            Automatiska gränskontroller för säkrare gränser
          </head>
          <p xml:id="i-LdJnxcEbZFyNbazRpJuWLs">
            Genom automatisk gränskontroll kan värdering av äktheten i ett
            pass ske genom självbetjäning och identiteten kan kontrolleras
            genom bland annat ansiktsigenkänning. Detta tekniska stöd ger
            bättre förutsättningar för att kontrollera resenärer vid gränsen
            och ökar möjligheten att upptäcka missbruk genom så kallad lookalike-användning
            av pass. Automatisk gränskontroll finns i flera länder i vår närhet,
            däribland Tyskland och Finland. Frågan om ett eventuellt införande
            av automatiska gränskontroller i Sverige har diskuterats under
            lång tid, men utan att det har lett till ett faktiskt införande.
          </p>
          <head xml:id="i-8gQrndRN7gbSiFnv4Vt8At" type="h2">
            Hanteringen av återvändare
          </head>
          <p xml:id="i-FowoYKdmAkoXpGhEbqqRBe">
            Ungefär 300 personer bedöms sedan år 2012 ha rest från Sverige
            för att ansluta sig till våldsbejakande islamistiska grupperingar
            i Syrien och Irak. Av dessa 300 personer har omkring 150 personer
            återvänt till Sverige. En utgångspunkt är att lagföring för alla
            former av brottslighet ska ske och att denna ambition alltid ska
            komma först. Säkerhets­polisen bör få möjlighet att kunna kalla
            varje person som rest för att ansluta sig till en terroristorganisation
            till förhör. Detta till skillnad från i dag när det krävs att
            det pågår en förundersökning kring ett brott där den som återvänt
            figurerar i utredningen. I annat fall kan den som återvänder från
            till exempel IS-konfliktområden själv välja att träffa Säpo eller
            inte. Det innebär att såväl bevisning som underrättelseinformation
            riskerar att gå förlorad. Riksdagen riktade våren 2020 ett tillkännagivande
            till regeringen om att ta fram nationella riktlinjer för att hantera
            så kallade återvändare samt att säkerställa att återvändare kan
            kallas till förhör. Det är angeläget att regeringen skyndsamt
            svarar upp mot riksdagens krav.
          </p>
          <p xml:id="i-8GqSCruzSv54Kf3CRq6M8i">
            Det är viktigt att relevant information ska kunna delas mellan
            olika aktörer i syfte att förebygga och förhindra brott. Om exempelvis
            kommuner ska kunna motarbeta att människor radikaliseras måste
            de kunna få del av vissa uppgifter från polisen och Säpo. Likaså
            kan kommunala verksamheter ha tillgång till information om personer
            som kan utgöra hot. Nyligen trädde lagändringar i kraft som möjliggör
            att polis och socialtjänst kan utbyta information i större utsträckning
            idag. Det finns emellertid skäl för att fler aktörer än socialtjänsten
            ska kunna lämna information till polisen. I likhet med polismyndigheten
            menar vi att regeringen bör tillsätta en utredning med uppdrag
            att föreslå att även skolan, hälso- och sjukvården och eventuellt
            andra aktörer ges förbättrade möjligheter att lämna och utbyta
            information med polisen och Säkerhets­polisen, i syfte att förebygga
            allvarlig brottslighet.
          </p>
          <head xml:id="i-BGEzdirx66V3oqBRJGVJwX" type="h2">
            Utländsk finansiering av svenska trossamfund
          </head>
          <p xml:id="i-7hTvHeXXgyDfjmaWwuQVCA">
            I många fall finns en direkt koppling mellan våldsbejakande extremister
            och en religiös förening eller ett samfund där det predikas hat
            och radikala idéer. Dessa föreningar och samfund bärs i vissa
            fall upp av offentliga skattemedel. Det är fel. Den organisation
            eller sammanslutning som inte respekterar samhällets grundläggande
            värderingar, såsom alla människors lika värde och det demokratiska
            styrelseskicket, ska inte uppbära allmänna medel. Här behöver
            samhället vara mycket tydligare.
          </p>
          <p xml:id="i-TsBjHjMkwMXHUvDVrESZZf">
            Sverige behöver dessutom sätta ljuset på den externa finansiering,
            ibland från andra stater, som sker av vissa religiösa föreningar
            och samfund i dag, särskilt när den sker i syfte att sprida extrema
            tolkningar som bidrar till radikalisering och hat i vårt samhälle.
            En religiös idé som manar till våldshandlingar och lockar personer
            att begå terrordåd måste motarbetas med samhällets fulla kraft.
          </p>
          <p xml:id="i-D2hLRmCoSShTEBg1KzueyZ">
            Vi anser att lagstiftningen kring utländsk finansiering av trossamfund
            ska ses över, så att möjligheterna att sprida extremistiska ideologier
            med anti-demokratiska förtecken till Sverige begränsas.
          </p>
          <head xml:id="i-NtNJDrJu62sgfFqpgb3EPY" type="h2">
            Möjlighet att återkalla medborgarskap i vissa fall
          </head>
          <p xml:id="i-8GaWySBmXfNVKpTR2D9a9m">
            I dag saknas regler i Sverige som innebär att ett svenskt medborgarskap
            ska kunna återkallas bland annat i fall då någon begått ett brott
            som är till allvarlig skada för statens vitala intressen, till
            exempel terroristbrott. Detta skiljer oss från länder som Tyskland,
            Danmark och Finland. Det finns skäl att ändra på det även i Sverige.
            Till exempel bör den som har dubbelt medborgarskap och som har
            begått terrorbrott kunna få sitt svenska medborgarskap återkallat.
            Båda dessa förslag ligger inom ramen för vad som är tillåtet enligt
            folkrätten.
          </p>
        </div>
        <div xml:id="i-VLz1N43ZNqyyvwe6s8KFr7" type="signatureBlock">
          <list xml:id="i-U6rtqDnMU9dS1ykWxh3z7f">
            <item xml:id="i-BAn1WtNVFTVYPv8HzdR4zu" who="unknown" type="signature">
              Johan Forssell (M)
            </item>
            <item xml:id="i-SY5rUsXQJZtkwhgYTkWppC" who="i-7bVDjZpV72vdnYhJ8phHuW" type="signature">
              Louise Meijer (M)
            </item>
            <item xml:id="i-DnBH5gKKjrNoGgfeE1rQET" who="i-DGcLR21cjcBjrD374xbmmM" type="signature">
              Ellen Juntti (M)
            </item>
            <item xml:id="i-2htAoh7fX5YgTcFPbeLa7i" who="i-3Su8RZSRu3defRTgsQprqZ" type="signature">
              Mikael Damsgaard (M)
            </item>
            <item xml:id="i-LNksGzgD92GhCjjef2Kgj3" who="i-S1jBpohzgG7cgcBjfgN1Fb" type="signature">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
