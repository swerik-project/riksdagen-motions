<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00010">
  <teiHeader>
    <fileDesc>
      <titleStmt>
        <title>med anledning av prop. 2009/10:139 Fokus på kunskap - kvalitet i den högre utbildningen</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:139 Fokus på kunskap - kvalitet i den högre utbildningen</title>
          <idno type="rdwebb">GX02Ub10</idno>
          <rs type="number">Ub10</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub10/text</ref>
          <ref type="dokument_url_html">http://data.riksdagen.se/dokument/GX02Ub10</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub10</ref>
          <ref type="doc">http://data.riksdagen.se/fil/EEC41C44-DC09-4EA1-8712-70EC3E03A5C3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TuPc4ySV9xvSBn4cZmknwJ" type="basedOn"/>
        <correspContext corresp="i-TuPc4ySV9xvSBn4cZmknwJ">
          <ref>Proposition 2009/10:139</ref>
        </correspContext>
        <correspAction xml:id="i-Cq2nQ7xevEdr5krSJCNYFx" type="signed"/>
        <correspContext corresp="i-Cq2nQ7xevEdr5krSJCNYFx">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction xml:id="i-RPustaoD1FyhHRbYXZD3WC" type="referral">
          <date when="2010-04-09"/>
        </correspAction>
        <correspAction xml:id="i-6pFkVCUgeQxNtbvFs8w2PU" type="referral">
          <date when="2010-04-09"/>
        </correspAction>
        <correspAction xml:id="i-Dr9b6D6YJMCETqRshMSXoK" type="dismissal">
          <date when="2010-04-08"/>
        </correspAction>
        <correspAction xml:id="i-X7mSD5FuiJnmMLbUxoPJDX" type="dismissal">
          <date when="2010-04-08"/>
        </correspAction>
        <correspAction xml:id="i-5TZ3Yx1VfXxCj9xuLeCe75" type="transfer">
          <date when="2010-04-07"/>
        </correspAction>
        <correspAction xml:id="i-6sS5NoFLL6gA2kpmJwweYJ" type="submission">
          <date when="2010-04-07"/>
        </correspAction>
        <correspAction xml:id="i-L6nRg9FaEvbn5dDttysWU2" type="assigned"/>
        <correspContext corresp="i-L6nRg9FaEvbn5dDttysWU2">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TtJyHWoGvrvJ5kaiZ6og2Z" type="motBody">
        <div xml:id="i-PyzZns2rvDN2pJvNfLm64R" type="motProposal" subtype="förslag">
          <head xml:id="i-AUEsW1vmfp22KfEdMuEdgh">
            Förslag till riksdagsbeslut
          </head>
          <list xml:id="i-aJ7P9NfHX9wnRxfhMc21E" style="ol">
            <item xml:id="i-NCo3LS3m11Z9Ci6VJZW1ZA">
              Riksdagen avslår regeringens proposition 2009/10:139 Fokus på
              kunskap kvalitet i den högre utbildningen.
            </item>
            <item xml:id="i-Qs86Sn9a2ZEW3Req6dgUv4">
              Riksdagen tillkännager för regeringen som sin mening vad som
              anförs i motionen om att regeringen bör återkomma med ett nytt
              förslag till kvalitetsutvärderingssystem.
            </item>
          </list>
        </div>
        <div xml:id="i-Rf8L8zUmpH1hCNdv1BHw6w" type="motContent">
          <head xml:id="i-LkHLNhgf4ZzRcVTQhJPv1h" type="h1">
            Inledning
          </head>
          <p xml:id="i-SDbKRewnbMCQm7kypEd8AV">
            Att mäta och granska kvaliteten inom den högre utbildningen är
            nödvändigt. Staten som finansierar utbildningen måste veta om
            skattemedel används på bästa sätt och får den avsedda effekten
            att bl.a. höja kunskapsnivån och bidra till utvecklingen av samhället.
            För studenter ska utbildningen vara likvärdig och ge goda kunskaper
            oavsett vilken högskola de studerar vid. Arbetsgivare ska veta
            vilken kompetens en anställd med examen från högskola har. Internationaliseringen
            och Sveriges deltagande i internationella samarbeten, såsom den
            s.k. Bolognaprocessen, ställer också krav på ett väl utvecklat
            system för kvalitetsgranskning.
          </p>
          <p xml:id="i-Gw5fc2JFLm4ncuG77pcXtL">
            Regeringen föreslår i proposition 2009/10:139 Fokus på kunskap
            kvalitet i den högre utbildningen att ett nytt system för utvärdering
            av kvalitet inom den högre utbildningen ska införas. Högskoleverket
            ska ansvara för att utbildningar som leder till examina på grundnivå
            och avancerad nivå utvärderas vart fjärde år. Bedömningen ska
            bygga på granskning av studenternas självständiga arbeten, självvärderingar
            av lärosätena, platsbesök samt alumnienkäter. Granskningen ska
            resultera i ett samlat omdöme om utbildningen på en tregradig
            skala. Detta omdöme ska styra en del av resursfördelningen.
          </p>
          <head xml:id="i-4KeucRibHnogc3R1K6MtLW" type="h1">
            Ett system för kvalitetsgranskning
          </head>
          <p xml:id="i-Eexu3gBNJTr5jsP8PfzNTq">
            Det var genom en utredning som initierades av våra tre partier
            under den förra mandatperioden, som arbetet med ett nytt resursfördelningssystem
            startades, och det har funnits en bred konsensus både i riksdagen
            och i högskolevärlden om att kvalitet ska premieras. Regeringen
            har trots dessa goda förutsättningar lyckats isolera sig och skapa
            en hård konflikt om hur kvalitet ska definieras och mätas. Under
            lång tid har representanter för studenter, lärare, rektorer och
            ansvariga myndigheter arbetat hårt och seriöst för att komma fram
            till ett långsiktigt hållbart förslag med bred förankring. De
            är något förenklat överens om att kvalitet ska mätas efter hur
            studenterna utvecklas i kunskaper och analysförmåga. Förslaget,
            som har lagts fram av Högskoleverket, bygger på tre kvalitetsindikatorer
            som stöder varandra: lärandemål och examination, läranderesultat
            samt studenternas erfarenheter. Högskoleverket beskriver sitt
            eget förslag som det rättssäkra, transparanta och kvalitetsdrivande
            sättet att granska utbildningarnas kvalitet.
          </p>
          <p xml:id="i-Wcpdn3QNgV4vBQgYHB7De7">
            Regeringen har valt att kasta dessa förslag i papperskorgen och
            den proposition som regeringen lägger fram, sedan samarbetet med
            högskolesektorn avbrutits, är illa underbyggd och saknar stöd.
            Ett exempel är att regeringen föreslår att studenternas självständiga
            arbeten ska tillmätas stor betydelse vid kvalitetsbedömningen.
            Detta ger visserligen ett tydligt resultat av vad studenten presterar
            men säger lite om kvaliteten på utbildningen. Studenter kan också
            vara bättre på att bedriva sin profession än på att beskriva den.
            Med kännedom om vilka studenter som i allmänhet presterar bäst
            resultat blir det tydligt att de högskolor som har satsat på breddad
            rekrytering och mångfald riskerar att få sämre kvalitetsomdömen.
          </p>
          <p xml:id="i-7F22zq2VL1wsgj2sSZCdor">
            De kunskaper studenterna får beror på den utbildning de får och
            utbildningens kvalitet beror givetvis på vilka förutsättningar
            och mål som finns. Därför måste både utbildningens innehåll och
            mål, form och resultat granskas, dvs. hela kunskapsprocessen.
            Det måste finnas möjlighet att tydligt peka på vilka bristerna
            är och hur de skulle kunna åtgärdas.
          </p>
          <p xml:id="i-LCfBpfrBu9mFJJSiCrPXzR">
            Ytterligare en kvalitetsfaktor, som saknas i förslaget, men som
            vi ser som nödvändig är att mäta hur effektivt utbildningarna
            bedrivs. Om man dessutom tar bort Högskoleverkets roll som granskare
            av det interna utvärderingsarbetet på högskolorna urholkar man
            värdet av det interna arbete som sker på högskolorna ur detta
            perspektiv. I de europeiska riktlinjerna för kvalitetsutvärder-ing
            framhävs att det interna kvalitetsarbetet ska granskas av oberoende
            bedömare.
          </p>
          <head xml:id="i-MkAuvGpiXLwmhjHgEp7JKf" type="h1">
            Kvaliteten och internationaliseringen
          </head>
          <p xml:id="i-N9WoHs41NbdnYK4k21hAqd">
            Relevansen kontra Bolognaprocessen och mätbarheten gentemot andra
            europeiska utbildningar är ett annat problem. Det finns risk att
            man försvårar för detta med förslaget, som inte ger förutsättning
            för fler och närmare samarbeten mellan universitet i olika länder,
            som regeringen ger ett viljeuttryck för. Högskoleverket befarar
            t.ex. att svenska högskoleutbildningar kommer att få betydligt
            svårare att bli erkända utomlands, eftersom regeringens förslag
            kan innebära att vi bryter mot internationella åtaganden. I förlängningen
            fruktar verket att det förlorar sin ackreditering som europeisk
            kvalitetsgranskare. Detta skulle självklart vara mycket negativt
            för Sveriges roll i den internationella utbildnings- och forskningsvärlden
            och göra svenska utbildningar mindre attraktiva för europeiska
            studenter. Förslaget minskar transparensen och jämförbarheten
            mellan högskolorna, även ur ett internationellt perspektiv.
          </p>
          <head xml:id="i-HX5CQUH5w7nrxsbQkpaGxK" type="h1">
            Studenters inflytande över kvaliteten
          </head>
          <p xml:id="i-BWHCrFPKxxSnM5XxUU4xWE">
            Regeringen avvisar dessutom på avgörande punkter Högskoleverkets
            förslag att studenters erfarenheter och inflytande ska användas
            som en kvalitetsindikator. Genom att studenterna berörs direkt
            av en utbildnings kvalitet så bör deras erfarenheter och åsikter
            vara väl värda att ta till vara för att utveckla utbildningen.
            Studenter investerar mycket tid och pengar i sin utbildning och
            kan antas ha starka motiv att vilja förbättra den. Det är också
            en metod som används internationellt. Av Högskoleverkets förslag
            återstår endast alumnienkäterna, som ska göras några år efter
            avslutad utbildning och undersöka hur användbar en utbildning
            är på arbetsmarknaden. Det gör att resultaten kommer än mer i
            förgrunden. Alumnienkäterna ger också en äldre bild av utbildningen;
            med en utvärderingscykel på fyra år kan den vara nio år gammal.
            Därför bedömer Högskolverket att de bör kompletteras med enkäter
            från verksamma studenter för att få svar på frågor om hur väl
            lärandemål och examensmål uppfylls, examinations- och bedömningsprocesser,
            hur forskningsknytning, progression och vetenskaplighet behandlas,
            bedömningar av de egna arbetsinsatser, kontakttid med lärarna
            m.m. Studentenkäter behövs också för att få tillgång till aktuella
            uppgifter.
          </p>
          <head xml:id="i-L1SDrDtuVvZ7dF7MmzrpRo" type="h2">
            Resurser och kvalitet
          </head>
          <p xml:id="i-aqVobz6CW8U5Q5GqSLahR">
            Resursfördelningen är också ett medel som kan användas för att
            främja kvaliteten. Våra tre partier har genom vårt tidigare budgetsamarbete
            under föregående mandatperiod förstärkt grundutbildningen med
            270 miljoner kronor per år. I samband med statsbudgeten för 2010
            har vi föreslagit ytterligare kvalitetssatsningar på 400 miljoner
            kronor årligen. Vi är dock tveksamma till regeringens modell för
            att premiera kvalitet. De resurser som enligt propositionen ska
            fördelas enligt kvalitetsutvärderingarna är osäkra eftersom de
            är relaterade till de avgifter för utländska studenter som ska
            införas. Varken vi eller regeringen vet hur många studenter som
            kommer att betala för sin utbildning och hur mycket medel som
            därmed frigörs. Spelreglerna för resursfördelningen måste vara
            kända och förutsägbara innan riksdagen kan fatta beslut.
          </p>
          <p xml:id="i-M3uMm5o5hbc9WF175qqdpF">
            Vi noterar med en viss förvåning att regeringen samtidigt med
            denna proposition, i en för universitet och högskolor central
            fråga med en hög grad av detaljstyrning, i direkt strid med sektorns
            företrädare lägger en proposition om ökad frihet för universitet
            och högskolor. Det visar tydligt på bristen på konsekvens och
            förutsägbarhet i den borgerliga regeringens högskolepolitik.
          </p>
          <p xml:id="i-YTHCpCYJZEE31XQ6bT9uK5">
            Vi gör fortsatt bedömningen att det behövs ett nytt resursfördelningssystem
            för högskoleutbildningar som premierar kvalitet. Eftersom detta
            inte åstadkoms med regeringens förslag yrkar vi avslag på propositionen
            och dess dåligt förankrade och illa utformade system.
          </p>
          <p xml:id="i-Sh6MH7ma9PaS339YLzVHZH">
            Vi delar i huvuddrag de förslag till det kvalitetsgranskningssystem
            som Högskoleverket tagit fram i samråd med majoriteten av lärosätena
            samt de organisationer som representerar lärare och studenter.
            Regeringen bör därför återkomma med ett nytt förslag till system
            för utvärdering av kvaliteten vid högskolan och där Högskoleverkets
            förslag ska utgöra underlag. Detta bör riksdagen ge regeringen
            till känna.
          </p>
        </div>
        <div xml:id="i-TgaVxo4q4pg4NKwthgAnuw" type="motSignatures">
          <list xml:id="i-KJH94qvesnzusooZaXg6Wd">
            <item xml:id="i-GVrk9sBzukswi9vtJA8YEL" who="i-3pb3B2MkmEoxSvMpXK9cHQ">
              Marie Granlund (s)
            </item>
            <item xml:id="i-KgfShFyj6jsmFeJi3s3jA6" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-7fYH8E6BJVs92GxCgree7p" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-SyEr3oTrJCeaNgyFXXXmHC" who="i-Spsbo7A5zikEeUY3JEYcNV">
              Mikael Damberg (s)
            </item>
            <item xml:id="i-4X7KFK7sdtHRR9zmAqnq2V" who="i-8AtQfc4p9Hm5yajEXEHtE5">
              Thomas Strand (s)
            </item>
            <item xml:id="i-BxVgbn4j4QAi2kvn5zoJ41" who="i-YG3se2hZeuEdiGKSwKyaKF">
              Caroline Helmersson-Olsson (s)
            </item>
            <item xml:id="i-CgDMRSPteEAZF2v9CN7u2e" who="i-7AB63eqvrGXGCT1mpkEM3J">
              Louise Malmström (s)
            </item>
            <item xml:id="i-UgocAUPn4N5ScwtrAQPx9Y" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-2mNxVUiG1WQmiEuxUK42Qa" who="i-KTYc2rBrcxPNyJRR5s4dQD">
              Peter Hultqvist (s)
            </item>
            <item xml:id="i-24fi8bBo42tcoNeBY4VrRM" who="i-PPtpTU7erj7n8C4rdQihuK">
              Lage Rahm (mp)
            </item>
            <item xml:id="i-9RjoKVE2t12KpCNW25Utpo" who="i-548HUVvKe8n48M3pQmFeUC">
              Amineh Kakabaveh (v)
            </item>
          </list>
        </div>
      </div>
    </body>
  </text>
</TEI>
