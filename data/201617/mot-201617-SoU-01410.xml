<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-01410">
  <teiHeader>
    <fileDesc>
      <titleStmt>
        <title>Permanent parlamentarisk beredning med ansvar för fortlöpande prioriteringsarbete och andra medicinskt etiska frågor</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1410 av Finn Bengtsson (M)</title>
          <idno type="rdwebb">H4021410</idno>
          <rs type="number">1410</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H4021410/text</ref>
          <ref type="dokument_url_html">http://data.riksdagen.se/dokument/H4021410</ref>
          <ref type="dokumentstatus_url_xml">http://data.riksdagen.se/dokumentstatus/H4021410</ref>
          <ref type="docx">http://data.riksdagen.se/fil/ED2D36B5-D43F-444D-BADC-A32A8D4EF5B6</ref>
          <ref type="pdf">http://data.riksdagen.se/fil/7539B9A6-2EBF-429C-BA0A-46197A803B3D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NmCDoaXFsN8DkFFteApohb" type="signed"/>
        <correspContext corresp="i-NmCDoaXFsN8DkFFteApohb">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-JmjTmzwgf8HvaFk1QhRmXP" type="submitted">
          <date when="2016-10-04"/>
          <time when="13:05:25"/>
        </correspAction>
        <correspAction xml:id="i-8NZrg6Knbq4CpFn7shNBPJ" type="reviewed">
          <date when="2016-10-04"/>
          <time when="18:36:46"/>
        </correspAction>
        <correspAction xml:id="i-MF4iqzChytRKd4g9f6awhF" type="referred">
          <date when="2016-10-14"/>
        </correspAction>
        <correspAction xml:id="i-QRpTVte5bKpi5WbAQYwUK5" type="assigned">
          <date when="2018-02-19"/>
          <time when="16:01:52"/>
        </correspAction>
        <correspContext corresp="i-QRpTVte5bKpi5WbAQYwUK5">
          <ref type="assignedTo">Socialutskottet</ref>
        </correspContext>
        <correspAction xml:id="i-BxGsujUqPQUSQRzWrZN1my" type="behandlas_i"/>
        <correspContext corresp="i-BxGsujUqPQUSQRzWrZN1my">
          <ref type="uppgift">2016/17:SoU10</ref>
          <ref type="ref_dok_id">H401SoU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU10</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VxiaXtFGrk7kHcnqATN4d5" type="motHeader">
        <div xml:id="i-69SNi1F7c8vtNm4TfuHgTH" type="motTitle">
          Motion till riksdagen 2016/17:1410 av Finn Bengtsson (M) Permanent
          parlamentarisk beredning med ansvar för fortlöpande prioriteringsarbete
          och andra medicinskt etiska frågor
        </div>
      </div>
      <div xml:id="i-VGtS6PPaFpUg8K9dmqY7Hz" type="motBody">
        <div xml:id="i-AxfMCYVy7kbWsLydbacK18" type="motProposal" subtype="förslag">
          <head xml:id="i-BpHDUSgPszuFZbxqWwx9Y6">
            Förslag till riksdagsbeslut
          </head>
          <list xml:id="i-VHzAWAeeX1sdYs9xZktzuu">
            <item xml:id="i-6ydH9nGktpWuSAPPD39YA1" sortKey="Yrkande 1">
              Riksdagen ställer sig bakom det som anförs i motionen om att
              inrätta en permanent parlamentarisk beredning med ansvar för fortlöpande
              prioriteringsarbete och andra medicinskt etiska frågor med stöd
              av kompetensen som redan finns etablerad inom myndigheterna Statens
              medicinsk-etiska råd och Prioriteringscentrum i Linköping och
              tillkännager detta för regeringen.
            </item>
          </list>
        </div>
        <div xml:id="i-2NotANR7ApNy8VHEyyhKcN" type="motContent">
          <head xml:id="i-79i9qKNZBFv39MArMbr6aZ" type="h1">
            Bakgrund
          </head>
          <p xml:id="i-8VEeAEMhZieiKKTjiAHgoY">
            Statens medicinsk-etiska råd (Smer) inrättades av regeringen
            1985. Dess uppgift är att ge vägledning till regeringen och riksdagen.
            Rådet ska mot bakgrund av den snabba utvecklingen bedöma konsekvenserna
            för människovärdet och den mänskliga integriteten i samband med
            medicinsk forskning, diagnostik och behandling.
          </p>
          <p xml:id="i-JMKSMrdf19AUENNWWJ7Bgd">
            I rådet ingår ordförande, sju företrädare för allmänheten och
            tio sakkunniga. Sverige var efter Frankrike det andra landet i
            Europa som etablerade ett rådgivande nationellt organ. Under de
            senaste åren har flera europeiska länder inrättat en motsvarande
            funktion. Sverige är dock det enda landet som också har politiskt
            valda företrädare i sitt råd, vilket är rimligt då vi har en bred
            parlamentarisk samsyn kring att hälso- och sjukvården bör vara
            solidariskt finansierad med skattemedel. Men frågan uppkommer
            då om denna politiska representation i medicinskt etiska frågor
            är optimal eller rent av borde utökas och hur detta i så fall
            kan ske på lämpligt sätt?
          </p>
          <p xml:id="i-U7awGT7D636UjGjU7qDB4v">
            Prioriteringar som ständigt görs inom hälso- och sjukvården utgår
            numer från en etisk plattform bestående av tre generella principer:
            människovärdesprincipen, behovs- och solidaritetsprincipen och
            kostnads-effektivitetsprincipen i linje med förslag från den tidigare
            Prioriteringsutredningens slutbetänkande Vårdens svåra val (SOU
            1995:5). Med utgångspunkt från detta arbete beslöt riksdagen 1996
            (prop. 1996/97:60) om riktlinjer för prioriteringar i hälso- och
            sjukvården. Riksdagen kompletterade utredningen med en allmän
            prioriteringsregel i 2 § hälso- och sjukvårdslagen (HSL) som fastlägger
            målet för hälso- och sjukvården. Det uttrycks som att den som
            har det största behovet av hälso- och sjukvård ska ha företräde
            till vården. Lagen ger också alla medborgare rätten till en första
            bedömning, varefter den enskildes behov av hälso- och sjukvård
            kan bedömas om det inte är uppenbart obehövligt. HSL har senare
            kompletterats med bland annat patientsäkerhetslagen och patientlagen,
            vilket ytterligare stärkt patienternas ställning inom hälso- och
            sjukvården.
          </p>
          <p xml:id="i-XpWxiymnD9y9uU9S2qqotr">
            Prioriteringscentrum i Linköping har på Socialstyrelsens uppdrag
            kartlagt och analyserat hälso- och sjukvårdens arbete med prioriteringar
            från år 2003 och som sedan löpande har rapporterats. En erfarenhetsuppföljning
            av arbetet över åren (rapport 2008:6) har påtalat ett antal fel
            och brister som begåtts under resans gång. I sin tur har detta
            föranlett ett antal förslag till förbättringar från Prioriteringscentrums
            sida. Detta är i sig förtjänstfullt, men reser frågan om inte
            tiden är mogen att en parlamentarisk beredning som bearbetar dessa
            förslag inrättas?
          </p>
          <head xml:id="i-3ygQQu5aJdZSrtbmhv7yB1" type="h1">
            Motivering
          </head>
          <p xml:id="i-5RUnxYCrQgtkx5c1Qsjy2d">
            Lämpligen kan därför en översyn göras av möjligheterna att inrätta
            en permanent parlamentarisk beredning för centralt prioriteringsarbete
            inom hälso- och sjukvården med, förslagsvis, Prioriteringscentrum
            i Linköping som administrativ enhet. Men den bör då också enligt
            min mening kompletteras med stöd av Smers kompetens, för att just
            prioriteringsfrågorna inom sjukvården har en så tydlig bäring
            på medicinsk etik.
          </p>
          <p xml:id="i-QCyrfuWV86rdKYPokHLUGE">
            Jag tror att det nationella ansvar som Prioriteringscentrum och
            Smer har var för sig, när det gäller en så viktig frågeställning
            som portalparagrafen i HSL vad avser den etiska plattformen, bäst
            betjänas av att dessa myndigheters kompetens nu vidareutvecklas
            inom ramen för en permanent parlamentarisk berednings ansvar.
          </p>
          <p xml:id="i-XFEqeCwAW9ZYDEHEymmPME">
            Detta är inte minst viktigt då den nationella tillsynen av all
            hälso- och sjukvård numer sker via en särskild central myndighet:
            Inspektionen för vård och omsorg (IVO). För att detta viktiga
            arbete inom tillsynsmyndigheten IVO ständigt ska ske utifrån HSL:s
            etiska plattform med dess allmänna prioriteringsregler i fokus,
            vore tillgång till en permanent parlamentarisk beredning med stöd
            av Smer och Prioriteringscentrums kompetens en stor tillgång för
            att löpande hålla de medicinskt etiska frågorna centrala vid uppföljningen
            av hälso- och sjukvården liksom att bidra till att hälso- och
            sjukvården i Sverige kan utvecklas med moderna medicinskt etiska
            principer som vägledning. Jag vill att riksdagen med bifall av
            denna motion ger regeringen det tillkänna.
          </p>
        </div>
        <div xml:id="i-QJ4Ui6nshPgVmBpbwiVcoL" type="signatureBlock">
          <list xml:id="i-SrFYWcDdjwx34jPPutgQzo">
            <item xml:id="i-AyNkghpxXNKVomjef58d2A" type="signature">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
