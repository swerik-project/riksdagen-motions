<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-SoU-00109">
  <teiHeader>
    <fileDesc>
      <titleStmt>
        <title>Förslag till lag om dödens inträde, m. m.</title>
        <author corresp="i-Ahzryxd2b7naJSD37mfHNJ">Hugo Hegeland (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förslag till lag om dödens inträde, m. m.</title>
          <idno type="rdwebb">GA02So109</idno>
          <rs type="number">So109</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GA02So109/text</ref>
          <ref type="dokument_url_html">http://data.riksdagen.se/dokument/GA02So109</ref>
          <ref type="dokumentstatus_url_xml">http://data.riksdagen.se/dokumentstatus/GA02So109</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ahzryxd2b7naJSD37mfHNJ</idno>
            <name>Hugo Hegeland</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>Hugo Hege land</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VabYoNyztpncJ31vzsjUaz" type="signed"/>
        <correspContext corresp="i-VabYoNyztpncJ31vzsjUaz">
          <note type="signatory" corresp="i-Ahzryxd2b7naJSD37mfHNJ"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_so_109/mot_198687_so_109-001.pdf"/>
      <div xml:id="i-6orBCdz8vZK1NSnimW3WXn" type="motHeader">
        <div xml:id="i-4SzE6JjvxDKPVNhAzp855f" type="motTitle"/>
        <div xml:id="i-6Z92QzREN4STukEDD3yCQd" type="motSubmissionInfo"/>
      </div>
      <div xml:id="i-WwBpTV5g5aGVgFRJRhy6Kc" type="motBody">
        <div xml:id="i-EwBUzJAe9x6ush3zrvqQfQ">
          <p xml:id="i-V9qt2GAG1ooiH1ZcqLxrDF">
            Motion till riksdagen
          </p>
          <p xml:id="i-J21TxZ1MkDsn8xDYcSPdoX">
            1986/87:S0109
          </p>
          <p xml:id="i-FCLR2kT7HeT8Fv9fDmBa3K">
            Hugo Hegeland (m)
          </p>
          <p xml:id="i-AMVr9EwWSm9khA923EBv69">
            Förslag till lag om dödens inträde, m. m. (prop. 1986/87:79)
          </p>
          <p xml:id="i-5GaCYiNmaYVZGvKQN2s3hf">
            Innehållsförteckning
          </p>
          <p xml:id="i-RNteaRrzAWcV9qfR3LHw6v">
            SUURNA i 6 &gt; Ca belb atv re KE 0 OR SN a BERN PRAK FRAN KN
            FSS KR Propositionens lagförslag ...........sssesesecesesenteorererrnnnea
            Dödsbegreppet — semantik och dialektik. . . Svårbegriplig definition
            av dödens inträde .........++ Tjuvstart med döden ;s ...sssveseesosssossbeossoror
            ERS ödensintrådö:::7:...». cec» sjöss eva Rog R BR r RR RR Transnationella
            transplantätioner ...........ssssseocsesstocc.scept Födda levande
            eller döende?". ;...sssssssseostosöer ense FEVSIIIROR 35 0.0 60
            0008 o Ro. oe Ke R SPAR rr OR NR TRENN GR RAR BRENNANS: &gt; als
            ört lba oe 6 RT ANN a age &gt; v AF RNNRA AES RAN SBS RE KK
          </p>
          <pb facs="riksdagen-motions-pdf/data/198687/mot_198687_so_109/mot_198687_so_109-002.pdf"/>
          <p xml:id="i-Exreokb1MV3MrwvUuJwcv7">
            Nascentes morimur finisque ab origine pendet.
          </p>
          <p xml:id="i-9k5Qj92Pq5fetNpiGenVe3">
            MANILIUS
          </p>
          <p xml:id="i-Foj1jCd2HehCC9Wm1vHAfY">
            (Födas och dö är vår lott och slutet kommer av början.)
          </p>
          <p xml:id="i-LAR6Eq3my4pmwEkggbkTkR">
            1. Inledning
          </p>
          <p xml:id="i-Q38Weei74U4Baws82C195x">
            På jorden har hittills omkring 75 miljarder människor dött. De
            har nästan alla dödförklarats utan stöd i någon lag om dödens
            inträde. Ingen har upplevt detta som ett problem. Den enskilda
            människan har lätt kunnat konstatera dödsfallet genom att blott
            lyssna till hjärtats upphörande slag, till sista andetaget vid
            någon nära anhörigs bortgång eller med blotta ögat kunnat konstatera
            att livsviktiga funktioner upphört, t.ex. vid stridskamraters
            våldsamma död på något av världens många blodiga slagfält. Under
            den allra senaste tiden i mänsklighetens historia har emellertid
            tekniken så utvecklats att man i vissa länder infört ett i lag
            grundat dödsbegrepp. Det är framför allt den revolutionerande
            transplantationstek- niken :som pockat på precisering. Detta teknikbaserade
            dödsbegrepp kan konstateras blott av läkare med hjälp av röntgen.
            Härigenom berövas den enskilda människan möjlighet att själv vid
            nära släktingars och vänners bortgång konstatera dödens inträde.
            Från att ha varit lätt att känna igen, förvandlas dödens inträde
            till ett av fackmannen med hjälp av modernaste teknik specialiserat
            område. Döden anonymiseras. Detta måste självklart av den enskilde
            erfaras som ett hot mot den personliga integriteten. Därför finns
            all anledning att närmare granska regeringens förslag till lag
            om dödens inträde m. m.
          </p>
          <p xml:id="i-Spb7LqA31e6KMJAQEQhVzp">
            2. Propositionens lagförslag
          </p>
          <p xml:id="i-Tva5tbKYT6UKCSkYfZPFHT">
            1$ Vid tillämpning av bestämmelser i lag eller annan författning
            som tillskriver en människas död rättslig betydelse skall gälla
            att en människa är död när hjärnans samtliga funktioner totalt
            och oåterkalleligt har fallit bort. 2$ Det ankommer på läkare
            att i överensstämmelse med vetenskap och beprövad erfarenhet fastställa
            att döden inträtt. Detta skall ske, om andning och blodcirkulation
            upphört och stillestånd varat så lång tid att det med säkerhet
            kan avgöras att hjärnans samtliga funktioner totalt och oåterkalleligt
            har fallit bort. Upprätthålls andning och blodcirkulation på konstgjord
            väg, skall dödens inträde i stället fastställas, om en undersökning
            av hjärnan med säkerhet visar att hjärnans samtliga funktioner
            totalt och oåterkalleligt har fallit bort. 3 $ Om dödförklaring
            i vissa fall finns bestämmelser i 25 kap. ärvdabalken.
          </p>
          <p xml:id="i-G169DcoiY5jaR41zhhvZhZ">
            Denna lag träder i kraft den 1 januari 1988.
          </p>
          <p xml:id="i-9gWMp25MYfTQa6Y6rnnEwX">
            1” Riksdagen 1986/87.3 saml. Nr So108-111
          </p>
          <p xml:id="i-7x7VBTihQZH9KyaPNtfoUh">
            Rättelse: S. 3 rad 1 Står: morimun Rättat till: morimur S. 4
            rad 16 Står: hjärntransplantationer Rättat till: hjärttransplantationer
            S. 5 rad 27 Står: faktumeliggande Rättat till: faktum.— — föreliggande
            S. 12 rad 6 Står: en Rättat till: den rad 24 Står: för Rättat
            till: föra
          </p>
          <p xml:id="i-W2J3xGY9JjJEafqDCKKvGV">
            Mot. 1986/87 S0109
          </p>
          <pb facs="riksdagen-motions-pdf/data/198687/mot_198687_so_109/mot_198687_so_109-003.pdf"/>
          <p xml:id="i-2bqLzqELLqrkzkFgsD2NU1">
            Av propositionens allmänna motivering framgår klart att lagförslaget
            tillkommit med anledning av transplantationsteknikens framsteg.
            Inled- ningsvis konstateras sålunda att i medicinsk praxis har
            det ansetts ”att en människa är död när hennes hjärt- och andningsverksamhet
            har upphört varaktigt”, varefter statsrådet fortsätter: ”Framstegen
            inom intensivvården har dock under de senaste årtiondena lett
            till en situation där hjärtrelaterade dödskriterier inte längre
            är användba- ra i alla lägen. — — — Det är i dessa fall som det
            kan bli aktuellt att fastställa dödens inträde genom en undersökning
            av hjärnan som med säkerhet visar att alla hjärnfunktioner upphört”(s.
            6). Redan denna argumentering är ohållbar. Det finns i och för
            sig ingen anledning att till följd av transplantationsteknikens
            framsteg ändra på hittills gällande dödskriterier. Förutsättningen
            för all transplantation av livsviktiga organ är nämligen att människan
            inte är död! Transplantation innebär ju att man tar organ från
            levande människor och överför dem till andra, levande människor.
            Att då påstå att hjärttransplantationer förutsätter ett nytt dödsbegrepp,
            är en contradictio in adjecto. Svensk transplantationsteknik har
            också, med hänsyn till biologiska fakta, arbetat utan något konstlat
            begrepp om dödens inträde eller något särskilt slags dödskriterium.
            Som propositionen påpekar: ”I socialstyrelsens cirkulär (MF 1973:29)
            om prognos och behandling vid oåterkalleligt bortfall av hjärnfunktionerna
            — ändrat och kompletterat genom kungörelsen (SOF (M) 1982:57)
            om ändring i nämnda cirkulär — sägs att vidare behandling av patienten
            kan avbrytas när diagnosen totalt och oåterkalleligt bortfall
            av hjärnfunktionerna har ställts” (s. 6). Vad som krävs är endast
            att patienten tidigare medgivit att vid ett sådant inträtt tillstånd
            organ får utnyttjas för transplantation. Därför förklarade riksdagens
            socialutskott i sina betänkan- den 1974:31 och 1975:8 helt riktigt
            att någon ändring av det dödsbegrepp, som sedan länge knutits
            till hjärta och andning, inte borde komma i fråga framför allt
            av juridiska och psykologiska skäl. Socialutskottet förklarade
            också, lika obestridligt riktigt, att ett i lag fastställt dödsbegrepp
            skulle kunna få svåröverblickbara juridiska konse- kvenser och
            att utskottet därför var tveksamt till om en ny innebörd av dödsbegreppet
            skulle delas av en vidsträckt opinion. Utskottet underströk särskilt
            att allmänhetens inställning måste tillmätas stor betydelse i
            samman- hanget. Därför är det förvånande att regeringen inte redovisar
            någon undersökning om allmänhetens inställning till det nya lagförslaget
            utan blott återger en rad yttranden från officiella remissinstanser,
            vilka inte kan sägas representera allmänhetens inställning.
          </p>
          <p xml:id="i-9tQb5Sc76Yu7TCFJjLwpcN">
            3. Dödsbegreppet—- semantik och dialektik
          </p>
          <p xml:id="i-2Q8y3WZhskiKxeSFuFKJp5">
            Propositionens lagförslag att en människa är död när hjärnans
            samtliga funktioner totalt och oåterkalleligt fallit bort, är
            naturligtvis omöjligt att acceptera för varje kritiskt tänkande.
            Människan är ju inte död när hjärnan är död. Däremot är det riktigt
            att påstå att människan är döende när hjärnan dött. Det kan vara
            fråga om timmar; med respiratorhjälp kan döendet
          </p>
          <p xml:id="i-45TTFidjNgvYdLqFZ34qvw">
            Mot. 1986/87 S0109
          </p>
          <pb facs="riksdagen-motions-pdf/data/198687/mot_198687_so_109/mot_198687_so_109-004.pdf"/>
          <p xml:id="i-VNPAi5abXZ44H8X58TBrYR">
            förlängas till 2—3 veckor. I Japan har forskare lyckats förlänga
            döendet till 54 dagar. Fortsatt medicinsk-teknisk utveckling kommer
            med all sannolikhet att ytterligare kunna förlänga döendet, vilket
            torde vara av särskilt intresse från forsknings- och experimentsynpunkt.
            En människa är naturligtvis inte död förrän alla livsviktiga funktioner
            dött. Detta sedan urminnes tid kända faktum vill regeringen kringgå
            genom att nu föreslå ett nytt dödsbegrepp. Att dödsbegreppet,
            som påpekas i propositio- nen, ”i Sverige aldrig tidigare utretts
            i hela sin vidd” beror naturligtvis på att det ej funnits någon
            anledning härtill och fortfarande inte finns. I propositio- nen
            läser man emellertid: ”Skälet till att frågan nu blivit aktuell
            är främst utvecklingen inom den medicinska intensivvården. De
            tidigare tillämpade dödskriterierna är inte längre allmängiltiga”
            (s. 8—9). Det är i och för sig positivt att regeringen erkänner
            att det är utvecklingen inom den medicinska intensivvården som
            aktualiserat frågan. Men därmed är inte sagt att de tidigare tillämpade
            dödskriterierna inte längre är allmängiltiga. Problemet är att
            regeringen inte längre vill acceptera vad som är allmänt tillämpligt!
            Hänvisningen till att utredningen om dödsbegreppet hävdar att
            den nya definitionen överensstämmer med en allmän uppfattning
            om vad det innebär att dö (s. 9) är av föga värde, eftersom utredningen
            inte ger något belägg för att detta skulle vara en allmän uppfattning.
            Tvärtom har pågått och pågår en intensiv debatt om olika dödsbegrepp,
            vilket visar att förslaget till ett nytt dödskriterium inte alls
            omfattas av allmänheten. ”Även om vissa fysiska funktioner fortfarande
            finns kvar är en människa död om all förmåga till samordning av
            kroppens funktioner har fallit bort”, står det i propositionen
            (s. 9) under hänvisning till utredningen. Detta påstående är emellertid
            helt obevisat och endast en subjektivt uttryck uppfattning, oaktat
            att den framställs som ett ofrånkomligt faktum. Det enda som kan
            sägas i föreliggande fall är att en människa som saknar all förmåga
            till samordning är döende. Nu söker statsrådet i sin skrivning
            att trösta alla oroade människor med upplysningen att för det
            stora flertalet människor, som varje år avlider i vårt land, kommer
            dödens inträde att fastställas på samma sätt som tidigare, vid
            ”oåterkalleligt upphörd andnings- och hjärtverksamhet” (s. 10).
            Om där- emot en människa vårdas i respirator, måste man ”genom
            en undersökning av hjärnan fastställa om döden inträtt. Det är
            således här som en viss förändring föreslås” (s. 10). Konstaterandet
            torde komma att framstå som ett av årets understate- ments! Det
            är ju inte alls fråga om en ”viss förändring” utan om en genomgripande
            förändring, som naturligt nog givit upphov till en allt intensivare
            debatt, nämligen att härigenom dödförklaras en levande men döende
            människa sedan man med hjälp av röntgen konstaterat att hjärnan
            är totalt och oåterkalleligen död! Med anledning härav är det
            obegripligt hur utredningen om dödsbegreppet — återgivet i propositionen
            (s. 11—12) - kan hävda: ”För frågan om dödens inträde är det ointressant
            om respiratorbe- handling fortgår efter denna tidpunkt”, dvs.
            när hjärnfunktionerna upphört, eftersom det just är respiratorbehandlingen
            som möjliggör fortsatt liv. I propositionen vänder sig statsrådet
            mot uppfattningen ”att vi kan behålla hjärtrelaterade dödskriterier
            men ändå acceptera sådana transplantationer som förutsätter att
            blodcirkulationen hålls igång, t. ex. hjärttransplantatio-
          </p>
          <p xml:id="i-7ptbRkCFKTGmbhZ7o55YMs">
            Mot. 1986/87 S0109
          </p>
          <pb facs="riksdagen-motions-pdf/data/198687/mot_198687_so_109/mot_198687_so_109-005.pdf"/>
          <p xml:id="i-Gfi9hpBfocjJMubvPrnohH">
            ner” (s. 12). Det skulle nämligen då vara tillräckligt med en
            ändring av transplantationslagen. Enligt statsrådet kan ett sådant
            förslag inte ”accepte- ras från vare sig rättslig eller etisk
            synpunkt. Det innebär, som jag ser det, att hjärtat tas från en
            i juridisk mening levande människa och att livet därigenom släcks”
            (s. 12). Men människan är ju lika mycket levande i de fall när
            kroppen dödförklaras med stöd av ett hjärnrelaterat dödsbegrepp!
            Inte heller gör det någon skillnad ur etisk synpunkt. Nu föreslår
            statsrådet att man får ta hjärnan från en i juridisk mening död
            person, trots att människa inte är död. Den grundläggande förutsättningen
            för transplantation är ju att ett livsviktigt organ är levande.
            Semantik och dialektik ändrar inte på detta faktum. Avgörandet
            i denna fråga måste ankomma på den enskilda människan, om hon
            tidigare har medgivit att man får utnyttja livsviktiga organ när
            hon råkat ut för total hjärndöd, eftersom hon i en sådan situation
            betraktar fortsatt liv som meningslöst. Detta skall självklart
            den enskilda människan ha oin- skränkt rätt att avgöra och inte
            riksdagen genom antagandet av en lag som kallar en levande människa
            för juridiskt död när hjärnfunktionerna totalt har upphört. Ett
            politiskt bestämt dödsbegrepp måste med kraft avvisas. Det är
            något av en s.k. bordläggningsdöd man här söker införa. Författaren
            Werner Aspenström kritiserar i sin artikel Döden i riksdagen (Expressen
            den 30 dec. 1986) förslaget om ett nytt dödskriterium och påpekar
            att det är som att dödförklara ett ännu icke utbrunnet men flämtande
            och dödsdömt ljus innan det har slocknat: ”Nu skall vi alltså
            med riksdagsmajoritetens hjälp lära oss att tänka och säga att
            det obönhörligt flämtande ljuset redan slocknat — —- -".
          </p>
          <p xml:id="i-2S1Bhb66evKwYiMzRVNktJ">
            4. Svårbegriplig definition av dödens inträde
          </p>
          <p xml:id="i-96p3B2FXvAaB4e1hXvygcT">
            Påståendet att en person är död när enbart hjärnan, utgörande
            blott ca 5 procent av den totala kroppsvikten, är död är ingalunda
            självklart och ställer, som statens rättsläkarstation i Linköping
            framhåller, stora krav på motive- ringen (s. 57 i prop.). Talet
            om att en människa är död när hon totalt och oåterkalleligen förlorat
            all förmåga att förena och samordna kroppens funktioner — fysiska
            och psykiska — till en fungerande enhet är svårbegripligt redan
            för personer med medicinsk fackkunskap. Att en sådan definition
            är mycket svår att förstå för den stora allmänheten är också uppenbart.
            Påståendet innebär nämligen inte att kroppens fysiska och psykiska
            funktio- ner skall ha upphört. Det innebär endast att de ej längre
            anses samordnade, vad det nu egentligen skall betyda. Begreppet
            samordning är nämligen ganska diffust. Man frågar sig: Är sjukdomar
            en form av upphävd samord- ning? I viss utsträckning måste så
            vara fallet. Men då blir slutsatsen att sjukdom innebär att en
            människa är döende såvida inte framgångsrika motåtgärder sätts
            in. Det hjärnrelaterade dödsbegreppet ger heller ingen grund för
            påståendet att kroppen totalt förlorat förmågan att samordna sina
            funktioner. Vissa funktioner är, som rättsläkarstationen i Linköping
            påpekar, intakta och samordnade. Det är den enkla förklaringen
            till att kroppen kan hållas vid liv i dagar och veckor — ja, ända
            upp till 54 dagar om understödjande behandling ges.
          </p>
          <p xml:id="i-3qJp6vfojtAiY3xeV842EB">
            Mot. 1986/87 S0109
          </p>
          <pb facs="riksdagen-motions-pdf/data/198687/mot_198687_so_109/mot_198687_so_109-006.pdf"/>
          <p xml:id="i-UPQHWbB8gFz9zkTbdkgED3">
            I utredningen om dödsbegreppet sägs på s. 145, sista stycket,
            som argument mot cirkulationsrelaterade dödskriterier, att det
            inte är lämpligt att definiera döden med utgångspunkt i enbart
            bortfall av funktioner hos något eller några av människans organ.
            Bortfallet av sådana funktioner är nämligen inte liktydigt med
            döden, endast med att det kan leda till döden. Hade utredningen
            varit konsekvent i sin argumentering, hade den följaktligen inte
            kunnat föreslå det hjärnrelaterade dödsbegreppet. Ändå accepterar
            statsrå- det denna definition, trots utredningens motsägelsefullhet.
            Regeringens förslag innebär att vi gör döden osynlig. Endast ett
            fåtal experter med tillgång till avancerad utrustning anses kunna
            med säkerhet fastställa huruvida döden inträtt. Detta är ingalunda
            någon följd av att döden sedan 1987 på något sätt blivit annorlunda
            än under alla tusentals föregående år. Det är i stället en följd
            av att regeringen föreslår riksdagen att riksdagen skall besluta
            om en ny definition av dödens inträde. Och huvudanledningen till
            denna nya definition av dödens inträde är att man vill bevara
            liv! — nämligen hos de livsviktiga organ hos den dödförklarade
            patienten vilka kan användas för transplantation.
          </p>
          <p xml:id="i-SYpy14yU29QR7JLp7cHZqi">
            5. Tjuvstart med döden
          </p>
          <p xml:id="i-UNpzD8nEautErrM8mxLNEY">
            Propositionens förslag att införa ett hjärnrelaterat dödsbegrepp
            innebär i realiteten att man sanktionerar tjuvstart med döden.
            En sådan tidigarelägg- ning av döden har endast ett syfte — att
            möjliggöra transplantationer av livsviktiga organ från en levande
            människa. Detta uppenbara förhållande söker statsrådet bortförklara
            i den nu framlagda propositionen. Sålunda hävdas att om ”hjärnrelaterade
            dödskrite- rier tillämpas och döden alltså fastställs med direkta
            kriterier, inträder döden vid den tidpunkt då hjärnans samtliga
            funktioner fallit bort totalt och oåterkalleligt. Fortsatta respiratorinsatser
            ändrar inte dödstidpunkten. Den tidsskillnad som det här kan röra
            sig om är någon eller några dagar och som mest upp till ett par
            veckor” (s. 14—15). I det cirkelprat som här återges, säger statsrådet
            blott att om tidpunkten för en människas död definieras som det
            tillfälle när hjärnans funktioner totalt upphört att fungera,
            inträder en människas död när dessa funktioner upphört. Denna
            tautologiska argumentering är naturligtvis helt ointressant. Lika
            ointressant är påpekandet att fortsatta respiratorinsatser inte
            ändrar dödstidpunkten. Eftersom dödens inträde definieras alldeles
            oavsett respira- torinsatser, är det självklart att dessa åtgärder
            saknar betydelse i samman- hanget. Däremot är uppgiften att den
            tidsskillnad som det här kan röra sig om, någon eller några dagar
            och som mest upp till ett par veckor, felaktig. Som nämnts har
            man i Japan kunnat hålla en människa levande i 54 dagar efter
            hjärnfunktionernas totala upphörande. Allt talar för att den medicinsk-
            tekniska forskningen kommer att successivt kunna förlänga denna
            tid, varigenom det hjärnrelaterade dödsbegreppet blir alltmer
            makabert. Det är en oundviklig följd av ett teknikbaserat dödsbegrepp
            i ett samhälle där teknikens utveckling sker i ett accelererande
            tempo.
          </p>
          <p xml:id="i-EZH8Rmvd1rbV1x7bijh51r">
            Mot. 1986/87 S0109
          </p>
          <pb facs="riksdagen-motions-pdf/data/198687/mot_198687_so_109/mot_198687_so_109-007.pdf"/>
          <p xml:id="i-YQLZWJuHC2gaMqBovZQT95">
            6. Efter dödens inträde
          </p>
          <p xml:id="i-EJ5taGpKpqd18iZrqN1z1H">
            I propositionen skriver statsrådet (s. 21): ”Alla medicinska
            insatser bör upphöra när döden inträtt. Undantag härifrån får
            göras under en kortare tid för att 1. behålla organ i funktionsdugligt
            skick i avvaktan på transplationsin- grepp, 2. rädda livet på
            ett väntat barn.” Hur kan man tala om medicinska insatser på en
            död kropp? Medicin betyder ju läkarvetenskap, läkekonst och omfattar
            hälso- och sjukvård. Förklaringen måste vara att man bygger på
            ett hjärnrelaterat dödsbegrepp, innebärande att andra livsviktiga
            organ fortfarande är funktionsdugliga. Jag vill än en gång understryka
            hur egendomligt det är att införa ett dödsbegrepp i ett sammanhang
            som förutsätter att man tar levande, livsviktiga organ från en
            människa och överför dem till en annan, levande människa. Förutsättningen
            för att transplantationen skall lyckas är nämligen, som också
            statsrådet påpekar, större om blodcirkulationen har bibehållits
            tills organet opererats ut (s. 22). Det är ju, som framhållits
            i debatten, framför allt blodomloppet som gör kroppen till en
            funktionell helhet. Makabert är också att ett accepterande av
            det hjärnrelaterade dödsbegrep- pet innebär att en död kvinna
            kan föda ett levande barn. För att komma förbi denna motsägelse
            tvingas statsrådet föreslå undantag från det egendomliga påbudet
            att alla medicinska insatser bör upphöra när döden inträtt. Att
            förlossningen sker med kejsarsnitt kan omöjligen, som statsrådet
            hävdar, vara ett argument för att acceptera den makabra situationen.
            Som statsrådet påpekar i propositionen möjliggör ett hjärnrelaterat
            dödsbegrepp att obduktion kan påbörjas medan den avlidnes blodcirkulation
            är bevarad och respiratorinsatserna fortsätter (s. 24). Här inser
            emellertid statrådet hur orimligt detta vore och anser därför
            att obduktion inte bör få ske under sådana förhållanden, trots
            att utredningen föreslår att ett begränsat utrymme bör finnas
            att fortsätta medicinska insatser även för forsknings- och utbildningsändamål.
            Men vilka garantier har den enskilde för att inte de nämnda ingreppsmöj-
            ligheterna tillåts i framtiden? I och med att dödsbegreppet bestämts
            genom ett politiskt beslut, finns ingenting som hindrar riksdagen
            att i en framtid låta sig övertalas att för den medicinska forskningens
            och utbildningens skull tillåta obduktioner även i sådana fall.
            Har man väl öppnat en möjlighet för manipulering i gränsområdena
            mellan liv och död, talar sannolikheten för att dessa möjligheter
            i framtiden också kommer att utnyttjas. Det är en lärdom som mänsklighetens
            historia mer än väl bekräftar: när man brutit igenom vissa spärrar
            i tillåtet handlande, har man mycket svårt att motstå framtida
            krav på längre gående medgivanden.
          </p>
          <p xml:id="i-6PcBU7WzaX5GngKVLNRXNo">
            7. Transnationella transplantationer
          </p>
          <p xml:id="i-PGx5pCXcTSuRhFV1jC6wn6">
            Ett argument för ett hjärnrelaterat dödsbegrepp är att ett bibehållet
            hjärtdödsbegrepp kommer att medföra konsekvenser för transplantationski-
            rurgin. Svenska medborgare kan inte ens i utlandet erhålla ett
            nytt hjärta
          </p>
          <p xml:id="i-YZpvG552XAYpp4rb5DXyFd">
            Mot. 1986/87 S0109
          </p>
          <pb facs="riksdagen-motions-pdf/data/198687/mot_198687_so_109/mot_198687_so_109-008.pdf"/>
          <p xml:id="i-9qTQPP3DvzKojwcDG831Pv">
            eftersom de i vårt land efter vår lag måste betecknas som anstiftare
            till mord, skriver Värmlands läns landsting, enligt propositionen
            (s. 60), i sitt remiss- yttrande. Detta är naturligtvis fel eftersom
            anstiftan till självmord inte är straffbelagt. Och något nytt
            dödsbegrepp krävs inte för att ge den enskilde full rätt att bestämma
            över sitt eget liv — även utanför landets gränser. Enligt utredningen
            måste man räkna med att det kan uppstå rättsliga konsekvenser
            av att olika länder tillämpar skilda dödskriterier. Sålunda anförs
            att tvekan kan uppstå om t. ex. en svensk medborgare som drabbats
            av total hjärninfarkt i Norge är att anse som död eller levande
            så länge respiratorinsatserna pågår (s. 44). Argumentet är föga
            hållbart. Det finns rader av skillnader i lagstiftning mellan
            olika länder. Naturligtvis försvårar dessa skillnader transaktioner,
            överenskommelser och beslut i resp. land, dock utan att omöjliggöra
            dem. Nämnas kan att socialstyrelsens föreskrift om två timmars
            intervall mellan två undersökningar om bortfall av hjärn- funktioner
            i andra länder bedöms som otillräcklig. I Västtyskland rekom-
            menderas sålunda en observationstid på 24 timmar som minimum och
            i Mexico krävs en observationstid på 48 timmar. Till skillnad
            från Sverige kräver många länder protokoll jämte garantier för
            oväld, kompetens och erfarenhet hos tjänsteförrättande läkare
            vid diagnos av hjärndöd, såsom i t. ex. Frankrike, Västtyskland,
            Israel, Italien, Storbritannien och Ungern. I Norge krävs minst
            två läkare, av vilka ingen får vara inblandad i transplanta- tionsprocessen.
            Uppfattningen att ett i lag definierat dödsbegrepp är av allmänt
            intresse och har intet samband med transplantationskirurgin är
            ohållbar. Alla förstår och vet att huvudsyftet med ett i lag preciserat
            dödsbegrepp främst syftar till att möjliggöra hjärttransplantationer
            även i Sverige. Det är ett försök att komma ifrån vår officiella
            dubbelmoral, vilken tillåter oss att sända svenska patienter till
            utlandet för hjärtbyte, medan vi inte tar emot utlänningar med
            motsvarande behov. Att ett hjärnrelaterat dödskriterium möjliggör
            transnationella transplan- tationer är uppenbart. Möjligheten
            kan dock uppnås genom det betydligt enklare förfarandet att medgivande
            tidigare erhållits från berörd patient. Som påpekas av Riksförbundet
            för njursjuka (RNJ) är det förvånande att utredningen inte tagit
            upp frågan om organdonation under livstiden (s. 92). Och Gotlands
            kommun anser ”att det kanske hade varit renhårigare att inte frikoppla
            transplantationsfrågan på det sätt som utredningen gjort” (s.
            88).
          </p>
          <p xml:id="i-C6k75MuHMc2p47PJoJGkuL">
            8. Födda levande eller döende?
          </p>
          <p xml:id="i-PS2jKzwbpfM6MLxwBD5BqA">
            Fastställandet av ett enhetligt dödsbegrepp har föranlett vissa
            remissinstan- ser att ingående diskutera var gränsen mellan levande
            och döende egentligen går. Svenska kyrkans centralstyrelse anför
            att döden som en biologisk process börjar mycket tidigt i människans
            liv och fortgår hela livet samt att insikten om detta är ur den
            kristna trons synpunkt viktig. Döden är därför, som existentiellt
            fenomen, inte punktuell utan ett fortgående. Man citerar t.o.m.
            den latinska satsen morientes nascimur (vi föds döende, s. 58).
            Så långt går inte statsrådet i sitt försvar av det hjärnrelaterade
            dödsbegrep-
          </p>
          <p xml:id="i-Gg669FsgCTGfZZnK6KwQfi">
            Mot. 1986/87 S0109
          </p>
          <pb facs="riksdagen-motions-pdf/data/198687/mot_198687_so_109/mot_198687_so_109-009.pdf"/>
          <p xml:id="i-K1cJRx3wmCWgzRZYmojyDF">
            pet, men det påpekas att döden, biologiskt sett, ofta är ”en
            utdragen process, under vilken organismens olika celler successivt
            går under” (s. 37). Från praktisk synpunkt, erinras dock, måste
            döden beskrivas som en händelse, inträffande vid en bestämd tidpunkt.
            Uppfattningen av döden som en utdragen process anförs dock som
            ett argument mot kritikerna av det hjärnrelaterade dödsbegreppet.
            Utredning- en anför sålunda att även efter det att alla livsviktiga
            organ totalt upphört att fungera, fortsätter vissa kroppsliga
            organ att växa, såsom hår och naglar. En konsekvent uppfattning
            skulle följaktligen, underförstått, vara att döden inträtt först
            sedan alla mänskliga organ är livlösa. Undantaget är, som bekant,
            hjärncellerna. Att en outnyttjad hjärna efter födelsen börjar
            användas, är givetvis inte liktydigt med att en dödsprocess inletts.
            Att vissa delar av människokroppen fortsätter att växa efter den
            traditio- nellt uppfattade dödens inträde, är därför inget hållbart
            argument för ett hjärnrelaterat dödsbegrepp. Avgörande är givetvis
            att livsviktiga organ har totalt och varaktigt upphört att fungera.
            Ett problem är dock, som Svenska läkarsällskapet påpekar, att
            en möjlig konflikt kan föreligga mellan den nya dödsdefinitionen
            och nuvarande praxis vid klassifikationen av barn som föds med
            vissa livstecken, vilka — trots upplivningsförsök — snart upphör
            (s. 62). Dessa barn registreras nämligen enligt WHO:s rekommendationer
            som levande födda. Med anledning av regeringens förslag om hjärnrelaterat
            dödsbegrepp bör sålunda frågan om hjärnrelaterad dödsdiagnostik
            i nyföddsperioden ytterligare utredas.
          </p>
          <p xml:id="i-J3oz4gEaSwRpFmHDRh3nos">
            9. Avslutning
          </p>
          <p xml:id="i-JyQ965pFRo497YTksHQfkK">
            Om alla människor doge en naturlig död skulle det över huvud
            taget inte finnas anledning att i lag precisera dödens inträde.
            Inte heller skulle det föreligga någon efterfrågan på unga och
            friska hjärtan. Men världen är, som bekant, annorlunda. Sverige
            är nu ett av de sista europeiska länderna som står i begrepp att
            utvidga sitt dödsbegrepp. Den främsta anledningen till vår ändrade
            inställ- ning är att vi drivit ett dubbelmoraliskt spel genom
            att skicka svenska patienter till hjärttransplantationer utomlands
            och även tillåtit transplanta- tioner med importerade hjärtan
            i vårt eget land. Vi vill i fortsättningen utnyttja de internationella
            organbankerna måste vi ändra eller utvidga vårt dödsbegrepp, hävdas
            det. En sådan förändring har även en annan moralisk aspekt. Hjärtan
            är en bristvara och bristen är särskilt stor i de ekonomiskt utvecklade
            länderna. Den grundläggande förutsättningen för hjärttransplantationer
            är att unga, friska människor även i fortsättningen dör en våldsam
            död, vanligtvis genom trafikolyckor. En dödförklarad hjärna är
            då tillräckligt för att frigöra ett levande hjärta att levereras
            till en på hjärttransplantation väntande patient. Efterfrågan
            på hjärtan kommer dock att sannolikt öka i de rika länderna. Den
            ökade efterfrågan kommer att riktas mot de fattiga länderna. En
            sådan utveckling kan knappast anses önskvärd, allra minst om hjärndöda
            kroppar blir alltmer efterfrågade i forsknings- och utbildningssyfte.
          </p>
          <p xml:id="i-DF7eSbjCByF7UMJiuvtSBQ">
            Mot. 1986/87 S0109
          </p>
          <p xml:id="i-959fYcw97Lmrzpzaz8Srf4">
            10
          </p>
          <pb facs="riksdagen-motions-pdf/data/198687/mot_198687_so_109/mot_198687_so_109-010.pdf"/>
          <p xml:id="i-754Qqox1RYvEVP5G8wchpM">
            Frågan om dödens inträde borde över huvud taget inte vara föremål
            för politiskt beslut. Någon partipolitisk fråga är det inte heller
            och inget riksdagsparti väntas framlägga någon partimotion eller
            kommittémotion. Döden har i alla tider varit så naturlig, så självklar
            att ingen människa krävt att vi också måste i lag genom beslut
            i vår parlamentariska församling definiera dödens inträde. Vid
            ovisshet om dödens inträde har alltid läkare, medicinmän eller
            kloka gummor kunnat tillfrågas. I dag ankommer det i vårt land
            på läkaren att fastställa dödens inträde. Enligt min uppfattning
            borde detta vara helt tillräckligt och förbli så även i fortsättningen,
            varför jag yrkar avslag på regeringens proposition med förslag
            till lag om dödens inträde, m. m.
          </p>
          <p xml:id="i-HrHGMFTog7CSeEtoyhKV1K">
            10. Hemställan
          </p>
          <p xml:id="i-4PKBi2WLDLvHCuXG3RuzKm">
            Med åberopande av vad i motionen anförts hemställs att riksdagen
            beslutar avslå regeringens proposition 1986/87:79 med förslag
            till lag om dödens inträde, m. m.
          </p>
          <p xml:id="i-7EkfQJnkHw4ZjU1e95P31A" type="date">
            Stockholm den 17 februari 1987
          </p>
          <div xml:id="i-2D7jzt4Febgq3FALcKSEbD" type="signatureBlock">
            <p who="i-Ahzryxd2b7naJSD37mfHNJ" type="signature">
              Hugo Hegeland (m)
            </p>
          </div>
          <p xml:id="i-8rGoYkQVF8pjFm2LPQPJoR">
            Mot. 1986/87 S0109
          </p>
          <p xml:id="i-BocWmzZAJBkaZkv2asexSy">
            1
          </p>
        </div>
      </div>
    </body>
  </text>
</TEI>
