<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00258">
  <teiHeader>
    <fileDesc>
      <titleStmt>
        <title>Folkrätt och mänskliga rättigheter</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Folkrätt och mänskliga rättigheter</title>
          <idno type="rdwebb">GU02U258</idno>
          <rs type="number">U258</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U258/text</ref>
          <ref type="dokument_url_html">http://data.riksdagen.se/dokument/GU02U258</ref>
          <ref type="dokumentstatus_url_xml">http://data.riksdagen.se/dokumentstatus/GU02U258</ref>
          <ref type="doc">http://data.riksdagen.se/fil/75ADF167-5BA0-4DC5-AA19-2DBA87A3D414</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2eDoipAWMXTNrZyD6xxzWC" type="signed"/>
        <correspContext corresp="i-2eDoipAWMXTNrZyD6xxzWC">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-LeSsy9qLVETsUnKJsr3ETm" type="referral">
          <date when="2006-11-07"/>
        </correspAction>
        <correspAction xml:id="i-26p5afvpx1NddCogRb2Mu3" type="dismissal">
          <date when="2006-11-07"/>
        </correspAction>
        <correspAction xml:id="i-4gvGbLjHdLCUWrKz6WY8Ty" type="numbering">
          <date when="2006-11-01"/>
        </correspAction>
        <correspAction xml:id="i-NE82VXmUQbB5dA7WGy4Nbq" type="submission">
          <date when="2006-10-31"/>
        </correspAction>
        <correspAction xml:id="i-4taErJQbxgkErt9G6iqrEt" type="transfer">
          <date when="2006-10-31"/>
        </correspAction>
        <correspAction xml:id="i-Tyzvp5C3DH7VSVm5B79gZS" type="assigned"/>
        <correspContext corresp="i-Tyzvp5C3DH7VSVm5B79gZS">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-W96UCgacwYf8WFCRkuDQRA">
            1 Förslag till riksdagsbeslut
          </head>
          <list style="ol">
            <item xml:id="i-B9LGgXiYdqiyuTokbeHpRX">
              Riksdagen tillkännager för regeringen som sin mening vad i motionen
              anförs om att Sverige i FN bör verka för en tydligare och mer
              distinkt tolkning av vad som avses med självförsvar i internationella
              konflikter.
            </item>
            <item xml:id="i-Eb9NrE4jfECJ6Ji92p6Re9">
              Riksdagen tillkännager för regeringen som sin mening vad i motionen
              anförs om att skuldavskrivningar inte ska belasta biståndsbudgeten
              eftersom skuldavskrivningar i mycket ringa grad fungerar som medel
              i fattigdomsbekämpningen och knappast påverkar människors villkor
              i fattiga länder.
            </item>
            <item xml:id="i-32F2Xo8JQqEQQm9UmdAHMq">
              Riksdagen tillkännager för regeringen som sin mening vad i motionen
              anförs om att Sverige ska verka för att IMF och Världsbanken demokratiseras,
              så att röstfördelningen följer samma regler som råder inom FN-organen.
            </item>
            <item xml:id="i-KRfd5ahdurHgHK28LBe7r9">
              Riksdagen tillkännager för regeringen som sin mening vad i motionen
              anförs om att Sverige i FN bör verka för ökad jämställdhet mellan
              kvinnor och män i första hand på utbildningens och sysselsättningens
              område, då jämställdhet visat sig vara det bästa medlet att åstadkomma
              en ökad ekonomisk tillväxt, stigande produktivitet och ökad välfärd.
            </item>
            <item xml:id="i-QxrVZz7qJCvDeM9N7dE7AR">
              Riksdagen tillkännager för regeringen som sin mening vad i motionen
              anförs om att den svenska krigsmaterielexportpolitiken bör bringas
              i överensstämmelse med vad som i övrigt gäller för samstämmigheten
              på andra politikområden.
            </item>
            <item xml:id="i-5jnK8g4kjcaE45B1LydtKw">
              Riksdagen tillkännager för regeringen som sin mening vad i motionen
              anförs om att den svenska krigsmaterielexportpolitiken även får
              en plats i regeringens kommande skrivelser om den globala utvecklingspolitiken.
            </item>
            <item xml:id="i-FPS7gzDrBbZE69feWWAYok">
              Riksdagen tillkännager för regeringen som sin mening vad i motionen
              anförs om att Sverige i FN bör verka för att länder med stor fattig
              befolkning får en starkare ställning i säkerhetsrådet.
            </item>
            <item xml:id="i-9LBGfxumUgnyvzEKkZtHn">
              Riksdagen tillkännager för regeringen som sin mening vad i motionen
              anförs om att Sverige i FN bör verka för ett vetofritt säkerhetsråd.
            </item>
            <item xml:id="i-wpd1M9Jt3H5BuMSaAJMrs">
              Riksdagen tillkännager för regeringen som sin mening vad i motionen
              anförs om att Sverige bör verka för att utveckla mer sofistikerade
              former av sanktioner, som riktar sig mot de regimer som bryter
              mot folkrätt och mänskliga rättigheter.
            </item>
            <item xml:id="i-5PXPvEq8oR9LojYEgC82nE">
              Riksdagen tillkännager för regeringen som sin mening vad i motionen
              anförs om att Sverige bör verka för att de FN-organ som har till
              uppgift att arbeta med frågor som rör ekonomiska och sociala rättigheter
              och fattigdomsbekämpning förstärks och ges större tyngd och auktoritet.
            </item>
            <item xml:id="i-2b6MTxDtmHBc8SdizvMjqf">
              Riksdagen tillkännager för regeringen som sin mening vad i motionen
              anförs om att Sverige bör verka för att FN får ett starkare inflytande
              på Världsbanken och IMF.
            </item>
            <item xml:id="i-3KWETazxYvyiznobbW6fGG">
              Riksdagen tillkännager för regeringen som sin mening vad i motionen
              anförs om att Sverige bör verka för att FN:s resurser när det
              gäller avlägsnande av minor i krigshärjade områden får ett utökat
              tekniskt och ekonomiskt stöd.
            </item>
            <item xml:id="i-Cz1ejDvsrXvixEBieXQHKm">
              Riksdagen tillkännager för regeringen som sin mening vad i motionen
              anförs om att Sverige i EU och FN bör verka för att kärnvapen
              förbjuds i internationell lag och avvecklas.
            </item>
            <item xml:id="i-2EJhnd6szAp24J3kj7k7SF">
              Riksdagen tillkännager för regeringen som sin mening vad i motionen
              anförs om att Sverige i FN bör verka för att kompetenskraven när
              det gäller rekrytering till olika poster inom FN höjs.
            </item>
            <item xml:id="i-HQUWXRnz1K6Wpoew6PVVxY">
              Riksdagen tillkännager för regeringen som sin mening vad i motionen
              anförs om att Sverige ska verka för att kvinnorepresentationen
              i FN:s administration och i FN:s olika organ förbättras.
            </item>
            <item xml:id="i-3htDJTuuTfWcC2wB8nZtXB">
              Riksdagen tillkännager för regeringen som sin mening vad i motionen
              anförs om att Sverige i FN bör verka för att FN får en djupare
              förankring i folkliga sociala rörelser.
            </item>
          </list>
        </div>
        <div type="motContent">
          <head xml:id="i-RkCdJcTCwZdt4omFZAS3fV" type="h1">
            Folkrätt och mänskliga rättigheter
          </head>
          <head xml:id="i-96wij4ry1f9zsCHovCyv5i" type="h1">
            2 Folkrättsbrotten, MR-brott och kampen om världens resurser
          </head>
          <p xml:id="i-J89JyMLiqRNwgQuy559Chf">
            Efter andra världskrigets slut, avkoloniseringen och särskilt
            efter Sovjetunionens sammanbrott förändrades den internationella
            situationen radikalt. USA framstod som den enda och oomstridda
            stormakten i världen. Särskilt under president Bush har landets
            ledning uppfattat sin ställning som enda stormakt i världen och
            att man därmed har både rätt och makt att styra och ställa som
            man vill i världen. Man har ställt FN åt sidan och försökt att
            agera i organisationens ställe, vilket inneburit att man begått
            ett stort antal folkrättsbrott och att man kan bedriva utpressningspolitik
            gentemot andra folk och stater.
          </p>
          <p xml:id="i-YUXi1Yr55W6ogukcUq3aqr">
            Det fanns inget beslut i FN:s säkerhetsråd som gav USA rätt att
            gå till angrepp mot Jugoslavien. Bombningar inleddes efter det
            att Nato i ett ultimatum till Jugoslavien i Rambouillet ställt
            krav som var omöjliga för varje annan stat att godta, dvs. att
            i praktiken självmant låta sig ockuperas av Nato).
          </p>
          <p xml:id="i-JHUkDBf3jj2YK92vjuvmS1">
            Nästa folkrättsbrott som USA begick var angreppet på Afghanistan
            under förevändning att det var en akt av självförsvar efter 11
            september-attentatet mot World Trade Center. USA:s angrepp genomfördes
            utan FN:s vetskap. Den resolution som FN antog i efterhand kan
            dock inte uppfattas som att FN godtog USA:s agerande som självförsvar.
            Kriget i Afghanistan inleddes två månader efter den 11 september
            2001.
          </p>
          <p xml:id="i-9mE7FmKwN7hBCLJDarM9CL">
            Sverige bör dock i FN verka för en tydligare och mer distinkt
            tolkning av vad som avses med självförsvar i internationella konflikter.
            Detta vill vi att riksdagen ska ge regeringen till känna.
          </p>
          <p xml:id="i-5GmzDS7xwihYqfKssY3rgr">
            Även USA:s angrepp på Irak var ett folkrättsbrott. USA fick inte
            något stöd i FN:s säkerhetsråd för detta angrepp. De skäl man
            angav för att gå till anfall mot Irak (innehav av massförstörelsevapen
            av olika slag) bestod av fabricerade bevis och var lögnaktiga.
          </p>
          <p xml:id="i-BuUGsvUFE1XyovKA9NRkiC">
            Det senaste folkrättsbrottet man medverkat till är Israels krig
            mot Libanon. Israel anföll Libanon under förevändning att två
            israeliska soldater tillfångatagits av Hizbollah. I själva verket
            hade, som journalisten Seymour Hersch avslöjat, USA och Israel
            planerat ett angrepp på Libanon redan två månader tidigare och
            endast väntade på en förvändning för ett angrepp (Se särskild
            motion om Libanon 2006/07:U206).
          </p>
          <p xml:id="i-EGe8PwUodZhHhNQsmAtK72">
            I spåren av de olika folkrättsbrotten har följt omfattande och
            grova brott mot mänskliga rättigheter. Efter bombningarna av Jugoslavien
            svarade som väntat president Milosevic med att låta jugoslaviska
            armén och fascistisk milis gå in i Kosovo och inleda en folkfördrivningskampanj
            som kostade många kosovoalbaner livet.
          </p>
          <p xml:id="i-G5HK2aaa47cy9C6BKR37uf">
            I Afghanistan hade USA i sitt krig med talibanerna lierat sig
            med flera krigsherrar som misshandlade och avrättade sina motståndare
            i stor omfattning. De amerikanska trupperna har själva, enligt
            Amnesty International, gjort sig skyldiga till omfattande brott
            mot de mänskliga rättigheterna i Afghanistan. USA-soldater lät
            som ett led i president Bushs krig mot terrorismen även gripa
            ett stort antal människor och föra dem till Guantanamobasen på
            Kuba. Det har senare visat sig att USA har flera hemliga fängelser
            i olika delar av världen även i Europa där man internerat människor
            i flera år utan rannsakan och dom.
          </p>
          <p xml:id="i-T9mbad7xcEpD6yG7k8fJMs">
            I Irak har man förfarit på samma sätt som i Afghanistan. Det
            är väl känt att USA även där griper och fängslar människor, som
            i exempelvis Abu Ghreib och i flera andra fängelser utan rannsakan
            och dom. Man utsätter dem för misshandel och tortyr. Det är också
            tydligt att denna behandling av de gripna fått godkännande av
            framträdande personer inom USA-administrationen. (Se särskild
            motion om Irak, 2006/07:U257.)
          </p>
          <p xml:id="i-YHZ8SpHsseWGRCSdpcX4ND">
            USA:s brott mot folkrätten innebär att USA undergräver FN:s auktoritet
            och anseende. USA har genom sitt agerande satt en internationell
            standard; att säkerhetsintressen kan sättas sig över demokrati
            och mänskliga rättigheter. Andra stater anser sig inte behöva
            följa internationell lag och behöver inte följa FN:s resolutioner
            och beslut när USA inte gör det. Exemplen är många, Rysslands
            grova övergrepp i Tjetjenien motiveras med att det är ett lokalt
            krig mot terrorismen. I flera centralasiatiska stater har regimerna
            hårt slagit ner på oppositionen med hänvisning till säkerhetsintressen
            (Se särskild motion om f.d. Sovjet 2006/07:U236.) Marocko nonchalerar
            FN:s resolutioner och beslut och till och med överenskommelser
            man själv undertecknat när det gäller Västsahara (Se särskild
            motion om Västsahara, 2006/07:U201.)
          </p>
          <p xml:id="i-KcLxjYe7T87Ewwn1U3AcS">
            Israel gör det inte heller när det gäller palestiniernas mänskliga
            rättigheter och när det gäller palestiniernas rättigheter till
            sitt eget territorium och till egen stat. (Se särskild motion
            om IsraelPalestina, 2006/07:U227.)
          </p>
          <p xml:id="i-6YfpEGznpFrWdjMbxqcYKs">
            Det som genom historien varit den riktningsgivande kraften i
            USA:s utrikespolitik är USA:s ekonomiska och maktpolitiska intressen.
            Det är inte demokrati och mänskliga rättigheter. USA:s Israel-
            och Irakpolitik handlar ytterst om inflytandet i det oljerika
            Mellanöstern. Av samma anledning intresserar man sig för Afghanistan.
            Orsaken till kriget var ytterst inte att man till varje pris skulle
            fånga Usama bin Ladin utan att man ville ha en oljeledning genom
            Afghanistan till de oljerika f.d. sovjetrepublikerna i Centralasien,
            där man lyckats upprätta ett antal militärbaser i republiker som
            för övrigt när det gäller respekten för demokratiska principer
            och mänskliga rättigheter åtnjuter ringa anseende.
          </p>
          <p xml:id="i-SYtGmRckHft2BV2xVkoCxz">
            I Sudan är USA likaså intresserat av landets naturtillgångar,
            främst av olja, och vill ha Khartoum-regimens brott mot de mänskliga
            rättigheterna i Darfur formellt rubricerade som folkmord. USA
            vill ha denna rubricering för att få FN:s sanktion för ett ingripande
            och få in en fot i regionen. Men konflikten i Darfur handlar också
            om ett regelrätt krig mellan regeringen i Khartoum och rebellgrupper
            i provinsen. I själva verket handlar situationen i Darfur om en
            hel serie konflikter på Afrikas Horn kopplade till varandra, inte
            om en förenklad konflikt mellan en islamistisk regim och en afrikansk
            befolkning. Därför kräver konflikten en helhetslösning som inkluderar
            hela regionen. När det gäller Sudan och Darfur är det viktigt
            att EU gör stora ansträngningar för att understödja Afrikanska
            unionen att hantera konflikten. (Se särskild motion, 2006/07:U275.).
          </p>
          <head xml:id="i-4BEKDWCrXvDifaTMe6TiKY" type="h1">
            3 Den enda supermaktens utmanare
          </head>
          <p xml:id="i-Hxbxo8jEzkYChTH9QVeFYV">
            USA:s oomstridda ställning som enda stormakt börjar emellertid
            i dag att ifrågasättas och utmanas. Kina genomgår i dag en mycket
            snabb teknisk och ekonomisk utveckling. Likaså börjar Ryssland
            hämta sig ekonomiskt och politiskt efter det sovjetiska sammanbrottet.
            Detta sker till priset av åsidosättande av mänskliga rättigheter.
            I båda staterna är rättssäkerheten bräcklig. Arbetsförhållandena,
            särskilt i Kina, är mycket hårda. Likafullt börjar de båda staterna
            att bli alltmer framträdande och inse sin betydelse på den internationella
            scenen. Kina tävlar på flera håll med USA om världens energitillgångar.
            Den växande kinesiska ekonomin kräver alltmer energi. Man importerar
            stora mängder olja från Iran och man har goda förbindelser med
            regimen i Sudan varifrån man också importerar olja. Man knyter
            kontakter med länder med olja och gas i Latinamerika som Venezuela
            och Bolivia.
          </p>
          <p xml:id="i-Doxq1MsZEMeSHfWD5RM65K">
            Andra länder som är att betrakta som växande stormakter är Brasilien
            och Indien Brasilien som utgör hälften av den sydamerikanska kontinenten
            och Indien vars befolkning uppgår till över en miljard människor.
          </p>
          <p xml:id="i-A4GuNvtNkQ8ifNXns7dK7S">
            Kina exporterar världen över billiga varor, inte minst till USA,
            där man konkurrerar ut de dyrare inhemskt producerade varorna,
            vilket leder till företagsnedläggelser med åtföljande arbetslöshet.
            Samtidigt brottas USA med stora budgetunderskott och underskott
            i handelsbalansen. När president Bush bombastiskt förklarar: America
            will lead the world, så är det inte längre riktigt sant. Satsningarna
            på stora rymdäventyr som han proklamerat har inte någon riktig
            täckning.
          </p>
          <p xml:id="i-27qGUz7ivzizYzYy2PZ9Ti">
            USA är visserligen militärt världens starkaste stat och utnyttjar
            sin militärmakt för att behärska världen. Bushadministrationen
            har föga förståelse för exempelvis FN:s millenniemål om fattigdomsbekämpning.
            USA söker lösa konflikter på kort sikt och till sin egen fördel
            med militära medel, vilket endast leder till att man skapar nya
            och ännu svårare och ännu dyrare problem som i exempelvis Irak.
          </p>
          <head xml:id="i-Y6LD7ia58URS79JMchRs6" type="h1">
            4 Fattigdomsbekämpning
          </head>
          <p xml:id="i-DJuKA43T9GdPZc9FzMBspN">
            När det gäller de ekonomiska förhållandena i världen visar statistiken
            att andelen fattiga i världen, med undantag för Afrika, minskat.
            Likafullt har dock klyftan mellan rika och fattiga länder ökat
            liksom klyftan mellan rika och fattiga inom länderna.
          </p>
          <p xml:id="i-FK1xaXYsoNYFZ8EWTq7uGx">
            Vid millennieskiftet proklamerade Förenta nationerna de s.k.
            millenniemålen, i vilka man förklarade att det borde vara möjligt
            att halvera fattigdomen till 2015. Ett nytt begrepp har blivit
            honnörsord i den internationella debatten fattigdomsbekämpning.
          </p>
          <p xml:id="i-QiXtHujVR493h2TMppQXLB">
            Detta är att betrakta som ett svar på den omfattande kritiken
            från de fattiga länderna och den globala rättviserörelsen mot
            den tidigare politiken, som med stor energi fördes fram av Världsbanken
            och IMF (Internationella valutafonden), om att de fattiga länderna
            måste genomföra s.k. strukturomvandlingsprogram, vars huvudsakliga
            innehåll gick ut på att fattiga länder skulle sanera sin ekonomi
            genom att skära ned sina offentliga utgifter, avregelera, privatisera,
            införa avgifter på skolgång, höja avgifterna för vattenförbrukning
            m.m. Detta medförde bara att de allra fattigaste i många länder
            blev än mer utsatta.
          </p>
          <p xml:id="i-99c4cg5xMShdQ2W5KjVxTY">
            De största problemen med IMF och Världsbankens lånevillkor (konditionalitet)
            har varit den svaga kopplingen till fattigdomsbekämpningen, att
            man inte utgått från de lokala förutsättningarna och att man ignorerat
            sociala faktorer som tillgång till utbildning och sjukvård. Många
            utvecklingsländer har stora utlandsskulder, vilket hotar utvecklingen
            och fattigdomsbekämpningen i hela världen. IMF och Världsbanken
            tog i mitten av 1990-talet initiativ till det som kallas för HIPC
            (Heavily Indebted Poor Countries). Målet var att de fattigaste
            länderna skulle uppnå en hållbar skuldsituation, där det inte
            finns något behov av att låna från IMF.
          </p>
          <p xml:id="i-TcP4zqWRgn7S4zyz3rEhJa">
            Tyvärr har HIPC inte lyckats lösa problemen med skulderna. IMF
            och Världsbanken måste därför ta ett större ansvar för den utlåning
            man beviljat och inte lägga allt ansvar på låntagarna. Trevande
            försök har gjorts för att bemöta kritiken mot HIPC, vilket framtagande
            av PRS-strategin visar (Poverty Reduction Strategies). PRS är
            relativt nytt, men det finns redan nu en kritik mot att den inte
            når det mål som är uppsatt, dvs. fattigdomsbekämpning. Bland andra
            FN-organen UNCTAD och WHO anser att det behövs förändringar av
            PRS. Anledningen till att både HIPC och PRS i stora delar misslyckats
            är att strukturanpassningens krav på omfattande nyliberala reformer
            kvarstått, trots att dessa reformer hitintills varit ett totalt
            misslyckande med katastrofala sociala konsekvenser och saknat
            politiskt stöd i de fattiga länderna.
          </p>
          <p xml:id="i-VmZrNrMUHj4ZYC73DhjNZt">
            Världens åtta rikaste länder, G 8, kom i juli 2005 med ett positivt
            initiativ, som syftade till total skuldavskrivning för 18 HIPC-länder,
            varav 14 i Afrika. Ett förslag är nu även antaget i samband med
            årsmötena för IMF och Världsbanken den 2425 september. Förslaget
            innehåller dock smolk i glädjebägaren. Styrelserna för IMF och
            Världsbanken har fått i uppdrag att bestämma hur dessa avskrivningar
            rent konkret ska genomföras. Men Världsbankens avskrivningar verkar
            inte bli några riktiga skuldavskrivningar. Det beror på att finansieringen
            är tänkt att ske genom att tidigarelägga bistånd från i-länderna.
            Det betyder alltså att u-länderna lånar till sin egen skuldavskrivning.
            IMF:s plan för skuldavskrivning verkar dock bättre eftersom den
            ska finansieras genom IMF:s budget. På så sätt blir även IMF ansvarig
            för de lån som den en gång beviljat. Det rimliga är dock att samtliga
            HIPC-länder får sina skulder avskrivna och att finansieringen
            inte sker genom några framtida biståndsmedel. Det är även viktigt
            att avskrivningarna inte är kopplade till några motprestationer
            i form av detaljerade makroekonomiska krav som inte bygger på
            nationella fattigdomsstrategier.
          </p>
          <p xml:id="i-61RAamR9hGF6ecSqzjwYi7">
            Vänsterpartiet anser att skuldavskrivningar inte ska belasta
            biståndsbudgeten eftersom skuldavskrivningar i mycket ringa grad
            fungerar som medel i fattigdomsbekämpningen och knappast påverkar
            människors villkor i fattiga länder. Vänsterpartiet betraktar
            även en stor del av skulderna som illegitima, lånen har tagits
            av icke-demokratiska regimer utan att långivarna tagit något ansvar.
            Detta vill vi att riksdagen som sin mening ska ge riksdagen till
            känna.
          </p>
          <p xml:id="i-RWwqiha31WBiYmBMzu2cQJ">
            Skuldavskrivningar är dock inget universalmedel mot fattigdomen.
            Om fattigdomsbekämpningen ska bli effektiv, måste den kombineras
            med förändringar av de rika ländernas handelspolitik mot de fattiga
            länderna och ett ökat bistånd från den rika världens länder. I
            grunden måste maktrelationen mellan de fattiga och de rika länderna
            förändras. En viktig del är då att demokratisera IMF och Världsbanken,
            att verka för att dessa organ ska omfattas av samma röstfördelningsregler
            som FN-organen. Detta vill vi att riksdagen som sin mening ska
            ge riksdagen till känna.
          </p>
          <p xml:id="i-6KqhxLXjiJquHLwxRFbTkv">
            I de strategier man väljer i kampen mot världsfattigdomen måste
            det, om de ska få någon social effekt av betydelse, finnas ett
            könsperspektiv. Att avskaffa könsdiskrimineringen är inte bara
            en viktig fråga i moraliskt hänseende. Flera studier visar att
            ökad jämställdhet medför stigande produktivitet och ökad välfärd.
            Ekonomisk tillväxt och utveckling åstadkommer man bäst när män
            och kvinnor har samma tillgång till utbildning och samma möjligheter
            till arbete. Detta vill vi att riksdagen som sin mening ska ge
            regeringen till känna.
          </p>
          <head xml:id="i-2KT2ZEkRaLji4JWqj6dAYd" type="h1">
            5 Samstämmigheten i den globala utvecklingspolitiken och krigsmaterielexporten
          </head>
          <p xml:id="i-tFA3QPQ7WZpCqa4TSwddo">
            År 2004 antog den svenska riksdagen ett betänkande med anledning
            av regeringens proposition Gemensamt ansvar: Sveriges politik
            för global utveckling (prop. 2003/04:122), som gick ut på att
            den svenska politiken gentemot omvärlden skulle bli mer samstämmig.
            Avsikten var att förhindra att det som gjordes på biståndspolitikens
            område upphävdes av andra åtgärder på t.ex. handelspolitikens
            område. Detta mål är eftersträvansvärt och för andra länder efterföljansvärt.
          </p>
          <p xml:id="i-G8uUCTBoPVeDRs3NiBU3Z1">
            Det finns dock ett område som undantagits när det gäller samstämmighetsmålet
            den svenska krigsmaterielexporten.
          </p>
          <p xml:id="i-Vk6cszWyuHSNFSevSc87TE">
            Sveriges säkerhetspolitiska läge har förändrats på ett genomgripande
            sätt sedan det kalla krigets slut. Krigsmaterielproduktion och
            krigsmaterielexport kan inte längre motiveras utifrån försvarspolitiska
            argument dvs. att export av krigsmateriel är nödvändigt för att
            Sverige ska kunna finansiera sitt eget försvar. Det kalla kriget
            är slut. Om krigsmateriel i dag ska produceras och exporteras
            från Sverige kan det endast motiveras utifrån näringspolitiska
            utgångspunkter dvs. för snöd vinnings skull. Sverige har ingått
            avtal med fem andra europeiska länder, alla Natoländer, om produktion
            och teknologiskt samarbete när det gäller utvecklandet av ny krigsmateriel.
            Motiveringen har varit att man ska stå sig i konkurrensen med
            USA när det gäller utvecklingen av krigsmateriel. Samtidigt har
            det i olika sammanhang påpekats att det är viktigt att samarbeta
            med USA på detta område så att man kan tillgodogöra sig de senaste
            teknologiska framstegen på krigsmaterielområdet.
          </p>
          <p xml:id="i-JyqV3zFzMetns93rdGsrnZ">
            Resultatet av detta torde bli att den rika västvärlden för egen
            del kommer att stå väpnad till tänderna med det allra senaste
            av avancerad krigsmateriel och sälja mindre avancerad materiel
            till konfliktområden i fattiga områden i världen områden där konflikter
            underblåsts av stormakter, vilket inträffade på 1980-talet då
            USA, tillsammans med Saudiarabien och Pakistan, understödde talibanerna
            under deras väg mot makten i Afghanistan.
          </p>
          <p xml:id="i-QLXa3Rk67eUnsW3QaCL9YJ">
            Inom EU finns en uppförandekod när det gäller vilka länder man
            kan exportera krigsmateriel till. Den är vagt utformad och endast
            en rekommendation. Genom allehanda hål läcker krigsmateriel från
            Europa ut till platser i världen där de inte borde finnas.
          </p>
          <p xml:id="i-LBHVPt4S89Q5z6iDqEuZu2">
            Under årens lopp har de svenska riktlinjerna för svensk krigsmaterielexport
            tolkats allt mindre restriktivt, varför en utredning tillsatts
            för att skapa nya regler för krigsmaterielexporten. Denna utredning,
            Krut, SOU 2005:9, har dock inte lett fram till förslag om nya
            mer strikta regler utan snarare till en avreglering. I stället
            för att brott mot mänskliga rättigheter och mot folkrätten ska
            utgöra ett hinder för svensk krigsmaterielexport har utredningen
            anfört näringspolitiska argument för en avreglering av krigsmaterielexporten.
            Utredningen menar att hinder för krigsmaterielexport endast ska
            föreligga om materielen är materielspecifik, dvs. man måste kunna
            visa att den krigsmateriel som man avser att exportera kommer
            att användas för brott mot mänskliga rättigheter, exempelvis för
            tortyr, om exporthinder ska föreligga.
          </p>
          <p xml:id="i-3t5mNUnH2wU2tvuBUppR1E">
            Vänsterpartiet menar att den svenska krigsmaterielexportpolitiken
            ska bringas i överensstämmelse med vad som i övrigt gäller för
            samstämmigheten på andra politikområden när det gäller fattigdomsbekämpningen
            och rättighetsperspektivet. Detta vill vi att riksdagen som sin
            mening ska ge regeringen till känna.
          </p>
          <p xml:id="i-7QQ2N9pJTuYgzwVCwdNjr7">
            Vänsterpartiet anser också att den svenska krigsmaterielexportpolitiken
            även får en plats i regeringens kommande skrivelser om den globala
            utvecklingspolitiken. Detta vill vi att riksdagen som sin mening
            ska ge regeringen till känna.
          </p>
          <head xml:id="i-WUw2reopDpacbmE341KLRv" type="h1">
            6 Sverige och Förenta nationerna
          </head>
          <p xml:id="i-YSbRrR31RzcZh8FNZwjNt9">
            Idén till Förenta Nationerna (FN) utformades i andra världskrigets
            slutskede och diskuterades på Jaltakonferensen 1945. Dess främste
            tillskyndare var Franklin D. Roosevelt. Organisationen bildades
            av de fem segrarmakterna i andra världskriget Storbritannien,
            USA, Frankrike, Kina och Sovjetunionen utifrån de maktförhållanden
            som då rådde i världen. I dag ser världen fullständigt annorlunda
            ut, vilket kräver en omfattande reformering av FN.
          </p>
          <p xml:id="i-MTHYnvNSiBkeexn3zdBiQ6">
            FN spelar dock en viktig roll när det gäller kampen för mänskliga
            rättigheter och under de senaste decennierna också för kampen
            för kvinnors och barns rättigheter.
          </p>
          <p xml:id="i-LBWGVENeAngmG7cQC54qMH">
            Trots att åtskilliga FN-dokument slår fast att det är den rådande
            ekonomiska världsordningen, med växande klyftor mellan rika och
            fattiga inom länderna och mellan länder, som är grundorsaken till
            krig och brott mot mänskliga rättigheter erkänns denna i praktiken
            inte som ett brott mot ekonomiska och sociala rättigheter och
            som ett brott mot de mänskliga rättigheterna.
          </p>
          <p xml:id="i-4DgSh75BubNtySRte34czJ">
            Det område där FN som företrädare för världens folk haft svårast
            att hävda sig har varit folkrätten.
          </p>
          <p xml:id="i-MhVfVL3yE7pX2ELYKirx5p">
            Hela frågeställningen om förhållandet mellan folkrätt och mänskliga
            rättigheter och hur dessa rättighetskomplex ska tolkas och hanteras
            hotar att bli alltmer deformerad. Den grumlas av stormakters ekonomiska
            och politiska intressen. Dessa intressen kommer allt tydligare
            till uttryck i hur stormakterna uppträder och tar ställning i
            säkerhetsrådet.
          </p>
          <p xml:id="i-D5VsRoi7BzL63JzB7QCFV2">
            Detta är ett missförhållande som måste vara en av de främsta
            drivkrafterna när det gäller en fortsatt reformering av FN, av
            säkerhetsrådets ställning och av de olika rådsmedlemmarnas (såväl
            de permanenta som icke-permanenta medlemmarnas) möjligheter att
            utöva inflytande då det gäller att hantera konflikter och hur
            förhållandet mellan folkrätt och mänskliga rättigheter ska hanteras.
          </p>
          <p xml:id="i-JU7vNWgSCh1PAfUJ2HDS74">
            Trots förekomsten av icke-permanenta medlemmar är de permanenta
            medlemmarnas inflytande oproportionerligt stort i säkerhetsrådet
            och medför att stora delar av världens befolkning inte finns företrädd
            i säkerhetsrådet.
          </p>
          <p xml:id="i-NX4Jmn8nLDuugtLasUkLk3">
            En stark kraft, som i säkerhetsrådet kunde företräda de i dag
            orepresenterade, skulle sannolikt ha en balanserade inverkan på
            förhållandet mellan stormakterna och kunna medverka till en mer
            välbalanserad hållning när det gäller att hantera det komplicerade
            förhållandet mellan folkrätten och de mänskliga rättigheterna
            och därmed kunna bidra till en fredligare värld.
          </p>
          <p xml:id="i-HmYpH6UNynNkmcjF1TCUmU">
            Folkrätt och mänskliga rättigheter kan inte frikopplas från staters
            maktförhållanden och maktambitioner. Reformeringen av FN hänger
            intimt samman med hur man utvecklar tolkningen och hanteringen
            av förhållandet mellan folkrätten och de mänskliga rättigheterna.
            Makt måste omfördelas från de gamla stormakterna till stater som
            under den nuvarande ordningen har ett ringa inflytande över FN
            och dess olika institutioner.
          </p>
          <p xml:id="i-LoHsMYVHkSb7AgffxEjLw8">
            FN präglas än i dag av de maktförhållanden som rådde i världen
            vid andra världskrigets slut då det kalla kriget ännu inte inletts
            och avkoloniseringen ännu inte påbörjats. Den senare utvecklingen
            medförde att FN i flera situationer kom att förlamas. En av efterkrigstidens
            djupaste konflikter, Vietnamkriget, kom aldrig upp på FN:s dagordning.
          </p>
          <p xml:id="i-Pd438eHW2CWQHsBjG1scUM">
            I dag råder helt andra maktförhållanden. Likafullt är det samma
            stormakter som sitter som permanenta medlemmar med vetorätt i
            FN:s säkerhetsråd som vid bildandet USA, Ryssland, Storbritannien,
            Frankrike och Kina. Stormakter som Indien och Brasilien står utanför.
            Militärt starkast är USA med militärbaser över hela världen. Denna
            överlägsenhet har medfört att USA kunnat bryta mot folkrätten
            utan att drabbas av några repressalier. USA har till och med förmått
            de övriga medlemmarna i säkerhetsrådet att i efterhand godkänna
            USA:s interventioner.
          </p>
          <p xml:id="i-VAoBBpwj597CQETPpjKjGq">
            Detta betyder dock inte att Sverige i FN bör arbeta för att fler
            länder ska bli permanenta medlemmar med vetorätt i säkerhetsrådet.
            En ökning av antalet permanenta medlemmar med vetorätt är sannolikt
            inte den rätta vägen. Det skulle troligen göra FN än mer handlingsförlamat.
            Däremot borde länder med stor fattig befolkning få en starkare
            ställning i säkerhetsrådet.
          </p>
          <p xml:id="i-3o1LhcrkwT3aBU2jiSCXNm">
            Detta vill vi att riksdagen som sin mening ska ge regeringen
            till känna.
          </p>
          <p xml:id="i-6JH7B5dd2DFA1nxMnomBGj">
            Ledstjärna för Sveriges arbete i FN bör vara ett vetofritt säkerhetsråd.
          </p>
          <p xml:id="i-KaMkicHyNPNdu4S4YZv5Yw">
            Detta vill vi att riksdagen som sin mening ska ge regeringen
            till känna.
          </p>
          <p xml:id="i-Mppxsrpgg2ctf7yxYnSfSr">
            FN brottas med stora problem när det gäller korruption och byråkrati.
            Utifrån denna brist har USA bedrivit propaganda mot FN och försökt
            att underminera FN:s ställning och ifrågasätta FN:s auktoritet.
            FN:s ställning ska inte undermineras. Det världspolitiska läget
            kräver i stället att FN:s ställning stärks och att dess brister
            avhjälps. Och de avhjälps knappast genom att en av medlemmarna
            i säkerhetsrådet tar internationell lag i egna händer.
          </p>
          <p xml:id="i-Rgnq2KpxWNrV3p5HC4v9nh">
            FN måste i framtiden utveckla en mer sofistikerad form av repressalier
            och sanktioner när det gäller att ta itu med regimer som begår
            brott mot folkrätt och mänskliga rättigheter än de som till exempel
            kom till uttryck mot Irak under Saddam Hussein och som kostade
            miljoner irakiska medborgare livet.
          </p>
          <p xml:id="i-TkKtnjokEwjqPF5X25wH3K">
            Sverige bör verka för att utveckla mer sofistikerade former av
            sanktioner, som riktar sig mot de regimer som bryter mot folkrätt
            och mänskliga rättigheter.
          </p>
          <p xml:id="i-PHejhUBMsWBp4SQmUBh3Gi">
            Detta vill vi att riksdagen som sin mening ska ge regeringen
            till känna.
          </p>
          <p xml:id="i-2hGcxBx1hkAK7WqnTERsQQ">
            De olika FN-organ som har till uppgift att arbeta med frågor
            som rör ekonomiska och sociala rättigheter och fattigdomsbekämpning
            måste förstärkas och ges större tyngd och auktoritet.
          </p>
          <p xml:id="i-9xtnWsjGwD9HFS5PkcSH9A">
            Detta vill vi att riksdagen som sin mening ska ge regeringen
            till känna.
          </p>
          <p xml:id="i-6tvxcdbSaxH2AGdVF4nuET">
            FN måste i det sammanhanget få ett starkare inflytande på Världsbanken
            och IMF.
          </p>
          <p xml:id="i-Dcy6UUWdrWyc4oWBfQhfQB">
            Detta vill vi att riksdagen som sin mening ska ge regeringen
            till känna.
          </p>
          <p xml:id="i-FnGKtcJkXbngD3x5ozAtrp">
            FN spelar en viktig roll när det gäller nedrustning såväl i fråga
            om kärnvapen och tunga vapen som i fråga om s.k. lätta vapen.
            FN:s resurser när det gäller avlägsnande av minor i krigshärjade
            områden måste få ett utökat tekniskt och ekonomiskt stöd.
          </p>
          <p xml:id="i-NYqqcGSgGQD1toYaFhTngk">
            Detta vill vi att riksdagen som sin mening ska ge regeringen
            till känna.
          </p>
          <p xml:id="i-XmLaHq5jufK1EDQLNXNF4c">
            Under senare år har flera länder skaffat sig kärnvapen, t.ex.
            Pakistan, Indien och Nordkorea. Israel har sedan länge kärnvapen,
            vilket inte gör det lättare när det gäller att förhindra att Iran
            också skaffar sig kärnvapen.
          </p>
          <p xml:id="i-HktCd19didEcqkxeYuoQdF">
            Internationella domstolen i Haag har fastslagit att användande
            av kärnvapen strider mot internationell lag. Följaktligen borde
            även förberedelse till kärnvapenanvändning rubriceras som ett
            brott mot internationell lag. När det gäller kärnvapennedrustning
            bör Sverige i EU och FN verka för att dessa förbjuds och avvecklas
            (se särskild motion, 2006/07:U204).
          </p>
          <p xml:id="i-PLGD7Pj4c35J6Ag34vQM6h">
            Detta vill vi att riksdagen som sin mening ska ge regeringen
            till känna.
          </p>
          <p xml:id="i-5JfFX7qUTCh37vpstDcFeD">
            Det är uppenbart att FN:s organisatoriska uppbyggnad är otidsenlig.
            Det handlar inte längre om att bygga upp ett krigshärjat Europa
            eller avveckla kolonialvälden. FN behöver reformeras i en rad
            avseenden. Inte sällan placerar en del länder utan hänsyn till
            kompetens politiker som i något avseende förlorat sin position
            i hemlandets politiska liv på olika poster i FN.
          </p>
          <p xml:id="i-3xBMfgvsohnHn9w5VZdUbB">
            Detta är en olycklig informell ordning som knappast stärker FN:s
            auktoritet.
          </p>
          <p xml:id="i-SCbaFVGCe1CKf4zwkmmeBz">
            Sverige bör i FN verka för att kompetenskraven när det gäller
            rekryteringen till olika poster inom FN höjs. Detta vill vi att
            riksdagen som sin mening ska ge regeringen till känna.
          </p>
          <p xml:id="i-JYe1mcqVgh4uGrtwoLG7kd">
            FN:s administration bör också reformeras i ett annat viktigt
            avseende. Kvinnorna är klart underrepresenterade på alla områden
            inom FN. Kvinnors representation måste förbättras på alla områden
            och nivåer inom FN-organisationen.
          </p>
          <p xml:id="i-MPaSqa7SGyZY8eCQNYYzKY">
            Detta vill vi att riksdagen som sin mening ska ge regeringen
            till känna.
          </p>
          <p xml:id="i-X1H8QkXEj6FYFiVfESoRm6">
            När FN bildades var syftet inte att bilda ett statsapparaternas
            och statsledningarnas FN utan ett folkens FN. Studerar man FN:s
            arbete finner man dock snart att det är statsapparaterna och statsledningarna
            som fått spela huvudrollen, till stor del beroende på de dominerande
            stormakternas inflytande och säkerhetsrådets ställning i organisationen.
            Om FN ska uppfylla sin ursprungliga uppgift krävs att FN får en
            djupare förankring i folkliga sociala rörelser av olika slag,
            både äldre etablerade folkrörelser och nya som vuxit fram under
            de senaste decennierna.
          </p>
          <p xml:id="i-HGXMNMUa38gM2W4nzvCxtc">
            Parallellt med de stora internationella konferenser FN organiserat
            med företrädare för medlemsländernas statsledningar har det organiserats
            s.k. alternativkonferenser där en mängd folkliga organisationer
            deltagit. Dessa konferenser har dock spelat i division två. Om
            man tar fasta på FN:s ursprungliga syfte borde det vara de s.k.
            alternativkonferenserna som spelade den mest framträdande rollen.
            Det är ofta där som nya idéer och förslag till lösningar presenteras,
            stöts och blöts medan statsledningarna inte sällan sitter fastlåsta
            i sina positioner smidda av fördomar, prestigehunger, byråkratism
            och snäva statsintressen sedan decennier.
          </p>
          <p xml:id="i-7GTjdZ5JsH6f7wg5Xz3uXW">
            Sverige bör i FN verka för att får en djupare förankring i folkliga
            sociala rörelser.
          </p>
          <p xml:id="i-UUpsD7rTrkh9CXXjZMBK78">
            Detta vill vi att riksdagen som sin mening ska ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-PKDp82hsGA5hENCUkYgmXf" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-4vVRpNXSUSPoUaAczceZow" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-RA3aKCteKyVsCnyXCGRStT" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-Wn8MAUXUWmNNKe6CDk9xuF" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-CsFDHLiwbDHjzb37NF8JjU" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-fGcM1Wm6eSmv927C9epzY" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-LspKMTURLNeBemfbDzC3V4" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-Tb6dBKjQGRAn5qqT2qfybj" who="i-K3yJ7rruozYUK99nj91ffc">
              Hans Linde (v)
            </item>
          </list>
        </div>
      </div>
    </body>
  </text>
</TEI>
