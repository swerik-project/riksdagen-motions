<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KU-00211">
  <teiHeader>
    <fileDesc>
      <titleStmt>
        <title>Förbud mot böneutrop från religiösa byggnader</title>
        <author corresp="i-9kL7gDrzsvgPervhw6VVyb">av Hans Eklind (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:211 av Hans Eklind (KD)</title>
          <idno type="rdwebb">H702211</idno>
          <rs type="number">211</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H702211/text</ref>
          <ref type="dokument_url_html">http://data.riksdagen.se/dokument/H702211</ref>
          <ref type="dokumentstatus_url_xml">http://data.riksdagen.se/dokumentstatus/H702211</ref>
          <ref type="docx">http://data.riksdagen.se/fil/0414747B-1CE2-43C6-8751-5A641F9A52E5</ref>
          <ref type="pdf">http://data.riksdagen.se/fil/F5BE394B-0807-43D3-AFB4-348104794C26</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-9y5d8tyqcreerjFHdesjbV" type="signed"/>
        <correspContext corresp="i-9y5d8tyqcreerjFHdesjbV">
          <note type="signatory" corresp="i-9kL7gDrzsvgPervhw6VVyb"/>
        </correspContext>
        <correspAction xml:id="i-5DRCBSTd5shLEwfqrCKUAJ" type="submitted">
          <date when="2019-09-24"/>
          <time when="15:28:48"/>
        </correspAction>
        <correspAction xml:id="i-4GqwgvzvmPzPkZKuP4UAJt" type="reviewed">
          <date when="2019-09-24"/>
          <time when="20:21:04"/>
        </correspAction>
        <correspAction xml:id="i-FHL8wFpNqnaifFsTVtjPK6" type="referred">
          <date when="2019-10-11"/>
        </correspAction>
        <correspAction xml:id="i-W7otNcBPfSagr1pVJtvUtx" type="assigned">
          <date when="2021-04-28"/>
          <time when="17:24:46"/>
        </correspAction>
        <correspContext corresp="i-W7otNcBPfSagr1pVJtvUtx">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-7wwXjVN7CqC9bAaCYV3x6p" type="behandlas_i"/>
        <correspContext corresp="i-7wwXjVN7CqC9bAaCYV3x6p">
          <ref type="uppgift">2019/20:KU13</ref>
          <ref type="ref_dok_id">H701KU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU13</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QCgQoXW2XQnStic3mwpP3e" type="behandlas_i"/>
        <correspContext corresp="i-QCgQoXW2XQnStic3mwpP3e">
          <ref type="uppgift">2020/21:KU23</ref>
          <ref type="ref_dok_id">H801KU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU23</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-85fpeNB8MRj1yTrLoRn56f" type="motHeader">
        <div xml:id="i-DGYvrD6HGhwXaMRpEQF4b8" type="motTitle">
          Motion till riksdagen 2019/20:211 av Hans Eklind (KD) Förbud
          mot böneutrop från religiösa byggnader
        </div>
      </div>
      <div xml:id="i-KYLu2ytYgXMsraMJAsb8tH" type="motBody">
        <div xml:id="i-5ZtwfhYtTYUCpkkerDUFRf" type="motProposal" subtype="förslag">
          <head xml:id="i-5qhiREdNqP3PshuYckuwP5">
            Förslag till riksdagsbeslut
          </head>
          <list xml:id="i-86G8pBNGRNuuwfK6fbcjrQ">
            <item xml:id="i-Ny6MRNFbuh4Ye1pFVGAWTv" sortKey="Yrkande 1">
              Riksdagen ställer sig bakom det som anförs i motionen om att
              utreda möjligheten att lokalt stoppa regelbundna och institutionaliserade
              offentliga böneutrop och tillkännager detta för regeringen.
            </item>
          </list>
        </div>
        <div xml:id="i-CdnkUyztyUPeWafJ39bJie" type="motContent">
          <head xml:id="i-VovGJkWQ6tvBocatbWq253" type="h1">
            Motivering
          </head>
          <p xml:id="i-GGc19W51ju9LDSuouZqFay">
            En kristdemokrat försvarar oförtröttligt alla människors rätt
            att få vara kristen, muslim, jude, ateist, buddist osv. Religionsfriheten
            – att ensam eller tillsammans med andra – få utöva sin religion
            är grundlagsfäst och skall så vara. De olika trossamfunden är
            betydelse­fulla och utgör en viktig ”motor” i det civila samhället.
            Det innebär dock inte att med­borgare ska behöva lyssna till återkommande
            och institutionaliserade trosbekännelser, som via högtalare ropas
            ut från religiösa byggnader som de inte kan värja sig ifrån i
            sina egna hem. Det är rimligt att det finns en möjlighet att lokalt
            stoppa återkommande och institutionaliserade böneutrop från religiösa
            byggnader som således gäller alla religiösa samfund.
          </p>
          <p xml:id="i-5rwp674wWnVzMYboe14jnA">
            Som kristdemokrat menar jag att det är oerhört viktigt att frågor
            som rör våra mänskliga fri- och rättigheter hanteras med stor
            noggrannhet. Religionsfriheten är en mänsklig rättighet och får
            inte sättas på undantag alldeles oavsett vad vi tycker om andra
            religioner som finns i vårt land. Vår rätt till religionsfrihet
            får dock inte begränsa andras rätt till samma sak. Rättigheter
            begränsas således av andras rätt till samma rättigheter. Religionsfrihet
            är även rätten att inte ha en religiös tro. Det handlar vidare
            om rätten att byta från en trosåskådning till en annan. En direkt
            konsekvens av att respektera mänskliga fri- och rättigheter är
            att bejaka att min frihet tar slut där din frihet börjar.
          </p>
          <p xml:id="i-LsCqfnophhmrwK3xbp8tJk">
            Det böneutropen handlar om är hur den religiösa tron får uttryckas
            i det offentliga rummet, alltså en fråga om yttrandefrihet. Med
            religionsfrihet kommer att vi får acceptera att vi, oavsett om
            vi är troende eller ej, får möta religionernas uttryck på en rad
            olika sätt: det kan vara människor som går runt med ett kors som
            halssmycke, en moské som byggts eller Frälsningsarmén som på det
            lokala torget, efter godkänt polistillstånd för detta, sjunger
            ”han har öppnat pärleporten” samtidigt som man samlar in gåvor
            för att hjälpa hemlösa. Detta ingår i religionsfriheten och vi
            har en ordnings­stadga som reglerar detta.
          </p>
          <p xml:id="i-QdSh55Br8z42wLydc7H6Wq">
            Sverige har en stark demokratisk kontroll över religionsfriheten.
            Symboler, byggnader och manifestationer är sedan många år satta
            under lupp av myndigheter med tillståndsgivning. Ett exempel är
            Skolinspektionen som utrett vilka psalmverser som ska få sjungas
            på en skolavslutning… Det som kristdemokraterna lyft fram är om
            vi ska tillåta att ”återkommande institutionaliserade böneutrop”
            får ropas ut från religiösa byggnader ut i det offentliga rummet.
          </p>
          <p xml:id="i-7mJtRT9pP9ftkS73qqSapp">
            Bakgrunden till böneutrop från religiösa byggnader är de tillstånd
            som getts till moskéer i Fittja, Karlskrona och Växjö. Dessa muslimska
            böneutrop har då försvarats med hänvisningar till religionsfriheten
            och jämförts med klockringningen.
          </p>
          <p xml:id="i-8K4hPC2ixL61JGZspxuSfW">
            Religionsfriheten är, som ovan anförts, inte skäl för att tvinga
            människor att lyssna till dessa religiösa proklamationer. Av den
            anledningen behandlas böneutropen som bullerärenden i de kommuner
            där en sådan ansökan lämnas in. Böneutrop är inte ett nödvändigt
            rekvisit för att få utöva sin religion, vilket manifesteras bäst
            av att de flesta muslimska moskéer inte vill ansöka om tillstånd
            för böneutrop. Jämförelsen med kyrkklockor haltar betänkligt.
            Kyrkklockorna är en kallelse till den kristna förrättningen och
            det går att välja att inte ta del av denna. Böneutropet, däremot,
            är en förkunnelse som inte går att välja bort.
          </p>
          <p xml:id="i-SszCs632XJDxWPkz26HerW">
            Förutom att kyrkklockorna är en del av vårt kulturella och historiska
            arv så är kyrkklockorna ett ringande ljud som informerar om att
            något (dop, vigsel, begravning, gudstjänst med eller utan nattvard)
            påbörjas i en lokal (kyrka). Klockringning användes också för
            att ange när vilodagen påbörjas, vid fara eller över en människa
            som avlidit (själaringning).
          </p>
          <p xml:id="i-33D98fjwzvEeaK2REf73Ex">
            Böneutropet (kallas för ”Adhan”, arabiska och betyder information,
            pålysning) rymmer ett vittnesbörd, kallelse till bön samt en proklamation
            av islam över en stad/geografiskt område: ”Allah är störst. Allah
            är störst. Jag vittnar att det finns ingen gud (som är värd tillbedjan)
            utom Allah. Jag vittnar att Muhammed är Allahs sändebud. Kom till
            bön. Kom till bön. Kom till framgång. Kom till framgång. Allah
            är störst. Allah är störst. Det finns ingen gud utom Allah.”
          </p>
          <p xml:id="i-4nKrh23mNhDZAq1GHKB5cB">
            Böneutropet är därför mer att jämföra med det vi i vardagligt
            tal benämner torgmöte. De senare kan ske i omedelbar närhet till
            människor, men sker då och då, efter att arrangör sökt enstaka
            tillstånd, och detta ges efter att hänsyn tagits utifrån plats
            och tid på dygnet. Det handlar inte om att konstant, fem gånger
            varje dag (även om ansökning­arna hittills begränsats), året om,
            få tvinga på andra människor sin trosbekännelse.
          </p>
          <p xml:id="i-757jSRtBYoWLpWzBXFvpbZ">
            Böneutropen är vidare för många människor som flytt undan förföljelse
            till vårt land något helt annat än ett bullerärende eller klockor
            som ringer. Författaren Bassam Al-Baghdady skriver i ett öppet
            brev till politikerna i vårt land: ”Det som gör mig riktigt besviken
            på det Sverige som tog emot mig som flykting för 18 år sedan,
            är att man slutat bry sig om de riktiga offren. Sverige bryr sig
            plötsligt hellre om vad de självvalda religiösa extremisterna
            vill och säger. De påstår att de för vår talan, vi invandrade
            som flydde just deras auktoritära våld och förtryck. De påstår
            att vi vill ha böneutrop för att vi ”ska känna oss hemma”. Sanningen
            är att vi riskerade våra liv och korsade kontinenter och hav för
            att vi inte klarade av att vara ”hemma””. Soheila Fors, som grundat
            Föreningen Khatoon och som 2010 öppnade världens första Tehus
            för kvinnor i Karlskoga, skriver i en artikel: ”Jag har själv
            hört böneutropet oavbrutet vrålas av lynch­mobbar i min hemstad
            när kvinnor stenats, när människor torterats, bränts inne eller
            våldtagits. Böneropet hetsade IS-mördarna till grymheter som djur
            aldrig skulle begå i Syrien. Sverige är fullt att förföljda kristna,
            yazidier, kvinnor och homosexuella som flytt från de skränande
            massorna.” Hon skriver om hur böneutropen för de flytt undan förföljelse
            och för alla moderata muslimer inte är ett uttryck för svensk
            tolerans utan istället är den absoluta motsatsen.
          </p>
          <p xml:id="i-Nbh22NtkBNTj6ENKdPXkuE">
            Frågan om återkommande och institutionaliserade böneutrop från
            religiösa byggnader är mer komplicerad än att enbart handla om
            buller. Att sätta stopp för återkommande och institutionaliserade
            böneutrop från religiösa byggnader är inte att begränsa religionsfri­heten,
            det är att bevara möjligheten för den som inte önskar lyssna att
            säga nej tack och bli respekterad för detta. Mot bakgrund av detta
            föreslås Sveriges riksdag att ställa sig bakom att se över relevant
            lagstiftning för att säkerställa möjligheten att lokalt kunna
            stoppa regelbundna och institutionaliserade offentliga böneutrop.
          </p>
        </div>
        <div xml:id="i-4WHptHeBft7EmzhpWnwWea" type="signatureBlock">
          <list xml:id="i-LNxv7xiGPX19hAL6PGft9n">
            <item xml:id="i-C7r3diKF2ThEPox3dXtsf" who="i-9kL7gDrzsvgPervhw6VVyb" type="signature">
              Hans Eklind (KD)
            </item>
          </list>
        </div>
      </div>
    </body>
  </text>
</TEI>
