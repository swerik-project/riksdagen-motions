<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00281">
  <teiHeader>
    <fileDesc>
      <titleStmt>
        <title>Kemikalier i vår omvärd</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kemikalier i vår omvärd</title>
          <idno type="rdwebb">GZ02MJ281</idno>
          <rs type="number">MJ281</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ281/text</ref>
          <ref type="dokument_url_html">http://data.riksdagen.se/dokument/GZ02MJ281</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ281</ref>
          <ref type="doc">http://data.riksdagen.se/fil/16010EB8-DE21-4405-9414-E7971E456A99</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SWNkpPF6C2oakgZM1n8XGK" type="signed"/>
        <correspContext corresp="i-SWNkpPF6C2oakgZM1n8XGK">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction type="numbering" xml:id="i-EzVdS4urPkShYWqYV9bYFV">
          <date when="2011-10-05"/>
        </correspAction>
        <correspAction type="submission" xml:id="i-RnZsDyHAXH1uNWinx7TD1M">
          <date when="2011-10-03"/>
        </correspAction>
        <correspAction type="transfer" xml:id="i-9t4EXNd1ZrC2BwYDvgwmjx">
          <date when="2011-10-03"/>
        </correspAction>
        <correspAction type="assigned" xml:id="i-4AMK3zgWkz3CwsEqa8UYya"/>
        <correspContext corresp="i-4AMK3zgWkz3CwsEqa8UYya">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-S9qsrHoXxpL2Hye1fQrr1D">
          <head xml:id="i-3viFgRzyNsC8DTiTYr2fow">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 4
            </item>
            <item>
              4 Förändring av Reach 4
            </item>
            <item>
              5 Strängare nationella förbud 4
            </item>
            <item>
              6 Införande av en mellanstatlig kemikaliepanel 4
            </item>
            <item>
              7 Ett grönt kemikalieinstitut 5
            </item>
            <item>
              8 Öronmärkta pengar till olika forskningsområden 5
            </item>
            <item>
              9 Nanoteknologi 5
            </item>
            <item>
              10 Kemikalier i den offentliga upphandlingen 5
            </item>
            <item>
              11 Farliga ämnen i livsmedelsförpackningar 6
            </item>
            <item>
              12 Förbud mot farliga kemikalier 6
            </item>
            <item>
              13 Parakvat 7
            </item>
          </list>
        </div>
        <div type="motProposal" subtype="förslag">
          <head xml:id="i-QbAfUuZYNqt7oq6SdHeYSP">
            2 Förslag till riksdagsbeslut
          </head>
          <list style="ol">
            <item xml:id="i-BVZHE54QBshWa21HdC58Em">
              Riksdagen tillkännager för regeringen som sin mening vad som
              anförs i motionen om förändringar av Reach.
            </item>
            <item xml:id="i-X77Un6E6qgFqwy2bjZ8aAD">
              Riksdagen tillkännager för regeringen som sin mening vad som
              anförs i motionen om att EU:s regelverk bör ge enskilda länder
              större möjlighet att införa strängare regler av miljö- och folkhälsoskäl.
            </item>
            <item xml:id="i-9D3mKHQiMcDBGVo1jZMWWj">
              Riksdagen tillkännager för regeringen som sin mening vad som
              anförs i motionen om införande av en mellanstatlig kemikaliepanel.
            </item>
            <item xml:id="i-9rrw6K587MrUtK5GJknDqm">
              Riksdagen tillkännager för regeringen som sin mening vad som
              anförs i motionen om införande av ett grönt kemikalieinstitut.
            </item>
            <item xml:id="i-J8Mr1itvJarAHUjDLNxzu5">
              Riksdagen tillkännager för regeringen som sin mening vad som
              anförs i motionen om öronmärkta pengar till miljötoxikologisk
              forskning.
            </item>
            <item xml:id="i-NbG9wapJLuJN7QaVGbLc4J">
              Riksdagen tillkännager för regeringen som sin mening vad som
              anförs i motionen om nanoteknik.
            </item>
            <item xml:id="i-UBRJVAjNDa8bCMgA4QbFKB">
              Riksdagen tillkännager för regeringen som sin mening vad som
              anförs i motionen om kemikalier i den offentliga upphandlingen.
              1
            </item>
            <item xml:id="i-2trpmC2VpPArJrxn4iJn1E">
              Riksdagen tillkännager för regeringen som sin mening vad som
              anförs i motionen om triklosan.
            </item>
            <item xml:id="i-2eJdGY5JsdnhLvzoYRBLdu">
              Riksdagen tillkännager för regeringen som sin mening vad som
              anförs i motionen om azofärgämnen.
            </item>
            <item xml:id="i-L9UaejrezvSYSgjbn9n6CZ">
              Riksdagen tillkännager för regeringen som sin mening vad som
              anförs i motionen om ett förbud mot PFOA.
            </item>
            <item xml:id="i-ALo69fG1mU97WAdWuYza9H">
              Riksdagen tillkännager för regeringen som sin mening vad som
              anförs i motionen om nonylfenoletoxilat.
            </item>
            <item xml:id="i-RD1A71Kt9Brssbq89Kf5A3">
              Riksdagen tillkännager för regeringen som sin mening vad som
              anförs i motionen om ett förbud mot blyammunition samt utfasning
              av bly i elektronikprodukter samt i varor som barn kommer i kontakt
              med.
            </item>
            <item xml:id="i-CiwS9UbWN6RWeo5TEDFfnN">
              Riksdagen tillkännager för regeringen som sin mening vad som
              anförs i motionen om ett förbud mot triklosan, triklokarban och
              silver som tillsatser i olika konsumentprodukter.
            </item>
            <item xml:id="i-Kb5duoUbSkcn82ynpBZb54">
              Riksdagen tillkännager för regeringen som sin mening vad som
              anförs i motionen om ett totalförbud mot bisfenol A.
            </item>
            <item xml:id="i-D9UG9oBRfBciiAmqfitho5">
              Riksdagen tillkännager för regeringen som sin mening vad som
              anförs i motionen om ett förbud mot dekaBDE samt om att se över
              möjligheterna att förbjuda användning av andra farliga bromerade
              flamskyddsmedel.
            </item>
            <item xml:id="i-9QjfSEgBTHnWqsUwp4GNKc">
              Riksdagen tillkännager för regeringen som sin mening vad som
              anförs i motionen om att införa regler som helt förbjuder skadliga
              kemikalier, metaller och doftämnen i barns leksaker. 2
            </item>
            <item xml:id="i-DU5N5YT2c4AD6Ri7jfFFj9">
              Riksdagen tillkännager för regeringen som sin mening vad som
              anförs i motionen om att leva upp till riksdagens beslut om parakvat.
            </item>
          </list>
          <p xml:id="i-TAXdrRSX8rFxLFGkiXKzUA">
            1 Yrkande 7 hänvisat till FiU.
          </p>
          <p xml:id="i-LgDjf5HJ9kE3ZAVxxhUffY">
            2 Yrkande 16 hänvisat till CU.
          </p>
        </div>
        <div type="motContent">
          <head type="h1" xml:id="i-RdeYttaL9RRwY9Leh5a8ou">
            3 Bakgrund
          </head>
          <p xml:id="i-9Esj2aNBu6GR73ujQQWcmN">
            Det finns över 100 000 olika kemikalier inrapporterade i EU,
            men vi har enbart kunskap om några få procent av dessa. För att
            klara en säker kemikalieanvändning krävs således ökad forskning
            och ett mer heltäckande regelverk både nationellt och på EU-nivå.
          </p>
          <head type="h1" xml:id="i-XfdZnFyRjYx953yQs9aZWh">
            4 Förändring av Reach
          </head>
          <p xml:id="i-X4Z13fxbQZoysbgdYLyH8z">
            EU:s kemikalielagstifning Reach började som ett ambitiöst projekt
            men har successivt urvattnats. Reach är därför i stort behov av
            förändringar för att förbättra hanteringen av kemikalier i EU.
            Vi anser att Sverige bör ta initiativ till att skärpa Reachs regler
            inom framförallt följande områden:
          </p>
          <list style="ul">
            <item xml:id="i-KBbGG8XRRNVaThj6YUHySw">
              Det måste införas en substitutionsprincip i enlighet med det
              ursprungliga förslaget från kommissionen.
            </item>
            <item xml:id="i-5JJMpSuY3f8dgryehr7vte">
              Fler lågvolymämnen bör omfattas av Reach.
            </item>
            <item xml:id="i-H1wFAuPGvshA3JDgX5SRx4">
              Nanopartiklar bör införlivas i Reach.
            </item>
            <item xml:id="i-DTAJkcKFJWBhDbVtAnJ9Yx">
              Ett RoHs3-direktiv för textil bör införas.
            </item>
          </list>
          <p xml:id="i-DhGrUFVUygjF6YTGBNvf3m">
            Vad som ovan anförs om förändringar av Reach bör riksdagen som
            sin mening ge regeringen till känna.
          </p>
          <head type="h1" xml:id="i-7UHkxkNx5SihnU2JUpW3Ee">
            5 Strängare nationella förbud
          </head>
          <p xml:id="i-NVg5NmJkvW6aThrsp2eup3">
            EU:s regelverk bör ge enskilda länder större möjlighet att införa
            strängare regler av miljö- och folkhälsoskäl. Det är rimligt att
            en högre politisk miljöambition i sig ska kunna vara ett skäl
            för att godkänna strängare regler i ett medlemsland. Detta bör
            riksdagen som sin mening ge regeringen till känna.
          </p>
          <head type="h1" xml:id="i-6wGS1h8UdduDt9wrLraKnf">
            6 Införande av en mellanstatlig kemikaliepanel
          </head>
          <p xml:id="i-XAKptsWFpEFPb2iSCwfrLt">
            Det är mycket viktigt att vi får en större kunskapsbas om kemikaliernas
            påverkan varför vi föreslår att en kemikaliepanel, likt FN:s klimatpanel,
            inrättas. I denna panel ska oberoende forskare inom olika kompetensområden
            mötas för att utveckla och förbättra kunskapen om kemikalier samt
            deras betydelse för människa och miljö. Detta bör riksdagen som
            sin mening ge regeringen till känna.
          </p>
          <head type="h1" xml:id="i-CaaqM48BmxqA9M2x4SnNtd">
            7 Ett grönt kemikalieinstitut
          </head>
          <p xml:id="i-FxMz1dxnvgyftM7Upp3VpJ">
            Grön kemi, dvs. miljöanpassade kemikalier från förnybara råvaror
            istället för oljebaserade råvaror, är en viktig del i en hållbar
            kemikalieproduktion och kemikalieanvändning. Vi anser att detta
            område behöver utvecklas mer och föreslår, i likhet med Kemikalieinspektionen,
            att möjligheten att inrätta ett svenskt kemikalieinstitut utreds.
            Detta bör riksdagen som sin mening ge regeringen till känna.
          </p>
          <head type="h1" xml:id="i-ThxTsq43iiSBviHruXqXHM">
            8 Öronmärkta pengar till olika forskningsområden
          </head>
          <p xml:id="i-2ChwnPdm5xtyuCQU1qAbSu">
            Sverige har tidigare haft en solid forskningstradition inom miljögiftsforskningen,
            men vi har tyvärr halkat efter. Trots detta har vi fortfarande
            en viktig roll internationellt, vilket vi bör tar tillvara på.
            Ett mycket viktigt forskningsområde är det miljötoxikologiska
            området. Dessvärre har inga pengar avsatts till sådan forskning
            de senaste två åren. Vi anser därför att öronmärkta pengar till
            miljötoxikologisk forskning bör införas. Detta bör riksdagen som
            sin mening ge regeringen till känna.
          </p>
          <head type="h1" xml:id="i-3bm58fzgidoS2Por4ZMPBG">
            9 Nanoteknologi
          </head>
          <p xml:id="i-CfxxGR6eagfcaGM8sskqbG">
            Nanoteknik innebär att man ändrar partikelstorlek, vilket gör
            att ämnen kan få andra egenskaper än normalt. Tekniken kan användas
            inom en mängd olika områden. Idag används det främst för ytbeläggningar,
            men användningen ökar inom alla branscher. I och med att storleken
            på partiklarna ändras påverkas miljö och hälsa på ett annat sätt
            än med större partiklar. Kunskapsläget är fortfarande mycket begränsat
            varför det behövs höga säkerhetskrav samt ökad forskning inom
            området. Reachförordningen behöver ses över så att den även omfattar
            nanopartiklar, och anmälningskrav för de produkter som innehåller
            nanomaterial behöver införas. Vad som ovan anförs om nanoteknologi
            bör riksdagen ge regeringen till känna.
          </p>
          <head type="h1" xml:id="i-FJVT6v3HM3WPEtXCcaM3BK">
            10 Kemikalier i den offentliga upphandlingen
          </head>
          <p xml:id="i-77ARC1e1kkxFXSfvGSf5pM">
            Vi ser en stor potential att miljöanpassa den offentliga upphandlingen
            ytterligare för att på så sätt få fram bättre produkter med mindre
            gifter. I den offentliga upphandlingen bör substitutionsprincipen
            användas i alla lägen så att farliga ämnen byts ut överallt där
            det är möjligt. Detta bör riksdagen som sin mening ge regeringen
            till känna.
          </p>
          <head type="h1" xml:id="i-D2WFZLK8PoFuj1Zd3AMNwn">
            11 Farliga ämnen i livsmedelsförpackningar
          </head>
          <p xml:id="i-6zpExc1N6FNWhiP6xiqgSC">
            Bisfenol A, triklosan och azofärgämnen är några exempel på farliga
            ämnen som förekommer i livsmedelsförpackningar och andra produkter
            som kommer i kontakt med livsmedel. Vi vill införa ett förbud
            mot de farliga ämnen som är i nära kontakt med livsmedel. Detta
            bör riksdagen som sin mening ge regeringen till känna.
          </p>
          <head type="h1" xml:id="i-MTwjcuV6UnVdKHza4nXtKX">
            12 Förbud mot farliga kemikalier
          </head>
          <list style="ul">
            <item xml:id="i-WC1du8vBaZTwjmMwtaaaN7">
              PFOA (perfluorerade ämnen) återfinns nästan överallt i miljön.
              Vanliga produkter där perfluorerade ämnen kan ingå är impregnerat
              papper och textilier, rengöringsmedel och brandsläckningsskum.
              En reglering av PFOA är på gång inom EU, men vi anser att Sverige
              bör gå före och införa nationella begränsningar mot PFOA i varor
              som barn kommer i kontakt med samt i varor som kommer i kontakt
              med livsmedel och finns i kläder.
            </item>
            <item xml:id="i-CTgUVpNT6D5BWJFBfJRe8v">
              Nonylfenoletoxilat finns bl.a. i textilier. Kemikalien är mycket
              giftig för vattenlevande organismer och tillhör en grupp av ämnen
              som prioriteras i EU:s vattendirektiv och Stockholms stads arbete
              med nya gifter. Vi anser att nonylfenoletoxilat bör förbjudas
              i alla varor som kommer i kontakt med barn.
            </item>
            <item xml:id="i-VKUx6ygiMLmyD2h2u3pCaT">
              Den borgerliga regeringen upphävde det förbud mot blyammunition
              som skulle ha trätt i kraft 2008 genom en överenskommelse mellan
              Vänsterpartiet, Miljöpartiet och Socialdemokraterna. Vi anser
              att förbudet bör införas, dock med ett undantag för kuljakt i
              och med de små miljövinsterna och att konsekvenserna för djurskyddet
              är större. En tidsplan för utfasning av bly i elektronikprodukter
              samt i varor som barn kommer i kontakt med bör även införas.
            </item>
            <item xml:id="i-SYoDifHdA7LhbbqMhm2Yvb">
              Användningen av silver, triklosan och triklokarban blir allt
              vanligare, ämnen som kan bidra till utvecklingen av resistenta
              bakterier. Dessa ämnen finns i sportkläder, deodoranter, strumpor,
              tandborstar och tvättmaskiner. Vi anser att ett förbud mot triklosan,
              triklokarban och silver som tillsatser i olika konsumentprodukter
              bör införas.
            </item>
            <item xml:id="i-4WQ88wtjJRMrg12CLiSTjz">
              Bisfenol A är ett hormonstörande ämne som kan leda till diabetes
              och hjärt-kärlsjukdomar hos vuxna samt beteendestörningar hos
              barn. Bisfenol A används för att göra plastprodukter hårdare.
              Bisfenol A finns också i en mängd andra produkter, exempelvis
              kvitton, förpackningar och vid s.k. relining av rör. Vid förslitning
              eller skada släpper dock varan ifrån sig ämnet, och vi riskerar
              att få det i oss. Vi vill införa ett totalförbud mot bisfenol
              A.
            </item>
            <item xml:id="i-5Zc4swYdJKP3hVM2bp59uV">
              Den borgerliga regeringen har avskaffat förbudet mot det bromerade
              flamskyddsmedlet dekaBDE, ett ämne som på många sätt liknar miljögifterna
              PCB och DDT. Det är mycket viktigt att förbudet återinförs. Vi
              vill även att regeringen ser över möjligheterna att förbjuda användning
              av andra farliga bromerade flamskyddsmedel.
            </item>
            <item xml:id="i-V2VvAqib77ckqgNB4FEJAg">
              Barn är mer utsatta för kemikalier och påverkas lättare av dessa.
              I dag utsätts barn för både cancerframkallande och reproduktionsstörande
              material i sina leksaker. Det är inte acceptabelt. Vi anser att
              Sverige bör införa regler som helt förbjuder skadliga kemikalier,
              metaller och doftämnen i barns leksaker.
            </item>
          </list>
          <p xml:id="i-5zKDe8ke9RE6ueqTfHvJZK">
            Vad som ovan anförs om farliga ämnen bör riksdagen som sin mening
            ge regeringen till känna.
          </p>
          <head type="h1" xml:id="i-3P5hjHUKZ1pR9241gwvead">
            13 Parakvat
          </head>
          <p xml:id="i-FxYRoLMXSQdBuH8jz6xkia">
            Det farliga bekämpningsmedlet parakvat är förbjudet i Sverige
            och inom hela EU. Men merparten av den soja som används i Sverige
            och EU kommer från Sydamerika. Där förekommer storskalig användning
            av parakvat när soja odlas, trots att det kan skada människor
            och miljö. I april 2011 beslutade riksdagen att Sverige inom EU
            och internationellt ska fortsätta att arbeta för att användningen
            av bekämpningsmedlet parakvat stoppas. Riksdagen beslutade också
            att lantbrukare ska ges förutsättningar att sluta köpa djurfoder
            som odlats med hjälp det giftiga bekämpningsmedlet. Vi kräver
            att regeringen lever upp till det beslutet samt skyndsamt redovisar
            för riksdagen på vilket sätt man arbetat med parakvatfrågan sedan
            riksdagsbeslutet i april 2011. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-hagbjW1bWL9qSoRYDX3VZ">
              Jens Holm (V)
            </item>
            <item xml:id="i-SwSyxCRsY5e5KNWFrbbWuR">
              Torbjörn Björlund (V)
            </item>
            <item xml:id="i-TAMLhiYpKt1T7TEjsgyRqE">
              Siv Holma (V)
            </item>
            <item xml:id="i-SXiUZpFmg1y4M3ivTDzNc">
              Hans Linde (V)
            </item>
            <item xml:id="i-4N6e17ZB6httHa8k9nTSYy">
              Kent Persson (V)
            </item>
            <item xml:id="i-4dEN5vHRDxjMeEsYUTRzsR">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
