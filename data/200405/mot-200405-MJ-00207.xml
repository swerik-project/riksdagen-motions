<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_207/mot_200405_MJ_207-0001.pdf"/>
      <pb facs="riksdagen-motions-pdf/data/200405/mot_200405_MJ_207/mot_200405_MJ_207-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ207 pnr: -m900
          </p>
          <p>
            Motion till riksdagen 2004/05:MJ207
          </p>
          <p>
            av Cecilia Widegren m.fl. (m, fp, kd, c)
          </p>
          <p>
            Pälsdjursnäringen
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om en fortsatt svensk pälsdjursnäring.
          </p>
          <p>
            Motivering
          </p>
          <p>
            Det svenska jordbrukets djurhållning är bland de bästa i världen.
            Det finns stränga krav och de verksamma inom jordbruksnäringen
            är noga med att följa de regler som finns. Både bonden med ett
            litet jordbruk och de stora företagen vet att deras produkter
            blir bättre om djuren får leva under bästa möjliga förhållanden.
            Svensken har ett positivt synsätt till djurhållningen, vilket
            lett till några av världens bästa produkter. Människor kommer
            att köpa pälsverk i svenska butiker oavsett om vi har ett förbud
            om pälsdjursuppfödning i Sverige eller ej. Annars borde ett förbud
            mot att köpa päls vara ett mer logiskt beslut att kämpa för, om
            argumentet är att det är för djurens skull. Vad gäller pälsdjursnäringen
            agerar vi nu i vårt land så att vi riskerar att slå ut en hel
            näringsgren. Om vi föder upp t ex minkar i Sverige kan vi med
            lagar, regler och kontroller ha en vetskap om hur produktionen
            går till. I annat fall blir vi beroende av import och då kommer
            vi inte att på något sätt kunna påverka reglerna eller kontrollerna
            av hur djuren behandlas. I utredningen ”Djurens välfärd och pälsdjursnäringen”
            konstaterades att det inte finns några juridiska hinder för att
            fortsätta med pälsdjursnäringen. Utredningen efterfrågade dock
            fortsatta studier för att fastställa hur djuren skall kunna få
            det ännu bättre. Näringen välkomnade utredningens resultat. De
            fick besked om att deras verksamhet kunde fortsätta och för ett
            ögonblick skapades en framtidstro som skulle möjliggöra investeringar
            för att skapa bättre villkor för djuren. Men trots utredningens
            resultat säger jordbruksministern att (s)-kongres- sens beslut
            om att avskaffa pälsdjursnäringen fortfarande gäller.
          </p>
          <pb facs="riksdagen-motions-pdf/data/200405/mot_200405_MJ_207/mot_200405_MJ_207-0002.pdf"/>
          <p>
            2004/05:MJ207
          </p>
          <p>
            Pälsdjursfarmarna får alltså leva med fortsatt osäkerhet om framtiden.
            Osäkerheten gör djuren till förlorare som får vänta på bättre
            villkor, då sunt förnuft säger att man inte investerar i en bransch
            som hotar att stoppas trots att den följer lagarna. I stället
            för att lägga ned en välfungerande näring bör pälsfarmarna få
            klara besked om att de kommer att få fortsätta så att de därmed
            kan investera för framtiden och fortsätta att förbättra för djuren.
            Med ett positivt besked för investeringar och utveckling för pälsdjursnäringen
            kommer också ett ansvar för dem att ta tag i de områden som Pälsdjursutredningen
            påpekade.
          </p>
          <p>
            Stockholm den 21 september 2004
          </p>
          <p>
            Cecilia Widegren (m) Christer Winbäck (fp) Holger Gustafsson
            (kd) Birgitta Carlsson (c)
          </p>
        </div>
      </div>
    </body>
  </text>
</TEI>
