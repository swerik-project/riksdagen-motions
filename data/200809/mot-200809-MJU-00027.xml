<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00027">
  <teiHeader>
    <fileDesc>
      <titleStmt>
        <title>med anledning av prop. 2008/09:214 Hållbart skydd av naturområden</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:214 Hållbart skydd av naturområden</title>
          <idno type="rdwebb">GW02MJ27</idno>
          <rs type="number">MJ27</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ27/text</ref>
          <ref type="dokument_url_html">http://data.riksdagen.se/dokument/GW02MJ27</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ27</ref>
          <ref type="doc">http://data.riksdagen.se/fil/3CB19D5C-06D4-410B-BCDD-7A1B71DCECEC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6yApDtjFXKJDw3WUi8driK" type="basedOn"/>
        <correspContext corresp="i-6yApDtjFXKJDw3WUi8driK">
          <ref>Proposition 2008/09:214</ref>
        </correspContext>
        <correspAction xml:id="i-RxmUseYPPhk5t4BTpfCzBE" type="signed"/>
        <correspContext corresp="i-RxmUseYPPhk5t4BTpfCzBE">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction xml:id="i-MkwcWR4iRhZe8HY6qHPAst" type="referral">
          <date when="2009-06-23"/>
        </correspAction>
        <correspAction xml:id="i-LS2XMMhB7BsKdESgn8ZGA2" type="dismissal">
          <date when="2009-06-23"/>
        </correspAction>
        <correspAction xml:id="i-KCeLMwZX73SxsjixhZd67" type="dismissal">
          <date when="2009-06-23"/>
        </correspAction>
        <correspAction xml:id="i-CeyvNcisCNPfHoHiNtYASp" type="transfer">
          <date when="2009-06-22"/>
        </correspAction>
        <correspAction xml:id="i-FA7Mowt6douDDDJmtBntAZ" type="submission">
          <date when="2009-06-22"/>
        </correspAction>
        <correspAction xml:id="i-3WAvAJ2UNosa8R42WcU57G" type="assigned"/>
        <correspContext corresp="i-3WAvAJ2UNosa8R42WcU57G">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CXg5vm7nJY2RLSXXB5u6iC" type="motBody">
        <div xml:id="i-2KhRCLuph5Huz17ALc8E9n" type="motProposal" subtype="förslag">
          <head xml:id="i-DCgPWW4fepp2UmbRrzwVyS">
            Förslag till riksdagsbeslut
          </head>
          <list xml:id="i-HjrGQi8cftSy7zFeRn1TPv" style="ol">
            <item xml:id="i-44gMnNKWMjKfn4YLbvBYzw">
              Riksdagen tillkännager för regeringen som sin mening vad som
              anförs i motionen om att anslagen för skydd av biologisk mångfald
              måste höjas etappvis för att motsvara det som krävs för att hejda
              förlusten av biologisk mångfald.
            </item>
            <item xml:id="i-DccLERYUFTd19B7TtFx5VL">
              Riksdagen tillkännager för regeringen som sin mening vad som
              anförs i motionen om att frivilliga avsättningar bör redovisas
              och offentliggöras.
            </item>
            <item xml:id="i-Jxnh3ardcYARD7K29TJoXs">
              Riksdagen tillkännager för regeringen som sin mening vad som
              anförs i motionen om att Naturvårdsverket inte ska ersätta Statens
              fastighetsverk för de arealer som nu får formellt skydd.
            </item>
            <item xml:id="i-K1GaUaxd4V1ChrnxfUwP6w">
              Riksdagen tillkännager för regeringen som sin mening vad som
              anförs i motionen om att Fastighetsverkets skogar ska avsättas
              utan ersättning från naturvårds­anslaget, genom en kombination
              av ändrade ägardirektiv och ändrade avkastningskrav.
            </item>
            <item xml:id="i-7oCUMTvQUn61kkYecjFFLc">
              Riksdagen tillkännager för regeringen som sin mening vad som
              anförs i motionen om att fördelningen mellan frivilliga avsättningar
              och formellt skydd bör ändras.
            </item>
            <item xml:id="i-RkeRupVJY13sGz514UKvFL">
              Riksdagen tillkännager för regeringen som sin mening vad som
              anförs i motionen om behovet av revidering av de regionala strategierna.
            </item>
            <item xml:id="i-UfGSjEyLJLEyKUqBVoZZ5D">
              Riksdagen tillkännager för regeringen som sin mening vad som
              anförs i motionen om att naturvård ska integreras bättre i andra
              politikområden.
            </item>
            <item xml:id="i-EwSkqjke728PgvmtUHckyZ">
              Riksdagen tillkännager för regeringen som sin mening vad som
              anförs i motionen om att regeringen bör ge myndigheterna i uppdrag
              att skyndsamt ta fram förslag till åtgärder för att stoppa avverkning
              av skogar med särskilt höga skyddsvärden.
            </item>
            <item xml:id="i-6gJt283sHeNfZwykrUa16r">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om hur man kan öka kontinuitetsskogsbruket genom t.ex. utbildning,
              rådgivning och ytterligare forskning.
            </item>
            <item xml:id="i-Xzr6xomAt97qn8RTWe6kkL">
              Riksdagen tillkännager för regeringen som sin mening vad som
              anförs i motionen om att ett villkor för att markägare ska få
              initiera formellt skydd bör vara att markägaren har dokumenterat
              och redovisat eventuella frivilliga avsättningar.
            </item>
            <item xml:id="i-FQy8KMudpSaozdkuELHWx4">
              Riksdagen tillkännager för regeringen som sin mening vad som
              anförs i motionen om att även andra intressenter, som den ideella
              miljövården eller andra berörda näringar, i ökad utsträckning
              bör kunna ta initiativ till formellt skydd.
            </item>
            <item xml:id="i-DfnZb1ZUwFGK63xVLdRTeb">
              Riksdagen tillkännager för regeringen som sin mening vad som
              anförs i motionen om att det är tveksamt om nya samrådsgrupper
              för naturvård på regional nivå tillför någon ytterligare nytta.
            </item>
            <item xml:id="i-H6ZxFrMJpVoqLEf8FFgRtY">
              Riksdagen tillkännager för regeringen som sin mening vad som
              anförs i motionen om att naturskyddsavtal bör vara minst 50 år
              utom i vissa undantagsfall.
            </item>
            <item xml:id="i-N8CxuoPXKppHpW9wf8go8P">
              Riksdagen tillkännager för regeringen som sin mening vad som
              anförs i motionen om behovet av en precisering som innebär att
              fastighetsavtal ska användas enbart när det finns exceptionella
              naturvärden som inte kan klaras på annat sätt.
            </item>
            <item xml:id="i-4SQiEop2MsnD8KsqA8sWZi">
              Riksdagen tillkännager för regeringen som sin mening vad som
              anförs i motionen om aktivare användning av ersättningsmark för
              personer som bor i närheten av och själva brukar skogen.
            </item>
            <item xml:id="i-QBYc5jWPDKssaQbjDYTrUf">
              Riksdagen tillkännager för regeringen som sin mening vad som
              anförs i motionen om kommunala biotopskyddsområden och incitament
              för kommunerna att skydda den tätortsnära naturen.
            </item>
            <item xml:id="i-7e3VcUWgniJwXAo3hUaAsa">
              Riksdagen tillkännager för regeringen som sin mening vad som
              anförs i motionen om att toleransavdraget bör avskaffas under
              en försöksperiod på tre år, för att utvärderas innan slopandet
              eventuellt förlängs eller permanentas.
            </item>
            <item xml:id="i-SSaDFkDYy9q8hSHTAJ97oQ">
              Riksdagen tillkännager för regeringen som sin mening vad som
              anförs i motionen om att medlen till Lonaprogrammet bör omfatta
              flera år och gå till projekt som inte minskar förutsättningarna
              för en bevarad biologisk mångfald.
            </item>
            <item xml:id="i-Rj8pewjXaX7BRNCsPyPfBu">
              Riksdagen tillkännager för regeringen som sin mening vad som
              anförs i motionen om att myndigheterna behöver ingripa med större
              kraft mot brott mot reglerna till skydd för miljö- och kulturvärden
              i landskapet.
            </item>
          </list>
        </div>
        <div xml:id="i-JAnRY4aRNMhQgt2buHtsLE" type="motContent">
          <head xml:id="i-AJRbvX66ZBi69s8o7MKKY2" type="h1">
            Inledning
          </head>
          <p xml:id="i-4Fe32pVxYr3S9FuZNHMyzP">
            Den biologiska mångfalden är grunden för de ekosystemtjänster
            som naturen levererar och som hela vår välfärd och ekonomi på
            sikt bygger på. Därför har det varit ett angeläget mål att hejda
            förlusten av den biologiska mångfalden. Det är ett mål som regering
            och riksdag ett flertal gånger hyllat, drivit i internationella
            sammanhang och beslutat om nationellt.
          </p>
          <p xml:id="i-W1NQyMEQDvhKxhBd4r6xTw">
            Det behövs åtgärder för att nå målen. Den borgerliga regeringens
            syn på åtgärder illustreras av dess sätt att hantera miljömålsrådets
            fördjupade utvärdering Nu är det bråttom! Utvärderingen lägger
            fram en rad förslag på åtgärder som behövs för att nå miljömålen.
            I stället för att presentera dessa till riksdagen i en proposition
            har regeringen valt att tillsätta en utredning och lägga åtgärdsförslagen
            på is. I stället för det breda, systematiska arbete som ingår
            i miljömålssystemet har regeringen valt att lägga fram ett antal
            propositioner på olika områden, nu om skydd av naturområden. Även
            denna proposition är tunn på handling.
          </p>
          <p xml:id="i-2ZZPFW2hDWfLRGMboCdcrA">
            Den förra regeringen ökade kontinuerligt och etappvis anslagen
            till skydd av biologisk mångfald, och därmed takten i skyddsarbetet.
            Det är en utveckling som den nuvarande regeringen brutit, och
            sedan vänt.
          </p>
          <p xml:id="i-WDtZ3FRNJcL7onypxsaXtW">
            Regeringen har hävdat att den skulle hitta nya och billigare
            sätt att skydda skogen och viktiga livsmiljöer. Propositionen
            Hållbart skydd av naturområden visar att dessa påstående var mest
            tomma ord.
          </p>
          <p xml:id="i-L3Vu4BwYGwAfusyChmBpdy">
            Även förändringar som i sig är positiva (och resultat av processer
            som inletts av den förra regeringen) får negativa konsekvenser
            i det sammanhang där de nu presenteras. Regeringen tycks se skyddsmålen
            som sifferexercis, som kan lösas med ett dribblande med siffror.
            Regeringens omräkningar bidrar inte till att klara det övergripande
            målet att skydda den biologiska mångfalden i skogen. De kan rentav
            försämra den faktiska situationen.
          </p>
          <head xml:id="i-83hW69UwFVcwGE8EC15AUJ" type="h1">
            Bakgrund
          </head>
          <p xml:id="i-DjM8CR7DWvvDeWFLixAqnh">
            Den biologiska mångfalden har ett egenvärde men är också nödvändig
            ur människans synpunkt för leverans av ekosystemtjänster och för
            ekosystemens förmåga att repa sig efter storskaliga störningar.
            Den biologiska mångfalden hotas av bl.a. omvandlingen av landskapet
            och ändringar i markanvändning som minskar livsmiljöerna för många
            arter.
          </p>
          <p xml:id="i-8abkgLZag3vCoAJ2VJYSgH">
            EU antog vid toppmötet i Göteborg 2001 målsättningen att förlusten
            av biologisk mångfald ska stoppas till 2010, en målsättning som
            sedermera införlivats i det svenska miljömålssystemet.
          </p>
          <p xml:id="i-UuSrBfxkWRTCaoBCSNsbmp">
            I fortsättningen illustreras utvecklingen med tonvikt på skogsmiljön,
            men stora delar av resonemanget gäller också för andra typer av
            ekosystem. Ett skäl till fokuseringen på skogen är riksdagsbeslutet
            som följde av regeringens proposition 2007/08:108 . Där lyftes
            skogens produktionsmål fram på bekostnad av miljömålet. Regeringen
            och riksdagsmajoriteten försvarade detta med att man skulle återkomma
            om miljömålet.
          </p>
          <p xml:id="i-Wvs7DqKkYtzikEhAntswVh">
            Skogens landskap och ekosystem har påverkats av ett långt drivet
            produktions­skogsbruk. Det finns mycket få områden med gammelskog
            kvar. En enig riksdag har antagit det övergripande målet Levande
            skogar, att skogens och skogsmarkens värde för biologisk produktion
            skall skyddas samtidigt som den biologiska mångfalden bevaras
            samt kulturmiljövärden och sociala värden värnas. Inriktningen
            är att miljökvalitetsmålet skall nås inom en generation. Det finns
            ett antal preciseringar i form av delmål eller etappmål.
          </p>
          <p xml:id="i-6FmzSpQWcmzYQWpQdybQ4K">
            I Fördjupad utvärdering av Levande skogar konstaterar Skogsstyrelsen
            (2007) följande:
          </p>
          <p xml:id="i-Bk2yxZM9Fn5z7pfsK8Kwza">
            Artbevarandet försvåras redan i dagsläget av en rad stressande
            faktorer som till exempel fragmentering, försämring och förstörelse
            av livsmiljöer, spridning av invasiva främmande arter och föroreningar.
            Samtidigt finns det en utdöendeskuld för den biologiska mångfalden
            då arter i små isolerade biotoper ännu inte hunnit försvinna.
            Detta medför att en stor mängd arter hotas av utrotning. Klimatförändringar,
            inklusive väderextremer, förstärker denna effekt.
          </p>
          <p xml:id="i-YUFQmNe8c3UjCVMzoxk1Ht">
            För att nå målet för bevarandet av biologisk mångfald i skogslandskapet
            behöver kvarvarande rester av skog med höga skyddsvärden bevaras,
            ytterligare arealer restaureras, skogsbrukets miljöhänsyn öka
            och arealer produktivt skogsbruk med trakthyggesavverkning minska.
            Forskare har bedömt att i dagens brukade landskap utgör de kvarvarande
            resterna av arealerna med stort skyddsvärde (t.ex. död ved, lövträd,
            gamla träd och gammelskog) mindre än 5 % av det som fanns i naturlandskapet.
            På lång sikt är detta för lite det finns ett restaureringsbehov.
            På kort sikt är det dessa arealer skogsmiljöer med höga naturvärden
            som måste skyddas från avverkning.
          </p>
          <p xml:id="i-AyB6rjZsCgnJ9bfPuBkcrd">
            För att rädda de allra mest värdefulla resterna beslöt riksdagen
            2001 att ytterligare 900 000 hektar produktiv skogsmark skulle
            behöva undantas skogsbruket till 2010, utöver de arealer som redan
            hade undantagits 1998 (delmål 1). Det bör betonas att detta var
            ett etappmål. Markägarnas eget ansvarstagande och konsumentkrav,
            mobiliserade genom bl.a. miljöorganisationerna och kanaliserade
            genom skogscertifierings­system som Forest Stewardship Council
            (FSC), bedömdes medföra att 500 000 hektar skulle avsättas frivilligt
            av skogsägarna. Ytterligare 400 000 hektar skulle staten ta ansvar
            för genom naturreservat, biotopskydd eller naturvårdsavtal.
          </p>
          <head xml:id="i-CH5fxP6mBmLD1MKvjC62Df" type="h1">
            Anslag till åtgärder för biologisk mångfald
          </head>
          <p xml:id="i-CWb8kK4DrPkxcpjfdWM8mc">
            Mellan 1998 och 2006 ökade regeringen etappvis anslagen till
            åtgärder för biologisk mångfald och områdesskydd, och därmed skyddstakten.
            Ändå bedömdes takten behöva fortsätta öka för att nå målet. Den
            nuvarande regeringen bröt och sedan vände den utvecklingen. Anslagen
            har minskat kraftigt, detta trots att en rad officiella rapporter,
            utvärderingar och utvärderingar har slagit fast att anslagsnivån
            måste fortsätta höjas. Också oberoende bedömare i t.ex. miljörörelsen
            påpekar att anslagen måste höjas.
          </p>
          <p xml:id="i-GNvFUSfER2VsTYqxUb7TYd">
            Prisökningar på skogsmark gör att anslagen skulle behöva höjas
            redan för att behålla takten i skogsskyddet. Naturvårdsverkets
            och Skogsstyrelsens rapport Kontrollstation Utvärdering av Nationell
            strategi för formellt skydd av skog (2009) anger att den utbetalda
            genomsnittliga ersättningen till markägare som berörts av naturreservat,
            biotopskyddsområde eller naturvårdsavtal under perioden 20032008
            har i princip fördubblats. Klimatförändringen gör att skyddstakten
            skulle behöva öka ännu mer än vad som förutsågs från början.
          </p>
          <p xml:id="i-AzZSxvdoYrWGuEQvthFeze">
            Regeringen har motiverat anslagsnedskärningarna med att målet
            ändå inte skulle nås en något märklig motivering. Regeringen har
            också sagt att man ska utveckla andra sätt att skydda skogen,
            som är mindre belastande för statsbudgeten. I betänkande 2007/08:MJU18
            gladde sig utskottet åt att regeringen i ett förslag till tilläggsbudget
            för 2008 hade föreslagit en återställare på 50 miljoner kronor
            till anslaget för biologisk mångfald. Utskottet uppgav att regeringen
            anger också att nivån kommer att bibehållas tills nya metoder
            för ett kostnadseffektivare områdesskydd kan genomföras.
          </p>
          <p xml:id="i-65mWQmVLoSBYDbmDAFg5Sm">
            I proposition 2008/09:214 skulle regeringen presentera de utlovade
            nya greppen. I själva verket blir det en rad förslag som snarast
            ökar kostnaden för att skydda arealerna. Detta försöker regeringen
            som nämnts dölja genom att dribbla med siffror och flytta skyddade
            områden från en kategori till en annan.
          </p>
          <p xml:id="i-NRhYHLRnDC4kgJNc3BaPfx">
            Huvudnumret går ut på att flytta områden med statligt ägda skogar
            från frivilliga avsättningar till formellt skydd. Därmed förbättras
            den del av målet som avser det formella skyddet. Den del av målet
            som avser de frivilliga avsättningar försämras. Det kvantitativa
            totalmålet påverkas inte. Däremot försämras kvaliteten, vilket
            utvecklas nedan.
          </p>
          <p xml:id="i-ND4JnAaM6YjFooVNQ3zG4Z">
            2007 kom Miljömålsrådets fördjupade utvärdering Nu är det bråttom!
            I Nu är det bråttom! konstaterar Miljömålsrådet att skogar med
            mycket höga naturvärden avverkas alltjämt. Även fortsatt bristfällig
            hänsyn vid föryngringsavverkning uppges påverka mångfalden negativt.
            Däremot har ytterligare arealer med stort skyddsvärde identifierats.
            Rådet uppger att nuvarande målnivåer skulle medföra fortsatt avverkning
            av s.k. värdekärnor, vilket skulle leda till stora svårigheter
            att nå miljökvalitetsmålet ens på lång sikt. Det brådskar med
            att vidta nödvändiga åtgärder om Levande skogar ska kunna nås.
            Rådet drar den övergripande slutsatsen att delmålen borde skärpas.
            Rådet föreslår att delmål 1 revideras och får följande lydelse:
            Arealen skyddsvärd produktiv skogsmark undantagen från skogsbruk
            ska 2020 uppgå till 1 600 000 ha formellt skydd och 1 000 000
            ha frivilligt bevarande.
          </p>
          <p xml:id="i-Hvcy1vbsjUoJqv2FLmMYTo">
            Våren 2009 konstaterar Naturvårdsverket och Skogsstyrelsen i
            rapporten Kontrollstation att medelstilldelningen för genomförande
            av formellt skydd behöver vara tillräcklig för att nå fastställda
            mål. Myndigheterna påpekar också att en fortsatt utvecklad dialog
            med markägare i samband med formellt skydd förutsätter tillräckliga
            personalresurser för rådgivning och information. Också miljöorganisationer
            som Naturskyddsföreningen betonar behovet av ökade anslag för
            att klara målen.
          </p>
          <p xml:id="i-Q7RtrM7XLZVwCth5AzqBjB">
            Regeringens proposition undviker omsorgsfullt det grundläggande
            problemet, att regeringens anslagsnedskärningar minskar tempot
            i skyddsarbetet och försvårar uppfyllelsen av etappmål för skydd
            av biologisk mångfald. Av figur 2 på s. 38 i propositionen framgår
            emellertid att anslagen har sänkts under hela mandatperioden.
            För 2009 är anslagen för områdesskydd nere i 465 miljoner kronor,
            mindre än hälften av anslagen 2005. Samtidigt har priset på skogsfastigheter
            ökat betydligt under samma period. Resultatet är som nämnts att
            värdefulla naturskogar avverkas bort. Kritiken har varit hård
            från forskarhåll och från den samlade miljörörelsen för denna
            allvarliga nedrustning och sänkta ambitionsnivå för svensk naturvård.
          </p>
          <p xml:id="i-Bacq4WxBrXxFGT5ptHuFei">
            Regeringen lägger fram flera förslag som fördyrar skyddsarbetet,
            utan att skjuta till ytterligare resurser. Det går inte ihop att
            skydda mer skog för mindre pengar, samtidigt som man betalar markägaren
            mer per hektar skyddad skog. Det kommer att dra ner tempot ytterligare.
            Nyligen presenterade miljömålsrådet sin senaste årliga utvärdering,
            som också är en halvtidsrapport. Rådet konstaterar att för att
            inte riskera att skada eller helt förlora sådana värden är det
            för flera av miljökvalitetsmålen avgörande att öka takten i arbetet
            med naturreservat, kulturreservat och andra skyddsformer .
          </p>
          <p xml:id="i-DBeSMdZg2CbwYBA4aNZVqK">
            Regeringen gör tvärtom.
          </p>
          <p xml:id="i-Wj3PNiqjyFVj1CTnaFKaUR">
            Miljöpartiet anser att anslagen för skydd av biologisk mångfald
            måste höjas etappvis för att motsvara det som krävs för att hejda
            förlusten av biologisk mångfald.
          </p>
          <head xml:id="i-Xzd2mHSK34qYc6U4XYva7w" type="h1">
            Målets utveckling
          </head>
          <p xml:id="i-7cr8e36ajz4uZBhD6j3aGA">
            Vid presentationen av proposition 2008/09:214 har regeringen
            gjort ett huvudnummer av att man nu närmat sig delmålet med ett
            formellt skydd av 400 000 hektar. Sättet att göra det gör dock
            att man snarast fjärmat sig från det överordnade målet att hejda
            förlusten av biologisk mångfald. För att förstå detta måste man
            sätta in målet i dess sammanhang.
          </p>
          <p xml:id="i-LRrVHP3tfF1MjrEbZ9cNEC">
            1997 gjorde Miljövårdsberedningen en analys (kallad bristanalysen)
            av hur mycket av olika skogsmiljöer som borde avsättas, på kort
            och lång sikt, för att nå målet för biologisk mångfald att bevara
            livskraftiga stammar av alla naturligt förekommande arter i de
            svenska skogarna. Anlitade forskare gjorde uppskattningar för
            14 skogstyper, fördelade på de fyra skogsregionerna nedanför fjällskogsgränsen
            (boreal, sydligt boreal, boreonemoral och nemoral). Forskarna
            betonar att när man uppskattar skyddsbehovet måste olika skogsregioner
            bedömas och behandlas var för sig. Slutsatsen var att på lång
            sikt (ca 50 år) skulle 816 % av skogslandskapets bestånd behöva
            avsättas (SOU 1997:98). Detta ligger för övrigt i linje med biomångfaldskonventionens
            (CBD) mål om att minst 10 % av alla naturtyper ska skyddas formellt.
            Forskarna uppskattade då att ca 4 % av landets produktiva skogsmarker
            nedanför fjällskogar utgjorde skogar med höga naturvärden. För
            att klara målet om biologisk mångfald skulle dessa behöva skyddas
            från avverkning. Övriga arealer som behövs för att hejda förlusten
            av biologisk mångfald i skogen skulle behöva restaureras på lång
            sikt. Dessutom är kvaliteten av avsättningarna viktig de formella
            och frivilliga avsättningarnas funktionalitet måste utvärderas.
            Slutsatsen sammanfattades som spara det som är kvar och börja
            återskapa.
          </p>
          <p xml:id="i-5jv7MNpSrfS5RoAZ5sCvFE">
            En viktig aspekt för målet var de då uppskattade arealerna värdekärnor
            i behov av akut skydd. Sedan dess har inventeringar visat att
            det finns fler värdekärnor än vad som ursprungligen uppskattats,
            t.ex. Frekvensanalys av skyddsvärd natur (Naturvårdsverkets rapport
            5466, 2005). Detta är glädjande, eftersom det innebär att det
            finns flera områden som kan utgöra grund för den restaurering
            av livsmiljöer som behövs för att hejda förlusten av biologisk
            mångfald. Det är ett skäl till att Miljömålsrådet har föreslagit
            ett nytt etappmål för skydd av arealer till 2020.
          </p>
          <p xml:id="i-VW2YtjRMhXxYGQjrGXDhyw">
            I Nationell strategi för formellt skydd av skog som Naturvårdsverket
            och Skogsstyrelsen tog fram 2005 finns ett förslag till fördelning
            mellan olika län och regioner. Den regionala fördelningen framgår
            av följande figur:
          </p>
          <p xml:id="i-UYPDF4e3mJRHtZ5Gvs9ahw">
            Källa: Nationell strategi för formellt skydd av skog. http://www.svo.se/
            episerver4/ dokument/sks/Om/miljomalsarbetet/Strategi%20skydd%20av%20skog/Nationell%20strategi%20formellt%20skydd%20av%20skog20050526.pdf
            .
          </p>
          <p xml:id="i-VVWmcdZfw2nHNM4xfGJQXG">
            Nationell strategi för formellt skydd av skog lyfter fram landskapsperspektivet.
            Strategin anger att fördelningen för de nya länsvisa arealmålen
            baseras på tre principer:
          </p>
          <list xml:id="i-XUcZuDvkfFCyF9SKzKPL1P" style="ul">
            <item xml:id="i-HFph4bBzHccQPbpXfeSsUT">
              Fördelningen av den kända arealen oskyddad värdekärna mellan
              län och regioner är proportionell mot vad som förväntas förekomma.
            </item>
            <item xml:id="i-83pkq1i6aVd9dTJ4PZdhXD">
              Sverige bedöms ha ett stort internationellt ansvar för att skydda
              ädellövskog.
            </item>
            <item xml:id="i-B8JYWXgJWNutjHtmwjm3uS">
              Staten och statligt ägda bolag förväntas skydda en stor andel
              av arealen värdekärnor på sitt markinnehav genom frivilliga avsättningar.
            </item>
          </list>
          <p xml:id="i-hHmnMFXnXZ6CU1cnYDv45">
            En uppföljning 2007 av Miljövårdsberedningens bristanalys utifrån
            det förbättrade kunskapsläget bekräftade i stort sett slutsatserna
            från 1997. En av de viktigaste rekommendationerna var följande:
          </p>
          <p xml:id="i-9DRqzABNYvTHqf3PaF9KRL">
            Den stora skillnaden mellan de enstaka procentenheter som finns
            kvar av skogar med höga naturvärden och de långsiktiga målen gör
            att kvarvarande skogsmiljöer med höga naturvärden måste bevaras
            på ett funktionellt sätt.
          </p>
          <head xml:id="i-8tBYZ14eg8yxgnBfJGRq91" type="h1">
            Frivilliga avsättningar
          </head>
          <p xml:id="i-XyAwwmYPfG9jpd3cfc2yqs">
            När delmål 1 fastställdes var de frivilliga avsättningarna 230
            000 hektar. Målet var att ytterligare 500 000 hektar skulle behöva
            avsättas till 2010. En uppföljning av skogsägarnas frivilliga
            avsättningar, genomförd av Skogsstyrelsen 2008, gav vid handen
            att målet om 730 000 hektar skyddsvärd skog då kunde vara uppnått
            det rådde en hel del osäkerheter avseende mängd avsatt skog.
          </p>
          <p xml:id="i-Dn6mAe18bSY4ywQyN3WaF1">
            Skogsstyrelsen påpekade också att det rådde osäkerhet om de frivilliga
            avsättningarnas kvalitet. Markägare har ofta inte redovisat just
            vilka områden som är avsatta. Dessutom finns frågetecken kring
            hur länge markägaren avser att avsätta arealerna.
          </p>
          <p xml:id="i-6cFjMorhkesnfbrmEJSboD">
            Samtidigt har det riktats stark kritik mot det främsta instrumentet
            som driver fram de frivilliga avsättningarna, FSC-certifieringen.
            Alltför många klara brott mot kraven har uppdagats. I en omfattande
            inventering har Naturskyddsföreningen dokumenterat flagranta brott
            mot FSC-kriterierna hos bolag som SCA och Bergvik Skog, men även
            hos statliga skogsägare.
          </p>
          <p xml:id="i-44sYfWa5suD4CvABK4eqV6">
            Naturskyddsföreningen menar att exemplen inte kan förklaras som
            enskilda misstag utan är symtom på grundläggande systemfel eller
            bristande vilja. Föreningen konstaterar att det är svårt att bedöma
            om systemfelet i första hand gäller ambitionsnivån eller kvaliteten
            på inventeringsunderlaget, så länge inte markägarna offentliggör
            och redovisar sina frivilliga avsättningar. En sådan redovisning
            skulle öppna upp för insyn, synpunkter och granskning från berörda
            myndigheter, forskare, allmänheten och den ideella miljövården,
            vilket bl.a. skulle hjälpa skogsägare att förbättra kvaliteten
            i de frivilliga avsättningarna. De frivilliga avsättningar som
            ska räknas in i miljömålet Levande skogar bör vara tydligt avgränsade
            på offentliga kartor. Vi återkommer till frågan om redovisning
            av frivilligt avsatta arealer nedan.
          </p>
          <head xml:id="i-87xGPm6Y9yDqbJKwcgbaRA" type="h1">
            Statens markinnehav
          </head>
          <p xml:id="i-X8Sq9B94mNi6a9X4wfVMPL">
            Regeringen har tidigare meddelat att 70 000 hektar (enligt vissa
            bedömare snarare 60 000 hektar) av skogsarealer som Sveaskog tidigare
            avsatt frivilligt nu ska få ett formellt skydd i form av reservat.
            I propositionen föreslås nu att ytterligare ca 50 000 hektar av
            Statens fastighetsverks (SFV) och Fortifikationsverkets skogsmark
            utanför får ett formellt skydd.
          </p>
          <p xml:id="i-NNnuwfBRnk1wgWBb33a4iS">
            Detta är i sig bra och något som Miljöpartiet tidigare motionerat
            om (t.ex. 2007/08:MJ14). Samtidigt finns stora problem med regeringens
            förslag.
          </p>
          <head xml:id="i-F4jon6e3kUtmLD15HWxmkY" type="h2">
            Avkastningskrav
          </head>
          <p xml:id="i-9vugGjpkKXJ2B3WiQDrzih">
            Regeringen föreslår att Statens fastighetsverk säljer 42 000
            hektar skyddsvärd mark till Naturvårdsverket. Kostnaden för detta
            uppges inte. Uppskattningar tyder på att kostnaden för Naturvårdsverket
            kan bli flera hundra miljoner kronor. Regeringen avser inte att
            anslå mer medel till Naturvårdsverket för detta. Denna rundgång
            med statens medel är omotiverad. Den kommer att försvåra möjligheten
            att skydda andra arealer. I klartext betyder det att skyddsvärd
            skog på privat mark kommer att avverkas, och/eller att privata
            skogsägare inte kommer att få den ersättning de bör ha rätt till.
            Miljöpartiet föreslår nu liksom tidigare att regeringen avsätter
            Fastighetsverkets skyddsvärda arealer utan krav på kompensation
            från naturvårdsanslaget genom en kombination av ändrade ägardirektiv
            och ändrade avkastningskrav.
          </p>
          <head xml:id="i-W8K6J65X3FSUJoU4xvNXvx" type="h2">
            Skyddsunderskott
          </head>
          <p xml:id="i-JR4ncndphBepA39MBVM4rB">
            Miljömålet om skydd av skogsmark bygger på underlag om dels mängden
            skyddsvärda arealer, dels omfattningen av de frivilliga avsättningarna.
            Genom att överföra stora arealer från frivilliga avsättningar
            till formellt skydd blir det ett underskott i de frivilliga avsättningarna.
            De arealer som nu förs över från statens frivilliga avsättningar
            till formellt skydd ingår i underlaget till Skogsstyrelsens bedömning
            att målet för frivilliga avsättningar troligtvis har nåtts. Naturvårdsverket
            och Skogsstyrelsen skriver t.ex. i rapporten Konstrollstation
            att samtidigt innebär överenskommelsen mellan Sveaskog och Naturvårdsverket
            om att SNUS-objekten ska inrättas som naturreservat att arealen
            frivilliga avsättningar minskar med omkring 60 000 hektar. Regeringens
            påstående att målet för frivilliga avsättningar nås är felaktigt,
            då det bygger på en dubbelräkning av de statliga skogarna. För
            att nå totalmålet om en ökning av skyddade arealer med 900 000
            hektar jämfört med 1998 behöver fler arealer avsättas frivilligt.
            Om så inte kan förväntas ske behöver fördelningen mellan frivilliga
            avsättningar och avsättningar med formellt skydd ändras, för att
            inte innehållet i och syftet med delmål 1 ska gå förlorade. Miljöpartiet
            föreslår därför att fördelningen mellan frivilliga avsättningar
            och formellt skydd ändras i miljömålet.
          </p>
          <head xml:id="i-FvK4HwcJNobhRZJKjjiJ6g" type="h2">
            Regional snedfördelning
          </head>
          <p xml:id="i-VQuU4QwHZMQ4HR5iLeZx7N">
            Den regionala fördelningen av målet om skydd av skogsmark bygger
            som nämnts på en bedömning av vad som behövs för att skydda skyddsvärda
            arealer. Den bygger också på mönstret hos de frivilliga avsättningarna.
            Kontrollstationen redovisar var i landet arealer redan avsatts
            och hur stort skyddsbehovet är i varje län för att etappmålet
            till 2010 ska kunna klaras.
          </p>
          <p xml:id="i-2pVtgReawwD3qqKWGqJDdS">
            Källa: http://www.naturvardsverket.se/upload/04_arbete_med_naturvard/skogsstrategi/N_kontroll_skog.pdf
            .
          </p>
          <p xml:id="i-W698UASvbWES13myF2MhnV">
            Som framgår är uppfyllelsen av etappmålet högst i Örebro, Dalarna
            och Norrbotten. Uppfyllelsen av etappmålet är särskilt dålig i
            Jämtland, Västernorrland, Södermanland, Gotland och Stockholm.
            Myndigheternas skogar finns främst i Norrland (Norrbotten, Västerbotten
            och Jämtland). Regeringens förslag är alltså dåligt anpassat till
            var skyddsbehoven är störst och kommer att ge en regional snedfördelning.
            Vissa regioner, framför allt i Norrland, kommer att få mer formellt
            skyddade arealer än vad som framgår av arealmålen. Andra delar
            av landet, särskilt i södra Sverige, får ett fortsatt stort underskott
            i förhållande till målet. Överskottet i Norrland balanseras delvis
            av en minskning av de frivilliga avsättningarna. Men detta avhjälper
            inte problemet att skyddsvärda skogar i södra Sverige kommer att
            avverkas om inte myndigheterna ges resurser och reviderade mål
            som tydliggör att de ska fortsätta att försöka rädda de värdekärnor
            som finns kvar.
          </p>
          <p xml:id="i-dkMsk1wdNPQHCmLE2k4To">
            Utöver ett rent arealmål finns kvalitetsaspekter. Redan överföringen
            av Sveaskogs marker till reservat har skapat stora problem med
            att skydda privat mark i flera län. Regeringens sätt att komma
            närmare målet för formellt skydd ger ett klart sämre skyddsresultat
            än vad riksdagens beslut om målet för skogsskydd avser. För att
            uppnå intentionerna i det delmål som antagits av riksdagen behövs
            därför en annan fördelning mellan formellt skyddade arealer och
            frivilligt avsatta arealer. Det formella skyddets andel av det
            totala målet på 900 000 hektar behöver ökas. De regionala strategierna
            skulle behöva revideras så att det finns arealutrymme för att
            skapa reservat av skogar som ägs av bolag och privatpersoner.
          </p>
          <head xml:id="i-HRxRSNibfVsMPw7KtiLmpf" type="h1">
            Skydd av natur i olika delar av landskapet
          </head>
          <p xml:id="i-ASPBXHg63cVRxbLWz1yxJy">
            I regeringens proposition finns trots bra skrivningar om vikten
            av att skydda naturen i olika delar av landskapet ont om åtgärder
            för att nå skyddsmålen. Mycket av det vi skriver om skogen nedan
            gäller även för andra naturtyper. Här vill vi passa på att lyfta
            in en generell fråga: vikten av att i högre utsträckning integrera
            naturhänsyn i andra politikområden. Vi ger två exempel.
          </p>
          <p xml:id="i-26LTSY9jfGXizms1AcUDqr">
            Regeringen har återinfört certifikatsstöd för småskalig vattenkraft.
            Det är en åtgärd som ger mycket litet energipolitiskt och direkt
            motverkar ansträngningarna att skydda kvarvarande naturvärden
            i vattendrag. Vi har utvecklat vår syn på certifikatsstödet i
            annat sammanhang.
          </p>
          <p xml:id="i-VEvd1Lk5jce91SxSGaUC8b">
            Stöden inom jordbrukspolitiken har ett alltför stort inslag av
            inkomststöd. Miljöpartiet anser att jordbruksstödet successivt
            bör omvandlas till ersättning för gemensamma nyttigheter, som
            bevarad biologisk mångfald. Vi vill t.ex. se mer ersättning för
            de tjänster som betesdjur utför, i stället för inkomststöd till
            lantbrukare oavsett hur marken sköts.
          </p>
          <head xml:id="i-Mtu8RS5tt5UEPUmT7oVgFQ" type="h2">
            Stopp för avverkning av värdekärnor
          </head>
          <p xml:id="i-JxdBX6xHHqzdHSVQudmaoL">
            Miljöpartiet motionerade 2008 med följande formulering:
          </p>
          <p xml:id="i-PY6uyX2WT2MRqASs642wFM">
            Regeringen bör ge Skogsstyrelsen och Naturvårdsverket i uppdrag
            att skyndsamt ta fram förslag till åtgärder för att stoppa det
            akuta hotet om avverkning av skogar med särskilt höga skyddsvärden.
            Ett exempel, en utvecklad talerätt för miljöorganisationer, har
            diskuterats utförligt ovan (2007/08:MJ14).
          </p>
          <p xml:id="i-6yGvNHtifpDwyZ6cE9KFn9">
            Utskottet och riksdagen avslog motionen med hänvisning till den
            miljömåls­proposition som regeringen hade aviserat till våren
            2009 samt den proposition om områdesskydd som nu presenterats.
          </p>
          <p xml:id="i-GN7RwMQb22EZSqrekFFbSr">
            Våren 2009 slog Naturvårdsverket och Skogsstyrelsen fast att
            avverkningar av värdekärnor förekommer också i allt större utsträckning.
            I tidningen Skogseko kan man läsa att det finns tydliga indikationer
            på en ökad avverkningstakt av nyckel­biotoper (nr 2, juni 2009).
            Nollvisionen för avverkning av värdekärnor framstår som alltmer
            avlägsen.
          </p>
          <p xml:id="i-KqJxWiCuoQPy7kh6PmMc3f">
            Man kan nu konstatera att propositionen om områdesskydd inte
            har någon lösning på problemet med avverkning av värdekärnor,
            annat än de avverkningar som Fastighetsverket hotat med. Regeringens
            utlovade miljömålsproposition kommer inte 2009. Därför finns anledning
            för riksdagen att ompröva sitt ställningstagande. Riksdagen bör
            begära att regeringen ger myndigheterna i uppdrag att skyndsamt
            ta fram förslag till åtgärder för att stoppa avverkning av skogar
            med särskilt höga skyddsvärden.
          </p>
          <head xml:id="i-BvT7uUW4YdFx5zxcHyAJtW" type="h1">
            Kontinuitetsskog
          </head>
          <p xml:id="i-Qi6PKDJdsAhrnudeakmn91">
            Det finns brist på skog som brukats med lång kontinuitet. Miljöpartiet
            anser att ökad användning av kontinuitetsskogsbruk ger bättre
            förutsättningar för biologisk mångfald också i det produktiva
            skogsbruket. Viss forskning tyder på att det ekonomiska utbytet
            också blir bättre med nya metoder för kontinuitetsskogsbruk. Miljöpartiet
            anser att kontinuitetsskogsbruk inte bara bör tillåtas utan också
            främjas. Riksdagen bör begära att regeringen återkommer med förslag
            om hur man kan öka kontinuitetsskogsbruket genom t.ex. utbildning,
            rådgivning och ytterligare forskning.
          </p>
          <head xml:id="i-Y6XZ2rx96mMk5nGo84KjS1" type="h1">
            Ökad delaktighet förbättrad samverkan
          </head>
          <p xml:id="i-EF8nZMf8pMW3HPo2oGsYKu">
            Miljöpartiet anser att den ökade delaktigheten bör gälla fler
            intressenter än markägaren. Miljöorganisationer och närboende
            har ofta ingående kunskap om var skyddsvärd skog finns.
          </p>
          <p xml:id="i-2emr54CUZFXYrjRNMP3Wzg">
            Regeringen skriver att regeringen vill framhålla att markägare
            som bidrar till miljökvalitetsmålens uppfyllelse gör en mycket
            viktig insats som värdesätts högt. Miljöpartiet instämmer men
            anser att detsamma borde gälla för andra som bidrar till miljökvalitetsmålens
            uppfyllelse, både den engagerade maskinföraren i skogen och de
            ideella miljöaktiva, både kunniga tjänstemän och forskare på högskolor.
          </p>
          <head xml:id="i-Xh8jhq8u1bYANgs2Yhiz5k" type="h1">
            Komet
          </head>
          <p xml:id="i-X2X2GYZNAvBoGTJdWpn2C">
            Regeringen vill testa några grepp som inspirerats av det finska
            försöksprogrammet Metso. Regeringen vill göra pilotförsök i fem
            regioner. Miljöpartiet motsätter sig inte vissa försök. Vi vill
            dock varna för att för stora områden omfattas av dessa försök.
            Ett skäl är att allt talar för att Naturskyddsföreningens tidiga
            varningar om att det blir klart dyrare per hektar skyddad mark
            kommer att besannas. Ett annat skäl är att tillämpningen riskerar
            att strida mot målet att det är de biologiskt mest värdefulla
            naturområdena som ska prioriteras vid naturskyddet. Försöken bör
            inte utesluta att existerande metoder för skogsskydd används i
            dessa områden under försökstiden annars riskerar skyddsarbetet
            att avstanna helt där.
          </p>
          <p xml:id="i-YACZijayNox8gm1bVFGyPy">
            Regeringen vill bl.a. ge markägare större möjlighet att ta initiativ
            till formellt skydd för skogsarealer och att välja skyddsform.
            Miljöpartiet är något frågande inför hur stor skillnaden egentligen
            blir jämfört med dagens sätt att arbeta. Vi vill dock inte motsätta
            oss sådana försök i Sverige. Det finns dock en risk för att vissa
            markägare vill ta initiativ till att mark som redan frivilligt
            avsatts nu kommer att få formellt skydd med medföljande ersättning
            från staten. Ett villkor för markägarinitierat skydd bör därför
            vara att markägaren har notifierat myndigheter om frivillig avsättning
            av skyddsvärd mark, så att markens skyddsvärde också kan kontrolleras.
            En utökad initiativrätt bör heller inte vara förbehållen just
            markägaren utan bör också omfatta andra intressenter. I försöksverksamheten
            bör därför också ingå möjlighet för den ideella miljövården, i
            t.ex. lokala naturvårdsorganisationer, att i större utsträckning
            ta initiativ till inrättande av formellt skydd för skyddsvärda
            arealer.
          </p>
          <head xml:id="i-9Lo7b3EqQt4Bhk3iKeHaoN" type="h1">
            Samrådsgrupper för naturvård på regional nivå
          </head>
          <p xml:id="i-EhQRC5Tap9NqXKvRCjnYk9">
            Regeringen föreslår att samrådsgrupper för naturvård bildas i
            varje län. Länsstyrelsen får uppdraget att initiera sådana grupper.
            Miljöpartiet har många lokalt verksamma medlemmar som redan ingår
            i Skogsstyrelsens regionala och lokala sektorsråd som representanter
            för kommuner eller för ideell naturvård. De lokala sektorsråden
            omfattar i storlek ofta ett gammaldags landskap som deltagarna
            har god kännedom om. Dessa skogliga sektorsråd fungerar utmärkt
            som samtalsorgan kring naturskydd, naturvård och kulturminnesvård.
            Vi ställer oss, liksom Naturvårdsverket och Skogsstyrelsen, tveksamma
            till nyttan av att skapa ytterligare ett samverkansorgan på länsnivå.
          </p>
          <head xml:id="i-E2LoFdDtFH6ve6HneGuH7n" type="h1">
            Ökad användning av naturvårdsavtal
          </head>
          <p xml:id="i-XkquymuYCWpUWAzKCLPKiU">
            Miljöpartiet anser i likhet med regeringen att naturvårdsavtal
            bör kunna användas i ökad utsträckning. Vi har också motionerat
            om detta tidigare. För att vara meningsfulla ur naturskyddssynpunkt
            måste dock avtalen vara långsiktiga. Vi anser att det är lämpligt
            att avtalsperioden är minst 50 år.
          </p>
          <p xml:id="i-8HMuULcUxXmCQQhtKnKawk">
            I undantagsfall bör kortare avtalsperioder kunna användas, om
            det inte finns annat sätt att rädda akut hotade värdekärnor. Detta
            tillvägagångssätt kan vara billigare på kort sikt men blir dyrare
            på längre sikt. Det kan knappast anses vara kostnadseffektivt
            i längden. En förutsättning för användning av kortare avtalsperioder
            är därför att anslagen höjs mer än annars hade varit fallet.
          </p>
          <p xml:id="i-7FGKiWwh5F5Cakdv8PsecX">
            Vid beslut om och utformning av avtal bör myndigheterna i ökad
            utsträckning beakta skötselåtgärder för att öka eller bibehålla
            naturvärdena i värdekärnor. Det kan bl.a. innebära mer uppmärksamhet
            åt hotade arter som behöver kontinuerlig naturvårdsskötsel och/eller
            restaurering av skogsmiljöer.
          </p>
          <p xml:id="i-FXCfy9QePPTAjM5vfjQS8g">
            Regeringen föreslår även ny form av naturvårdsavtal: fastighetsavtal.
            Dessa fastighetsavtal ska kunna användas för en hel fastighet.
            Här bör dock noga preciseras vad som gäller. Det kan inte vara
            meningen att normalt god naturvård automatiskt ska leda till ett
            fastighetsavtal med staten som betalare. Det måste finnas exceptionella
            naturvärden som enbart klaras med ett sådant fastighetsavtal,
            t.ex. ett vackert gammalt odlingslandskap med betade skogar och
            hagar.
          </p>
          <head xml:id="i-DifdJdRDBMh3hrNkwvM1Ss" type="h1">
            Ersättningsmark
          </head>
          <p xml:id="i-SLbZ6NDXqsVaCQrys5DESn">
            En aktivare användning av ersättningsmark kan underlätta skyddet
            av skogsmark med höga naturvärden. Särskilt i södra Sverige kan
            staten mer aktivt behöva köpa mark för att använda som ersättningsmark.
            Vid användning av ersättningsmark kan det vara lämpligt att prioritera
            ersättningsmark till markägare som bor i anslutning till marker
            och själva brukar och vårdar dem. Regeringen bör ge nya ägardirektiv
            till Sveaskog så att underlättande av reservatsbildning genom
            tillhandahållande av ersättningsmark blir en högt prioriterad
            uppgift för bolaget.
          </p>
          <head xml:id="i-Xm9fnYXnzNVzpmrTPvugck" type="h1">
            Kommunala biotopskyddsområden
          </head>
          <p xml:id="i-Df7RPgJENAM8RCXQbRSzcE">
            Miljöpartiet anser att det finns för- och nackdelar med att kommunerna
            inrättar biotopskyddsområden. Det är bra att kommunen kan ta initiativ.
          </p>
          <p xml:id="i-H1LQ89QiDnWwkJ4gYgzEiB">
            Vi ställer oss frågande till om kommunerna kommer att inrätta
            särskilt många biotopskydds­områden, eftersom det innebär att
            kommunen då måste stå för en del av ersättningen till markägaren.
            Samtidigt har flera remissinstanser varnat för att kommunala biotopskyddsområden
            också ger kommunen möjlighet att besluta om dispenser från skyddet.
            De har också varnat för att dispensmöjligheten kan utnyttjas för
            ofta och undergräva syftet med områdena.
          </p>
          <p xml:id="i-EF35CVmfcemUjKBBXBuj3P">
            Miljöpartiet anser att en bättre väg att gå är att som dåvarande
            Svenska kommunförbundet föreslagit, länsstyrelser inrättar flera
            biotopskyddsområden i samråd med kommunerna. Dispens bör kunna
            lämnas endast om det föreligger synnerliga skäl, i linje med vad
            som anförts av bl.a. Stockholms universitet.
          </p>
          <p xml:id="i-ByfS8tAeXUFdbHj6TXW3d9">
            Vidare kan det behövas ytterligare incitament för kommuner att
            skydda eller avstå från att exploatera tätortsnära natur, inte
            minst om det handlar om billig och attraktiv exploateringsmark.
            Ett sätt att stödja kommunernas arbete med biologisk mångfald
            är incitament för alla kommuner att upprätta en naturvårdsplan
            eller kombinerad naturvårds- och friluftsplan, eventuellt som
            en del av översiktsplanen.
          </p>
          <head xml:id="i-NF26RTCfmas2MFw2GJSRKd" type="h1">
            Toleransavdraget
          </head>
          <p xml:id="i-UPbDWFE9MSg99ZQjuEXbxY">
            Avskaffandet av toleransavdraget bör, som regeringen anger, underlätta
            kontakter med markägare. Det kan därför prövas under en testperiod
            på förslagsvis tre år. Innan toleransavdraget återinträder, förlängs
            eller avskaffas permanent bör effekten utvärderas: Har slopandet
            gett en påtaglig förbättring i samarbetet mellan myndigheterna
            och markägare?
          </p>
          <p xml:id="i-99nJHw7YYrFiUuG7PGU2HS">
            Samtidigt innebär avskaffandet ett skifte i den nuvarande balansen
            mellan äganderätt och ägaransvar, till förmån för äganderätten
            på ägaransvarets bekostnad. Regeringens förslag har redan lett
            till signaler från markägarhåll om att lämnad naturhänsyn utan
            ersättning i samband med stora avverkningar i konsekvensens namn
            behöver omprövas. Detta är ett steg i fel riktning.
          </p>
          <p xml:id="i-WGjAq6LFpJA8sfdFiJNYbi">
            Samhällets värderingar är inte konstanta. Innebörden i äganderätten
            har utvecklats med tiden. Insikten om den biologiska mångfaldens
            betydelse för ekosystemtjänster och samhällets överlevnad har
            också ökat. Det ger större eftertryck åt devisen: Vi har inte
            ärvt jorden från våra föräldrar, vi har lånat den av våra barn.
            En sådan utgångspunkt kan tänkas få konsekvenser för synen på
            balansen mellan äganderätt och ägaransvar. Parallellt med försöksverksamheten
            med avskaffat toleransavdrag bör därför förslag om att modernisera
            ägaransvaret utredas, mot bakgrund av bl.a. ökade kunskaper om
            betydelsen av ekosystemtjänster. Ett eventuellt permanent slopande
            av toleransavdraget bör gå hand i hand med andra åtgärder för
            att stärka ägaransvaret. En åtgärd som kan övervägas är gröna
            biomångfaldscertifikat, motsvarande de gröna elcertifikat som
            införts i energisektorn.
          </p>
          <p xml:id="i-T7wkn8cT9ogr78GYZsmjvd">
            Miljöpartiet befarar för övrigt att den statsfinansiella konsekvensen
            av slopandet av toleransavdraget har underskattats. Intäktsbortfallet
            bör kompenseras genom en ökning av anslagen för skydd av biologisk
            mångfald, för att inte riskera ytterligare tempoförlust i skyddsarbetet.
          </p>
          <head xml:id="i-JggWV6r5oC1GyTUwcMKQ2D" type="h1">
            Lokalt naturvårdsarbete
          </head>
          <p xml:id="i-MZr8sR8bixWugsQVAAC4BW">
            Miljöpartiet välkomnar regeringens förslag om att åter satsa
            på det lokala naturvårds­arbete som bedrevs 20042006 genom att
            återinföra anslag till Lonaprogrammet. Till skillnad från regeringen
            anser vi dock att en sådan satsning bör finansieras under flera
            år, inte bara ett år. Dessutom bör satsningen medföra ökade anslag
            till naturvården, inte finansieras inom den befintliga ramen som
            regeringen föreslår. I annat fall utarmas skydds­anslaget ännu
            mer.
          </p>
          <p xml:id="i-5ZGwGbQG3KAxhujsTkBQQM">
            Syftet med satsningen bör vara att stärka både den sociala naturvården
            och den biologiska mångfalden. Det är också viktigt att medel
            inte går till projekt som medför försämringar av underlaget för
            biologisk mångfald. Om bidrag söks för åtgärder som kräver tillstånd
            eller dispens enligt miljöbalken bör tillstånd eller dispens vara
            beviljat innan bidrag kan beviljas.
          </p>
          <head xml:id="i-CpA6eGVCz2YybhazEQebdL" type="h1">
            Tuffare tag mot brottslighet mot natur- och kulturvärden
          </head>
          <p xml:id="i-FXcskr1zBUmCTw5W1XJYYc">
            Regeringen skriver i propositionen att vid allt skogsbruk ska
            hänsyn tas till naturvården, kulturmiljövården och andra allmänna
            intressen, bland annat friluftslivet, i enlighet med skogsvårdslagen.
            Så sker dock inte i praktiken. Naturvårdsverket och Skogsstyrelsen
            skriver i rapporten Kontrollstation att miljöhänsyn som tas till
            natur- och kulturvärden i samband med avverkning ligger på en
            fortsatt låg nivå. Från perioden 19992001 till 20042006 har andelen
            föryngringsavverkad areal som inte uppfyller lagens krav på hänsyn
            enligt skogsvårdslagen ökat något och uppgår nu till 24 %. Även
            andelen avverkningar som når bättre hänsyn än lagens krav har
            minskat sedan åren 20012003. Särskilt bör uppmärksammas att arealandelen
            med obetydlig hänsyn till Hänsynskrävande biotoper och Skyddszoner
            har ökat sedan perioden 19992001.
          </p>
          <p xml:id="i-NzHr13NDyx1886M9dj43dV">
            Även om propositionen handlar om skydd av naturområden vill vi
            ta upp problemet med bristande skydd av kulturmiljövärden. Delmål
            3 för Levande skogar säger att skogsmarken skall brukas på sådant
            sätt att fornlämningar inte skadas och så att skador på övriga
            kända värdefulla kulturlämningar är försumbara senast år 2010.
            I den fördjupade utvärderingen Nu är det bråttom! konstaterade
            Miljömålsrådet att skadenivåerna på fornlämningar och övriga kulturlämningar
            i samband med skogsbruk är fortfarande alltför omfattande. Trots
            informationsinsatser från myndigheterna har t.ex. skadorna på
            fornminnen i Västernorrlands län flerdubblats sedan 1999.
          </p>
          <p xml:id="i-WbLf34wQyPD5Wd36dr3xFg">
            I samband med regeringens skogsproposition motionerade Miljöpartiet
            om behovet av starkare styrmedel för att förbättra hänsynen till
            natur- och kulturmiljövärden i skogsbruket (2007/08:MJ14). Utskottet
            och riksdagen avfärdade förslaget med hänvisning till att frågan
            eventuellt skulle tas med i en väntad handlingsplan för en generell
            strategi för skogsbruket (bet. 2007/08: MJU18). Förhållandena
            har inte blivit bättre. I ett pressmeddelande från juni 2009 anger
            Skogsstyrelsen följande när det gäller att uppfylla de generella
            hänsynskraven: Totalt för samtliga ägarkategorier är resultatet
            dock oförändrat, 75 procent av arealen uppfyller lagens krav.
          </p>
          <p xml:id="i-NjGczYD48SzceJ48DJBTZo">
            Det är uppenbart att riksdagens förhoppningar inte har infriats.
            Informationskedjan måste fungera ända ut till maskinföraren i
            skogen. Myndigheterna behöver ingripa med större kraft mot brott
            mot reglerna till skydd för miljö- och kulturvärden i landskapet,
            så länge sektorsansvaret inte fungerar.
          </p>
        </div>
        <div xml:id="i-GJ58xAmBKUvNifbo9bL1wy" type="signatureBlock">
          <list xml:id="i-AJkji4XJWkJHtytfXFVDsx">
            <item xml:id="i-S8BZwJe73rrim6PLoDV7Bi" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
            <item xml:id="i-ftod5eQb5Yb7JbLrt5Htx" who="i-5QNmudGpnjjRJCTYzakn9H" type="signature">
              Karin Svensson Smith (mp)
            </item>
            <item xml:id="i-KWVZbkcAbxfQKji3zoQCEy" who="i-C2s3YhmmVmNkgvznmmnD4x" type="signature">
              Per Bolund (mp)
            </item>
          </list>
        </div>
      </div>
    </body>
  </text>
</TEI>
