<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__618/mot_1966__ak__618-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Andra kammaren, nr 618 år 1966
          </p>
          <p>
            Nr 618
          </p>
          <p>
            Av herr Hedin m.fl., om rätt för jordbrukets ekonomiska före-
            ningsrörelse till skatteavdrag för forskningskostnader.
          </p>
          <p>
            (Lika lydande med motion nr 511 i Första kammaren)
          </p>
          <p>
            Det svenska jordbruket befinner sig tekniskt sett på en mycket
            hög ef- fektivitetsnivå och kan i detta avseende väl mäta sig
            med de mest avan- cerade jordbruksområdena i världen. Effektiviteten
            måste emellertid stän- digt förbättras, dels för att ge jordbrukets
            utövare och anställda möjlighet att följa med i den allmänna standardutvecklingen
            i vårt land, dels för att kunna konkurrera med andra länders jordbruksproduktion
            trots att vår levnadsstandard och våra produktionskostnader är
            höga i jämförelse med dessa. Det svenska jordbruket står därvid
            som näring i full paritet med svensk industri, som enbart genom
            utbyggd konkurrenskraft på sikt kan bevara vårt ekonomiska försprång.
            En väsentlig förutsättning för att nå dessa mål är den forskning,
            försöks- och utvecklingsverksamhet som industrien bedriver inom
            eget företag. Fusionering, storleksrationalisering och sam- verkan
            mellan intressegrupper har där skapat de produktionsvolymer som
            erfordras som underlag för att kunna bära dessa kostnader och
            ekono- miskt utnyttja dem.
          </p>
          <p>
            För jordbruket är det lika angeläget som för industrien att med
            ut- nyttjande av näringens egna resurser föra utvecklingsarbetet
            vidare. Effek- tiviseringssträvandena måste rikta sig mot såväl
            det enskilda jordbruket, för utvecklande av effektivare produktionsmetoder
            och bättre hjälpmedel, som mot varornas uppsamling, förädling
            och marknadsförande. Med all respekt för den forskning som sker
            med medel som ställs till förfogande av det allmänna är det liksom
            för industrien angeläget att jordbruksnäringen själv satsar ekonomiska
            och personella resurser för detta utvecklingsarbete.
          </p>
          <p>
            Det egentliga utvecklingsarbetet kan inte med framgång utföras
            inom så små enheter som det enskilda jordbruket. även de lokala
            ekonomiska för- eningarna, som på detta område närmast skulle
            kunna företräda produ- centintresset, är för små för att i egen
            regi kunna påtaga sig annat än mera perifera uppgifter. Riksorganisationerna
            inom jordbrukets ekonomiska för- eningsrörelse skulle däremot
            ha förutsättning att angripa dessa problem på en med industrien
            jämförbar bas. Den erforderliga kapitalbildningen
          </p>
          <pb facs="riksdagen-motions-pdf/data/1966/mot_1966__ak__618/mot_1966__ak__618-002.pdf"/>
          <p>
            Motioner i Andra kammaren, nr 618 år 1966 15
          </p>
          <p>
            och den årliga kostnadstäckningen för ett sådant arbete måste
            självfallet ytterst bäras av den samlade jordbruksproduktionen
            men bör lämpligen kunna tillskjutas av primärorganisationerna
            genom beslut av medlemmarna. För närvarande erhåller emellertid
            dessa organisationer icke skattemässig avdragsrätt för sådana
            kostnader. Jordbruket kommer härigenom som nä- ring i ett avgjort
            sämre läge än storföretagen inom industri eller handel, vilka
            inom företaget eller koncernen utan skattebelastning kan lösa
            dessa produktiva uppgifter. Motioner av samma slag som denna väcktes
            vid 1965 års riksdag. Bevill- ningsutskottet redogjorde utförligt
            för frågans tidigare behandling och er- inrade om att 1959 års
            riksdag hos Kungl. Maj:t anhållit om utredning av- seende avdragsrätt
            för bidrag till forskningsverksamhet, vilken utredning dock ännu
            inte kommit till stånd. Då utskottet erfarit att Kungl. Maj:t
            har frågan under fortsatt uppmärksamhet ansåg utskottet motionsyrkandet
            i denna del vara i viss mån tillgodosett. Vidare erinrade utskottet
            om att Kungl. Maj:t har frågan om medlemsavgifters behandling
            i skattehänseende under fortsatt uppmärksamhet, varför motionsyrkandet
            också i denna del kunde anses i huvudsak tillgodosett. Emellertid
            ansåg sig utskottet böra avstyrka bifall till motionerna främst
            med motivering att spörsmålet är av så vittomfattande karaktär
            att det bör övervägas i samband med pröv- ningen om företagsbeskattningen
            över huvud taget. Vi anser att utskottet har överdrivit svårigheterna
            att komma till rätta med föreliggande problem och anser i varje
            fall att regeringen utan särskild utredning bör kunna föreslå
            åtgärder som jämställer jordbrukets ekonomiska föreningsrörelse
            med industrien.
          </p>
          <p>
            Av finansministerns svar på en enkel fråga av herr Hedin den
            13 de- cember 1965 synes framgå att regeringen kommer att tillsätta
            den utred- ning som 19358 års riksdag begärt. Utan särskild utredning
            bör det emellertid vara möjligt att genom en par- tiell reform
            medge att jordbrukets föreningsrörelse i likhet med industrien
            medgives avdrag för bidrag till direkt målforskning. En stor del
            av den forskning inom jordbruket som är önskvärd torde kunna betraktas
            som målforskning, då den syftar till ökad lönsamhet för den enskilde
            jord- brukaren och därmed också för jordbruket som helhet och
            dess ekonomiska organisationer.
          </p>
          <p>
            Vi ser det som utomordentligt angeläget att denna fråga blir
            löst och hemställer därför,
          </p>
          <p>
            att riksdagen i skrivelse till Kungl. Maj:t måtte begära så-
            dan översyn av skattelagstiftningen att jordbrukets ekono- miska
            föreningsrörelse medgives avdragsrätt för kostnader
          </p>
          <pb facs="riksdagen-motions-pdf/data/1966/mot_1966__ak__618/mot_1966__ak__618-003.pdf"/>
          <p>
            16 Motioner i Andra kammaren, nr 618 år 1966
          </p>
          <p>
            för forskning, som har karaktär av målforskning, inom jord- bruket.
          </p>
          <p>
            Stockholm den 26 januari 1966 Carl Eric Hedin
          </p>
          <p>
            Erik Larsson Elias Jönsson Rolf Eliasson
          </p>
          <p>
            i Norderön i Ingemarsgården i Moholm
          </p>
        </div>
      </div>
    </body>
  </text>
</TEI>
