<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1951--ak--00352">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__352/mot_1951__ak__352-001.pdf"/>
      <fw xml:id="i-7um7ayY8DmewVo3GoHvK6M">
        12 Motioner i Andra kammaren, nr 332.
      </fw>
      <div xml:id="i-LsBdoik6PNqGVgiRRF9aru" type="motHeader">
        <div xml:id="i-PYM8PQ2NCcXM4psSakeUsW" type="motTitle"/>
        <div xml:id="i-EcnUQ8qEdMWupxFpvjrF6J" type="motSubmissionInfo"/>
      </div>
      <div xml:id="i-G3oW37a1W5LKiZm7edsn8w" type="motBody">
        <div xml:id="i-4bJaCTSUPiUGJwu6UGFG9R">
          <p xml:id="i-B1GViJWAwiKZ4q4tsRYc5E">
            Nr 352.
          </p>
          <p xml:id="i-5sns6j4EivpqoXkgf4Hb2f">
            Av herrar Bergstrand och Nordkvist, om anslag till inköp av ett
            helikopterflygplan för östgötaskärgården och anslu- tande bygder
            i Södermanlands och Kalmar län.
          </p>
          <p xml:id="i-KGNfQwPn5poSZiJ1WACuGt">
            Den svenska landsbygden har många problem att lösa. Det torde
            icke innebära någon överdrift att säga, att bland dem kommunikationsproblemet
            är ett av de större, liksom att dess lösning för stora områden
            ter sig svår och komplicerad. Ej minst gäller detta skärgårdsbygderna.
            Deras vägvä- sende fyller mångenstädes icke på långt när de krav,
            som rimligen kunna ställas och tillgodoses med hjälp av modern
            teknik. Särskilt bekymmersamt gestalta sig förhållandena mången
            gång för dem som äro bosatta på skär- gårdsöarna, när båtförbindelserna
            med fastlandet av någon orsak avbrytas. Exempelvis de perioder
            då isbildningen sker, men då det &gt;varken bär eller brister».
            Sådana perioder kunna för befolkningen bli ödesdigra, framför
            allt om sjukdom tillstöter men omöjliggjorda fastlandsförbindelser
            varken medge läkarbesök hos den sjuke eller transport av de sjuka
            till sjukhus. I den skärgård, som utan skarp avgränsning från
            södra Södermanland sträcker sig längs hela östgötakusten ner till
            västerviksbygden, torde antalet året om bebodda öar utgöra 25—30.
            Befolkningen är visserligen fåtalig lik- som i angränsande fastlandsbygd,
            där för övrigt svårigheterna ofta äro lik- artade. Denna befolkning
            fyller dock för vår folkförsörjning och vår kust- bevakning mycket
            viktiga uppgifter. Mellan öarna och fastlandet saknas sedan åratal
            varje båtförbindelse i reguljär trafik; tidigare båtlinjer ha
            måst nedläggas. På fastlandssidan är vägväsendet ofullkomligt,
            genom att vä- garna i stor utsträckning äro smala, krokiga och
            därför svårframkomliga. Vid de ofta återkommande övervägandena
            av möjligheterna att råda bot på de skildrade kommunikationssvårigheterna
            och därigenom uppkomna olägenheter har uppmärksamheten alltmer
            inriktats på flyget. I stockholms- skärgården har under senare
            år riklig och gynnsam erfarenhet vunnits på detta område. | Att
            ordna en sådan flygtjänst kräver emellertid medel, som det synes
            ute- slutet att kunna uppbringa inom den östgötaskärgård med gränsområden,
            varom här talats. Emellertid finnas inom lämpligt avstånd flera
            av flyg- vapnets förläggningar (Nyköping, Norrköping), och det
            borde vara möjligt att rutinmässigt använda dess resurser för
            hjälp i krissituationer i dessa bygder. Sporadiskt har visserligen
            redan tidigare sådan hjälp någon enstaka gång ordnats genom myndigheterna
            via flygvapnet. Dock äro vi medvetna om
          </p>
          <pb facs="riksdagen-motions-pdf/data/1951/mot_1951__ak__352/mot_1951__ak__352-002.pdf"/>
          <fw xml:id="i-GBYta2QtLwGcjdX73cAiLS">
            Motioner i Andra kammaren, nr 332. 13
          </fw>
          <p xml:id="i-KNdEG19V6Xe4vTY32Yirzq">
            att flygvapnets maskiner ej lämpligen kunna eller böra användas
            i trafik av nu omskriven art. Bl. a. torde landningsförhållandena
            som regel medföra alltför stora risker för personer och materiel.
            Men helikopterflyg borde vara användbart och ställas till förfogande
            för flygvapnet, som ägde att bemanna det med personal. Landsbygdens
            avfolkning sammanhänger otvivelaktigt till ej ringa del med isoleringen
            från tätorterna. I skärgårdsområdena har denna avfolkning fortskridit
            i speciellt framträdande grad. En östgötatidning har för kort
            tid sedan visat, hurusom befolkningen i Östergötlands skärgårdsbygd
            under det gångna halvseklet minskat i de olika socknarna med ca
            25—40 procent i absoluta tal. Här gör sig otvivelaktigt en circulus
            vitiosus gällande på ett ödesdigert sätt; två i och för sig olikartade
            faktorer inverka på varandra i inbördes försämrande riktning.
            Befolkningsglesheten gör det sålunda eko- nomiskt icke möjligt
            för bygden att bära upp ett fullgott kommunikations- väsende medan
            å andra sidan samma bristfälliga kommunikationssystem bidrager
            till att ytterligare påskynda avfolkningen. Denna kedjeverkan
            be- höver brytas, enär det för det allmänna innebär ett viktigt
            realintresse, att dessa gränsbygder ej avfolkas. Det är vår övertygelse,
            att det bidrag till för- bättringen av förbindelserna som det
            ovan framlagda förslaget innebär skulle utgöra ett icke oviktigt
            steg i rätt riktning, liksom det ej heller skulle komma att innebära
            någon synnerligen stor påfrestning på våra be- gränsade ekonomiska
            resurser. Priset på en helikopter rör sig i detta nu om ca 25
            000—26 000 dollar. I anslutning till vad som ovan anförts hemställes,
            att riksdagen må bevilja ett anslag motsvarande den be- räknade
            kostnaden av 26 000 dollar till inköp av ett helikop- terflygplan
            avsett för angelägna transporter i östgötaskär- gården och anslutande
            bygder i Södermanlands och Kalmar län, samt att riksdagen måtte
            hos Kungl. Maj:t hemställa om ut- färdande av närmare föreskrifter
            angående placering och bemanning av helikoptern i anslutning till
            vad ovan an- förts och utfärda bestämmelser rörande helikopterns
            användning. Alternativt hemställes, därest ytterligare utredning
            i ärendet kan anses påkallad, att riksdagen hemställer, att Kungl.
            Maj:t snarast låter verkställa en sådan utredning och för riksdagen
            framlägger de förslag i ärendet vartill den kan föranleda.
          </p>
          <p xml:id="i-EoxTXgUEoLnbQEaZobaPdc">
            Stockholm den 26 januari 1951.
          </p>
          <p xml:id="i-4BPu4kXV5GzMXKeQz2tjGg">
            Paul Bergstrand. Sigfr. Nordkvist.
          </p>
        </div>
      </div>
    </body>
  </text>
</TEI>
