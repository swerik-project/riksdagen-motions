<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KrU-00213">
  <teiHeader>
    <fileDesc>
      <titleStmt>
        <title>Visingsö som världsarv</title>
        <author corresp="i-JSSYZnWrKjtbfWDmu1qLSb">av Magdalena Andersson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Visingsö som världsarv</title>
          <idno type="rdwebb">GU02Kr213</idno>
          <rs type="number">Kr213</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GU02Kr213/text</ref>
          <ref type="dokument_url_html">http://data.riksdagen.se/dokument/GU02Kr213</ref>
          <ref type="dokumentstatus_url_xml">http://data.riksdagen.se/dokumentstatus/GU02Kr213</ref>
          <ref type="doc">http://data.riksdagen.se/fil/511933A4-E72A-4A01-B4D9-B762170488B5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JSSYZnWrKjtbfWDmu1qLSb</idno>
            <name>Magdalena Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PNBSDwmyvgxy6hdQuXXdgN" type="signed"/>
        <correspContext corresp="i-PNBSDwmyvgxy6hdQuXXdgN">
          <note type="signatory" corresp="i-JSSYZnWrKjtbfWDmu1qLSb"/>
        </correspContext>
        <correspAction xml:id="i-9P7ErtqXYdvL7QyGF91xL9" type="referral">
          <date when="2006-11-07"/>
        </correspAction>
        <correspAction xml:id="i-X83sPkVrLtFLpZLiZomzHb" type="dismissal">
          <date when="2006-11-07"/>
        </correspAction>
        <correspAction xml:id="i-2jqqyY6KjviT1eoXranmBd" type="submission">
          <date when="2006-10-31"/>
        </correspAction>
        <correspAction xml:id="i-EwFGoh1wd2uCyVbzxh3djo" type="numbering">
          <date when="2006-10-30"/>
        </correspAction>
        <correspAction xml:id="i-Lwauqjcaa7bGpPc7LVRoW2" type="transfer">
          <date when="2006-10-26"/>
        </correspAction>
        <correspAction xml:id="i-7vZxi45NBxfpvcAKYK4eV8" type="assigned"/>
        <correspContext corresp="i-7vZxi45NBxfpvcAKYK4eV8">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Fy4QZftzfxQLCiV4Cysp3V" type="motBody">
        <div xml:id="i-YUJNFzAPQyLFnUX7ePa8Pt" type="motProposal" subtype="förslag">
          <head xml:id="i-PojDUu8LLbdenhpuibJkVc">
            Förslag till riksdagsbeslut
          </head>
          <p xml:id="i-4Wa5mYuZYnzjkKHhc9x1hy">
            Riksdagen tillkännager för regeringen som sin mening vad som
            i motionen anförs om att Visingsö bör upptas på världsarvslistan.
          </p>
        </div>
        <div xml:id="i-TqLrw8ipJ3SnSPTVYycTob" type="motContent">
          <head xml:id="i-AR6RKwVzrKXq1rJR3u4fKQ" type="h1">
            Visingsö som världsarv
          </head>
          <head xml:id="i-S59jX5jc3cXoK1EuwUfhmE" type="h1">
            Legenden
          </head>
          <p xml:id="i-62KmutKhYek3CVuMk3MTUD">
            I urminnes tider levde det många jättar i Vätternbygden. En av
            dem hette Vist och bodde i ett högt berg vid östra stranden av
            Vättern. Berget kallas än idag för Vistakulle. Så hände det sig
            en dag, att Vist och Vista (jättens gumma) blev inbjudna till
            bröllop hos sina släktingar på Kinnekulle i Västergötland.
          </p>
          <p xml:id="i-HDwrSJqkqFvwrHyFvQMezt">
            Hemvägen från kalaset blev besvärlig för Vista. Hon och orkade
            inte som på ditvägen ta ett hopp över Vättern. Hennes omtänksamme
            man fann dock på råd. Han drog upp en grästorva ur marken och
            kastade i sjön. Sedan kunde gumman Vista kliva på grästorvan och
            torrskodd komma över Vättern till Vistakulle.
          </p>
          <p xml:id="i-FvmKDG5EbQYmEQUrVQdVR4">
            Den plats där Vist ryckte upp torvan vattenfylldes och där finns
            ännu idag sjön Unden. Jordtorvan ligger fortfarande kvar i Vättern
            och blev med tiden en mycket vacker ö Visingsö.
          </p>
          <p xml:id="i-UAqe67KKATP1R5nKpV9m9N">
            En staty av jätten Vist med sin tuva står nu på östra stranden
            i Huskvarna och syns tydligt när man åker förbi på E4: an.
          </p>
          <head xml:id="i-NxG2ADdqUbfb771ZgoZHyL" type="h1">
            Historien
          </head>
          <p xml:id="i-31frtMYSha1JLK548QWWcS">
            Visingsö, med sin bördiga jordmån och sitt ypperliga läge, har
            i alla tider varit en attraktiv plats. Tidigt efter att inlandsisen
            dragit sig tillbaka och ön höjt sig över havsytan - Vättern var
            en del av det väldiga Yoldiahavet som bildades när isen drog sig
            tillbaka - steg de första människorna iland. På ön finns flera
            stora gravfält, som använts fram till vikingatidens slut. Fynd
            finns från såväl sten- som bronsåldern och från yngre järnåldern.
            Det finns flintyxor från äldre stenåldern och hällkistor från
            yngre stenåldern. De allra flesta fornlämningarna stammar emellertid
            från järnåldern. Det finns också spår efter ett långhus från tiden
            runt Kristi födelse, d v s förromersk järnålder. Det finns dessutom
            fornlämningar ifrån den yngre järnåldern, d v s vikingatiden.
            De många fynden från den yngre järnåldern vittnar om att här fanns
            ett blomstrande ösamhälle, jämförbart med exempelvis Birka och
            Gamla Uppsala.
          </p>
          <p xml:id="i-PUbUNq34JXB7yExJscAHKj">
            Visingsö borg på Näs är Sveriges äldsta kungaborg. Slottet uppfördes
            i mitten av 1100-talet för att tjäna som ett ointagbart fäste
            under fejderna mellan de Sverkerska och Erikska ätterna. Här avled
            flera av de tidiga kungarna, bl a Magnus Ladulås. Slottet omtalas
            t o m i de isländska sagorna Visingsö och dess ansenliga slott,
            där konungen förvarar sina dyrbarheter, är den starkaste punkten
            i riket.
          </p>
          <p xml:id="i-GoH6fTo5E4knBQm97S7hSt">
            Redan på medeltiden lagstadgades om ensamrätt för Kronan att
            disponera alla landets ekar. Man behövde ek för att bygga skepp.
            När rikets centrum flyttades till den nygrundade huvudstaden Stockholm
            behöll Kronan stora jordegendomar på ön. Med dessa som grund bildades
            trehundra år senare det Braheska grevskapet Visingsborg och som
            inledde öns nästa storhetstid.
          </p>
          <p xml:id="i-NspK4WTSPHgqwa82QQqbCR">
            För att säkra tillgången på ekvirke till flottan gjordes den
            stora ekplanteringen på Visingsö på 1830-talet. Visingsö Ekskog
            är idag Sveriges största samlade ektillgång.
          </p>
          <p xml:id="i-KxiEA94JTwFyYAN4jtZdtJ">
            Under Karl XII: s tid - mellan åren 1716 och 1718 - hyste Visingsborgs
            slott uppåt 2 000 krigsfångar, den större delen av dem var ryssar,
            många av dem avled under vistelsen av svält och umbäranden och
            begravdes på den s.k. rysskyrkogården ett par kilometer in på
            ön.
          </p>
          <p xml:id="i-C8sQms5CvU5Z81cRbYpMAe">
            Näs slott brann ned 1318 och idag finns delar av ruinen kvar.
            Visingsborgs slott är numer en vacker ruin på ön. Kvar finns Brahekyrkan.
            Den är byggd på medeltida grund, men fick på 1600-talet det utseende
            den har idag. Kyrkan var då slottskyrka till Visingsborgs slott.
            Under Per Brahe d y:s tid fylldes kyrkan med konstföremål från
            olika delar av Europa och blev slutligen en tidstypisk blandning
            av gudshus, släktminnestempel och konstmuseum. Den är också rikligt
            smyckad med målningar, silverföremål och träsniderier.
          </p>
          <head xml:id="i-6VtkzcAzcrVpskFdq1Mips" type="h1">
            Slutsats
          </head>
          <p xml:id="i-LQZuh6mykyjn2hgMVh6rA1">
            Sverige har undertecknat Unescos konvention till skydd för världens
            natur- och kulturarv världsarvskonventionen. De vanligaste kriterierna
            när ett objekt förs upp på världsarvslistan är att det omfattar
            antingen viktiga kulturella eller biologiska värden. Objektet
            bör dessutom i någon mening vara avgränsat.
          </p>
          <p xml:id="i-AgJQREKaEbj2xj5tMcgvEv">
            Visingsö är ett omistligt arv, inte bara av småländsk utan även
            av svensk kulturhistoria. Den rika förekomsten av både natur-
            och kulturobjekt kvalificerar ön till att föras upp på Unescos
            världsarvslista.
          </p>
        </div>
        <div xml:id="i-5nQbP4GZMGjmhXuVaG6BPc" type="motSignatures">
          <list xml:id="i-9y6WmyoKjWGtk3w9xzVzwW">
            <item xml:id="i-Hi8KgScomDGPkoHaWTVYBe" who="i-JSSYZnWrKjtbfWDmu1qLSb">
              Magdalena Andersson (m)
            </item>
          </list>
        </div>
      </div>
    </body>
  </text>
</TEI>
