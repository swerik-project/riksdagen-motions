<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-00240">
  <teiHeader>
    <fileDesc>
      <titleStmt>
        <title>Krigs- och terrorbrott</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:240 av Markus Wiechel m.fl. (SD)</title>
          <idno type="rdwebb">H902240</idno>
          <rs type="number">240</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H902240/text</ref>
          <ref type="dokument_url_html">http://data.riksdagen.se/dokument/H902240</ref>
          <ref type="dokumentstatus_url_xml">http://data.riksdagen.se/dokumentstatus/H902240</ref>
          <ref type="docx">http://data.riksdagen.se/fil/43893BF5-259D-4E63-B248-75045FC06535</ref>
          <ref type="pdf">http://data.riksdagen.se/fil/8D8CEFC3-2463-43DB-89E9-0C96E76E4F9B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TcpRMvA7NUH7VxZ1m46K1W</idno>
            <name>Mikael Strandman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-W2ebRyDCtGUQnjaP4co2Eq" type="signed"/>
        <correspContext corresp="i-W2ebRyDCtGUQnjaP4co2Eq">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TXWjMfPNdu6NddKf5hSeRx"/>
          <note type="signatory" corresp="i-MakV1EvC3LLnePpBXzwg5H"/>
          <note type="signatory" corresp="i-TcpRMvA7NUH7VxZ1m46K1W"/>
          <note type="signatory" corresp="i-7p7goD9VC5HZh4VdEN1AFo"/>
        </correspContext>
        <correspAction type="submitted" xml:id="i-9xyDj46sMbYm7fovZGLcmP">
          <date when="2021-09-23"/>
          <time when="16:33:39"/>
        </correspAction>
        <correspAction type="reviewed" xml:id="i-5uYLJxAe5TUG91f1pCfKJ7">
          <date when="2021-09-24"/>
          <time when="13:10:39"/>
        </correspAction>
        <correspAction type="referred" xml:id="i-Gqwbh5pWeUebUtSng7Lhzv">
          <date when="2021-10-14"/>
        </correspAction>
        <correspAction type="assigned" xml:id="i-8me62P96kpugycuNAuydUQ">
          <date when="2022-10-05"/>
          <time when="09:22:23"/>
        </correspAction>
        <correspContext corresp="i-8me62P96kpugycuNAuydUQ">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-UHmcGj452zq5WKbZNDn6d3"/>
        <correspContext corresp="i-UHmcGj452zq5WKbZNDn6d3">
          <ref type="uppgift">2021/22:JuU29</ref>
          <ref type="ref_dok_id">H901JuU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU29</ref>
          <ref type="ref_dok_titel">Terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:240 av Markus Wiechel m.fl. (SD) Krigs- och terrorbrott</div>
      </div>
      <div type="motBody">
        <div type="motProposal" subtype="förslag">
          <head xml:id="i-SB8d1KscQQxdYEcaZQtpey">
            Förslag till riksdagsbeslut
          </head>
          <list style="ol">
            <item xml:id="i-B9cfSkmWU5GXyzMSp84PCy">
              Riksdagen ställer sig bakom det som anförs i motionen om att
              införa en nationellt beslutad lista över terrororganisationer
              och tillkännager detta för regeringen.
            </item>
            <item xml:id="i-BCfR9AJneUsgYkywX5hVSw">
              Riksdagen ställer sig bakom det som anförs i motionen om att
              ge polisen åtkomst till hälso- och sjukvårdsuppgifter i de fall
              det kan handla om krigs- eller terrorbrott och tillkännager detta
              för regeringen.
            </item>
            <item xml:id="i-TQjyEUMBB6U32gYQwS2GpM">
              Riksdagen ställer sig bakom det som anförs i motionen om att
              utöka arbetet med att jaga terrorister och krigsförbrytare och
              tillkännager detta för regeringen.
            </item>
            <item xml:id="i-86KbbiZSiPjNQWu9b7mb5y">
              Riksdagen ställer sig bakom det som anförs i motionen om att
              se över rådande lagstiftning kring krigsförbrytelser och tillkännager
              detta för regeringen.
            </item>
            <item xml:id="i-GdYkEo7N3BjCNtNfE3JZdH">
              Riksdagen ställer sig bakom det som anförs i motionen om att
              tillsätta en haverikommission när Sverige drabbas av ett terrorattentat,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-AviyZzt2eMLNebTJwWvZeT">
            Nationellt beslutad lista över terrororganisationer
          </head>
          <p xml:id="i-Gw6dVuB3fN2fXRBohmU35m">
            Efter 11 september-attackerna 2001 inrättade EU en särskilt terroristlista
            vilket också kom att innebära en implementering av FN-resolution
            1373 som också var en direkt följd av terrorattentaten den 11
            september. Rådets förordning (EG) nr 2580/2001 föreskriver frysning
            av alla penningmedel, andra finansiella tillgångar eller ekonomiska
            resurser som tillhör de personer som berörs och inga penningmedel,
            andra finansiella tillgångar eller ekonomiska resurser får ställas
            deras förfogande, varken direkt eller indirekt. Resolutionen utfärdades
            av FN:s säkerhetsråd under kapitel VII i FN-stadgan, vilket också
            innebär att den, som också är en sanktionslista, är bindande för
            samtliga av FN:s medlemsländer.
          </p>
          <p xml:id="i-QXFZjLRD99Jzya5nVzaae7">
            I korthet innebar det att den eller de som förs upp på listan
            ska få det svårare att bedriva terrorism och medlemsländerna ska
            kunna bistå varandra för att ”ge varandra största möjliga bistånd
            när det gäller att förhindra och bekämpa terroristhandlingar”
            samt ”fullt ut utnyttja sina befintliga befogenheter” för detta
            syfte.
          </p>
          <p xml:id="i-4EZXTd1VThi9BiaV8dtyy7">
            I artikel 1.3 i gemensam ståndpunkt 2001/931/Gusp anges betydelsen
            av en terrorist­handling: ”En avsiktlig handling som på grund
            av sin art eller sitt sammanhang allvarligt kan skada ett land
            eller en internationell organisation och som definieras som ett
            brott enligt nationell lagstiftning.” Dessa inbegriper bland annat:
          </p>
          <list style="ul">
            <item xml:id="i-2eEDYWRdTwttnuTKHCTu8M">
              Angrepp på en persons liv som kan leda till döden.
            </item>
            <item xml:id="i-m7kH4stHJQ7wRMejPArEC">
              Allvarliga angrepp på en persons fysiska integritet.
            </item>
            <item xml:id="i-TR6wMzJz3cjE7q2D5fgPNG">
              Människorov eller tagande av gisslan.
            </item>
            <item xml:id="i-WY5WiMHzxovSDqFKk7XiZ7">
              Förorsakande av omfattande förstörelse av en regeringsanläggning
              eller offentlig
            </item>
            <item xml:id="i-E4mWeHxkC23AvZcR7TiHcb">
              anläggning, transportsystem eller infrastruktur.
            </item>
            <item xml:id="i-R3mYoYkLYX1H7fo2E1ofo9">
              Kapning av luftfartyg och fartyg eller andra kollektiva transportmedel
              eller godstransporter.
            </item>
            <item xml:id="i-LM6qdGtRa8BzdDkh21E1bZ">
              Tillverkning, innehav, förvärv, transport, tillhandahållande
              eller användning av skjutvapen, sprängämnen eller av kärnvapen,
              biologiska eller kemiska vapen.
            </item>
            <item xml:id="i-4JSki4SZ4QiJUzsd3cG5JM">
              Deltagande i en terroristgrupps verksamhet, vari inbegrips att
              förse den med upplysningar eller ge den materiellt stöd eller
              bidra med någon som helst form av finansiering av denna verksamhet,
              med kännedom om att deltagandet kommer att bidra till gruppens
              brottsliga verksamhet.
            </item>
          </list>
          <p xml:id="i-SDTpX7eiTbgFHaLFuxa4Ce">
            För att dessa handlingar ska kunna anses som terroristhandlingar
            måste de utföras med målet att injaga allvarlig fruktan hos en
            befolkning, otillbörligen tvinga ett offentligt organ eller en
            internationell organisation att utföra eller att avstå från att
            utföra en viss handling, eller allvarligt destabilisera eller
            förstöra de grundläggande politiska, konstitutionella, ekonomiska
            eller sociala strukturerna i ett land eller i en internationell
            organisation.
          </p>
          <p xml:id="i-GWnGQKMkYBPx4H6KVytcVd">
            Det är naturligtvis bra att det finns internationella institutioner
            som lyfter upp problemet med terrorism och som aktivt verkar för
            att begränsa och förhindra denna företeelse. Det är också betydligt
            mer effektivt när flera länder arbetar tillsammans, men det innebär
            också att processen med att få in en terrorklassning på en sådan
            lista är svårare. Av den anledningen finns det en rad länder som
            har egna nationella listor, vilket underlättar arbetet avsevärt,
            främst genom minskad byråkrati. Sverige bör inte ligga efter,
            varför regeringen bör verka för att inrätta en svensk nationellt
            beslutad lista över terroristorganisationer.
          </p>
          <head type="h1" xml:id="i-XK3jSEyypiEAcJGYSUQGnx">
            Rättsväsendets åtkomst till hälso- och sjukvårdsuppgifter rörande
            krigs- eller terrorbrott
          </head>
          <p xml:id="i-9k7JLseZLQW8eHu25fGQfP">
            Rättsväsendets förmåga att förebygga terrorbrott och radikalisering
            i samhället har de senaste åren kommit att bli en allt mer aktuell
            fråga till följd av det ökade terrorhotet och till följd av en
            allt mer omfattande radikalisering. För att hantera dessa problem
            önskar polisen se fler sekretessbrytande bestämmelser, så att
            myndigheter smidigt kan utbyta information utan att bryta mot
            lagen för att säkerställa vår trygghet.
          </p>
          <p xml:id="i-49kpwkRTN1EdxbZuYDyYn7">
            Polisen hindras idag från att ta del av viktig information från
            hälso- och sjukvården, då känsliga uppgifter inte får röjas, även
            när exempelvis terroristbrott ska förebyggas eller förhindras.
            I takt med Islamiska statens frammarsch i Mellanöstern kunde vi
            höra rapporter om terrorister som återvänt till Sverige för att
            få sjukvård. I en intervju från sommaren 2019 med det kurdiska
            medieteamet ReProduction kunde vi höra Khaled Shahadeh, en av
            de svenska IS-terrorister som fått vård i Sverige, tala helt öppet
            om detta. I Sverige fick Shahadeh vård inom den ordinarie skattefinansierade
            sjukvården genom att läka nervskador han fått i en axel efter
            att ha stridit för terrorsekten. Resan till Sverige samt tillgång
            till nödvändiga handlingar fixades enligt honom själv av den fruktade
            och nu döde terrorledaren Omar al-Shishani. Efter denna resa åkte
            han till­sammans med sin nya fru tillbaka till Syrien och återanslöt
            sig till terrorgruppen.
          </p>
          <p xml:id="i-3MyKXMjiuvjUv2BRwMr4sf">
            Trots att sjukhuspersonal har kunnat vittna om att patienter
            vårdas för skador som lär ha orsakats i krig har polisen av integritetsskäl
            inte haft någon möjlighet att ta del av uppgifterna. I de fall
            då patienter kan misstänkas för olika typer av brott (krigsbrott,
            terroristbrott eller medhjälp till terroristbrott) har polisens
            arbete därmed försvårats avsevärt. Regeringen bör säkerställa
            att den typen av information framöver når polis och säkerhetstjänst
            för att på bästa sätt kunna lagföra brottslingar eller förhindra
            framtida brott.
          </p>
          <head type="h1" xml:id="i-QisaKc1uCzbmkNixdHxqWu">
            Utökat arbete för att jaga terrorister och krigsförbrytare
          </head>
          <p xml:id="i-G9CFvv63iw1nfkKA1ed2aU">
            Försommaren 1945 låg Europa i ruiner samtidigt som kaos rådde
            på stora delar av den europeiska kontinenten. Nazisternas rike
            låg i spillror samtidigt som nazisternas krigsförbrytare gjorde
            vad de kunde för att komma undan rättvisan. En del av dessa krigsförbrytare
            lyckades skapa en ny identitet samt ett helt nytt och lugnt liv
            i ett nytt hemland. Som följd av detta tillkom olika nazistjägare
            som fram till dessa dagar jagat de grymma förbrytarna runt världens
            alla hörn. Olika former av dokumentation har hjälpt nazistjägarna
            på traven, men med tiden har det av förklarliga skäl blivit ett
            allt mer komplicerat arbete. När olika former av brott och krigsförbrytelser
            begåtts för länge sedan är bevisläget ofta svårt eftersom det
            sällan finns skriftlig och/eller teknisk bevisning utan endast
            muntliga berättelser från eventuella vittnen eller offer.
          </p>
          <p xml:id="i-NP46LFTStHjuEtN38QgXiQ">
            Jakten på de nazistiska krigsförbrytarna från andra världskriget
            må vara så gott som avslutad, men det betyder inte att det inte
            finns krigsförbrytare som vandrar fritt i vårt land. 2008 valde
            Rikskriminalpolisen att utöka jakten på krigsförbrytare från forna
            Jugoslaven genom inrättandet av en ny krigsbrottskommission. Denna
            kommission har lett till fällande domar mot personer som begått
            brott i bland annat forna Jugoslavien och Rwanda. Att Sverige
            har ett ansvar att agera mot dessa brottslingar finns på pränt
            genom vårt undertecknande av Genèvekonventionerna och Romstadgan,
            vilket ligger till grund för Internationella brottmålsdomstolen
            i Haag. Trots denna förpliktelse har flertalet debattörer klassat
            Sverige som en fristad för krigsförbrytare, vilket är fullkom­ligt
            oacceptabelt.
          </p>
          <p xml:id="i-CyxfNHzf9PSNyei88d4Uon">
            Krigsbrottskommissionen har idag bytt namn och kallas idag för
            polisens grupp för utredning av krigsbrott. Det är också denna
            grupp som tar emot tips och anmälningar från allmänheten, Migrationsverket,
            Säkerhetspolisen och lokal polis runt om i Sverige när det finns
            misstankar om att en viss person har begått krigsbrott. Utredningarna
            bedrivs därefter i nära samarbete med Internationella åklagarkammaren
            Stockholm, där en särskild grupp åklagare är utsedd att ta hand
            om folkrättsbrott i form av folkmord, brott mot mänskligheten
            och krigsförbrytelser.
          </p>
          <p xml:id="i-TxrXuVREaS4rzdqX7vCUmf">
            Under 2017 anmäldes 80 krigsbrott till polisens krigsbrottskommission,
            en fördubb­ling jämfört med 2015. Av dessa rörde ungefär en tredjedel
            brott begångna i Syrien eller Irak och resterande i andra konfliktområden
            såsom exempelvis Somalia, Afghanistan, Eritrea och Ukraina. Av
            de tips som inkommit till gruppen kommer en betydande del från
            Migrationsverket som har specialister vars uppdrag är att upptäcka
            misstänkta personer under asylprocessen. Antalet anmälningar från
            Migrationsverkets specialister mer än fyrfaldigades under 2017
            (52 stycken) jämfört med 2014 (12 stycken).
          </p>
          <p xml:id="i-4fMYRVgshPWaCArsmzmxb3">
            Under 2017 dömdes totalt fyra personer för krigsbrott i svensk
            domstol. Vi vet samtidigt att det sorgligt nog per capita har
            rest förvånansvärt många svenska invånare som anslutit sig till
            terrorgrupper i exempelvis Syrien och Irak i jämförelse med andra
            västeuropeiska länder. Ett stort antal personer som aktivt åkt
            till konfliktzoner har således också återvänt till Sverige, och
            i samband med flyktingströmmarna till Sverige från konfliktområden
            är det tydligt att risken är stor att några av de som idag vandrar
            på våra gator aktivt har deltagit i olika konflikter. Regeringen
            bör återkomma med förslag som syftar till en utökad jakt på krigsförbrytare
            och terrorister.
          </p>
          <head type="h1" xml:id="i-PKk3Nyo5bqG6BpnQuqsAX7">
            Översyn av lagstiftningen kring krigsförbrytare
          </head>
          <p xml:id="i-AecrBbppKXGna25zae3HkN">
            Idag finns det en komplex lagstiftning för krigsförbrytelser,
            vilket gör brotten svåra att utreda då de som folkrättsbrott endast
            anses kunna begås i en väpnad konflikt. Av den anledningen måste
            gruppen för utredning av krigsbrott alltid analysera om det rådde
            en konflikt då brottet de utreder begicks, vilket beroende på
            olika omständigheter kan vara svårt. Regeringen bör se över rådande
            lagstiftning för att enklare kunna lagföra krigs­förbrytare.
          </p>
          <head type="h1" xml:id="i-Fj64vhTGQ5c9Ca3RndtDbx">
            Haverikommission vid terrordåd
          </head>
          <p xml:id="i-BAHUeje7nBzXHiZhjRtoxW">
            Den 7 april 2017 miste fem personer livet i ett terrorattentat
            på Drottninggatan i centrala Stockholm. Om den svenska staten
            och de svenska myndigheterna agerat på ett ansvars­fullt sätt
            hade detta inte behövt ske just eftersom terroristen Rakhmat Akilov
            aldrig hade vistats i Sverige.
          </p>
          <p xml:id="i-LN6BDaMRzHYnKSTBAN8Un6">
            Självklart kan inte alla terrordåd förhindras. Det yttersta vi
            kan förvänta oss är däremot att man vidtagit tillräckliga åtgärder
            för att minimera risken för detta. Vi kan även förvänta oss att
            man upprätthåller den lagstiftning som för närvarande finns för
            att motverka terror och grova brott, vilket i detta fall inte
            hade skett. Redan ett halvår innan Rakhmat Akilov genomförde sitt
            dåd fick han sitt utvisningsbeslut och borde därför enligt rådande
            regelverk ha lämnat landet ungefär tre månader innan attacken.
            De svenska myndigheterna försökte dock inte hitta honom, trots
            att han inte följt beslutet, och myndigheterna hade inte ens letat
            efter honom på hemadressen.
          </p>
          <p xml:id="i-C4TVeAo1Zoe2mupuw5tNJH">
            Trots att detta skett har ingen utredning kring denna händelse
            genomförts. Istället har reflektionerna stannat i tidningar och
            på sociala medier. Det råder inget tvivel om att det är mycket
            som inte fungerar i vårt samhälle när människor som saknar rätten
            att vistas i landet kan vandra fritt på våra gator. Det är extra
            anmärkningsvärt i ett läge då vi vet att potentiella terrorister
            eller andra kriminella slipper undan rättsväsendet på bekostnad
            av vanliga hederliga människor som riskerar liv och hälsa.
          </p>
          <p xml:id="i-7HzxdNtHq5eiphJ5eMoGrz">
            Elvaåriga Ebba samt de andra fyra personerna som miste livet
            i terrorattacken den 7 april 2017 hade med all sannolikhet levt
            idag om myndigheterna hade uppehållit rådan­de lagstiftning, och
            vad som hände på Drottninggatan kommer vi alla att minnas. Omständigheterna
            kring detta och hur det kunde ske borde däremot per automatik
            granskas. Av den anledningen bör regeringen se till att det alltid
            tillsätts en haverikom­mission när Sverige drabbas av ett terrorattentat
            för att sedan kunna återkomma med förslag till åtgärder baserade
            på kommissionens analyser i syfte att minska risken för framtida
            terrordåd.
          </p>
        </div>
        <div type="motSignatures">
          <list>
            <item xml:id="i-AU4R9r95hbjciBXFJ3bNb4">
              Markus Wiechel (SD)
            </item>
            <item xml:id="i-SyccwAaqWowowNo4KZtKZe">
              Alexander Christiansson (SD)
            </item>
            <item xml:id="i-Uxgc3yB6ytTDYRiMZDDr33">
              Jennie Åfeldt (SD)
            </item>
            <item xml:id="i-dLBMk72xER38uihDsjPYY">
              Mikael Strandman (SD)
            </item>
            <item xml:id="i-EsQT5Fv9rnVRdPy1v5eTZm">
              Sara Gille (SD)
            </item>
          </list>
        </div>
      </div>
    </body>
  </text>
</TEI>
