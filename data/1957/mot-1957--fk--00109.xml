<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--fk--00109">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__109/mot_1957__fk__109-001.pdf"/>
      <fw xml:id="i-Y3jNcRa2PBHrJ7HN9MBVA4">
        10 Motioner i Första kammaren, nr 109 år 1957
      </fw>
      <div xml:id="i-YS2J4vBiossquPZv2bLTF2" type="motHeader">
        <div xml:id="i-ADXucRejSahdNkznaqERuT" type="motTitle"/>
        <div xml:id="i-7EM2KRM9wejEjq8aX4NPSv" type="motSubmissionInfo"/>
      </div>
      <div xml:id="i-CDmQL3xWQyhJawUhSdze7L" type="motBody">
        <div xml:id="i-9wZWfqPMNrLZvjr9tMmQaS">
          <p xml:id="i-Eqpmcevs2YyV2kC1j2X2v8">
            Nr 109
          </p>
          <p xml:id="i-51fosg7JCLeutHMU8akTDb">
            Av herr Osvald m. fl., om ökat anslag till bidrag till anläggningar
            för vattenförsörjning och avlopp.
          </p>
          <p xml:id="i-UbqZYc9z3y4m63ULsD7238">
            Frågan om nedsmutsningen av våra vattendrag har numera kommit
            i ett sådant läge att den kan sägas utgöra ett av våra viktigaste
            samhällspro- blem. Situationen har också under senare år, såsom
            starkt understrukits i tredje lagutskottets utlåtande nr 27 år
            1956 med anledning av proposition med förslag till lag om ändring
            i vattenlagen, förvärrats på ett oroväckan- de sätt. Det är uppenbart
            att en tillämnad effektivare tillsynsorganisation och de av 1956
            års riksdag antagna lagändringarna icke i och för sig kan driva
            fram en verkligt förbättrad vattenvård, om det ej finns ett levande
            intresse hos kommuner, industriföretag och enskilda att åstadkomma
            en mera till- fredsställande ordning. Sammanlagt rör sig de kostnader,
            varom här är fråga, om miljardbelopp, och den omfattning och takt,
            vari vattenvården kan förbättras, är därför en högst betydelsefull
            samhällsekonomisk av- vägningsfråga. Därtill kommer, att behovet
            av investeringar i avlopps- reningsanläggningar icke torde stå
            lika klart för allmänheten som vikten av mera omedelbart produktionsbefrämjande
            investeringar. Det kan där- för befaras att investeringar i vattenvård
            på många håll kommer att i allt- för hög grad få stå tillbaka
            för andra investeringar, om icke vattenvårds- investeringarna
            stimuleras genom positiva åtgärder. Sedan mer än ett tiotal år
            har statsbidrag utgått till anläggningar för vattenförsörjning
            och avlopp. Senare kungörelse härom är utfärdad den 13 februari
            1953 (SFS nr 40). Fastän även avloppsreningsanläggningar faller
            in bland bidragsberättigade företag har det i praktiken icke varit
            vanligt att nämnvärda bidrag kunnat erhållas för sådana anläggningar,
            och detta torde i framtiden bli än svårare, eftersom kungörelsens
            regler är så utformade, att bidragsprocenten är beroende av det
            kommunala skatteunderlaget, vilket i allmänhet är högt i kommuner,
            som projekterar dylika reningsföretag. I den mån i gällande bidragsförfattning
            formellt givits möjlighet att för särskilda fall frångå de vanliga
            bidragsreglerna har behovet därav dock ej kunnat tillgodoses med
            nuvarande knappa an- slagsbelopp. Det måste emellertid anses ligga
            helt i linje med strävandena efter en förbättrad vattenvård och
            de positiva uttalanden om vikten härav som
          </p>
          <pb facs="riksdagen-motions-pdf/data/1957/mot_1957__fk__109/mot_1957__fk__109-002.pdf"/>
          <fw xml:id="i-AzivKGtXwED64BeRiJrB4X">
            Motioner i Första kammaren, nr 109 år 1957 11
          </fw>
          <p xml:id="i-PQUFjwYPBA5ZKKz2ZeY5jA">
            Konung och riksdag nyligen gjort, att statsbidrag i motsvarande
            omfatt- ning även utgår för avloppsreningsanläggningar. Vattenvårdskommittén
            (SOU 1955:6 s. 47) har beträffande behovet av statsbidrag till
            avloppsändamål uttalat, att den funne ett fortsatt statligt främjande
            av en verksamhet, som ledde till ökad vattenförorening, be- tänkligt,
            om icke tillräckliga åtgärder samtidigt vidtoges mot föroreningen.
            Därför ifrågasatte kommittén en omprövning av den statliga bidragspoli-
            tiken så, att möjligheterna att erhålla statsbidrag åtminstone
            successivt överfördes till att huvudsakligen avse behandlingsanläggningar.
            Som en komplettering eller ett alternativ till nyssnämnda förslag
            tänkte sig kom- mittén eventuellt förbättrade lånemöjligheter
            för kommunerna i fråga om sådana anläggningar. Frågan om statsbidrag
            till reningsanläggningar upptogs under 1956 års riksdag i två
            likalydande motioner I: 605 och II: 789, vari bl. a. begärdes
            att utformningen av riktlinjerna för statsbidragsgivningen till
            uppförande av kommunala vattenreningsanläggningar skulle utredas
            så skyndsamt att förslag kunde föreläggas 1957 års riksdag. I
            statsutskottets av riksdagen godkända utlåtande nr 208 besvarades
            motionerna med en hänvisning till att statsbidragsutredningens
            ställningstagande till frågan om anläggnings- bidragen måste avvaktas,
            innan slutliga förslag till nya bidragsregler kun- de utarbetas.
            Statsbidragsutredningen har i dagarna framlagt sitt betänkande
            med riktlinjer för förenklad statsbidragsgivning till primärkommunernas
            ka- pitalutgifter. Efter sedvanlig remissbehandling torde Kungl.
            Maj:t komma att framlägga förslag i ämnet. I årets statsverksproposition
            under sjätte huvudtiteln angående bidrag till vattenförsörjning
            och avlopp (s. 50) framhålles emellertid, att dylikt förslag icke
            kan medhinnas till denna riks- dag, varför bidragsgivningen ännu
            ett år torde få ske efter nuvarande regler. Såsom vidare understrykes
            i statsverkspropositionen torde en mindre höjning av bidragsanslaget
            knappast f. n. få någon effekt på den stora ba- lansen av bidragsärenden,
            och därför har Kungl. Maj:t med hänsyn till vattenvårdens intressen
            föreslagit en provisorisk lösning, som går ut på att Kungl. Maj:t
            från och med nästa budgetår skall kunna ge särskild och ökad ekonomisk
            hjälp för anläggande av verk för höggradig rening av avloppsvatten,
            med rätt för Kungl. Maj:t att från fall till fall bestämma hur
            detta stöd skäligen bör givas. Detta tilläggsanslag har emellertid
            i propositionen beräknats så lågt som till 1,5 milj. kr. Med hänsyn
            till det utomordentliga behovet av ett effektivt statligt stöd
            till främjande av höggradiga reningsanläggningar anser vi
          </p>
          <pb facs="riksdagen-motions-pdf/data/1957/mot_1957__fk__109/mot_1957__fk__109-003.pdf"/>
          <fw xml:id="i-DE9TUfoXXFgwTL7J7knawE">
            12 Motioner i Första kammaren, nr 109 år 1957
          </fw>
          <p xml:id="i-Kw5tSiXVcj3boyqqMbLDpD">
            att anslaget bör höjas med 5 milj. kronor till det av väg- och
            vattenbygg- nadsstyrelsen i dess petita äskade beloppet 30 milj.
            kronor. På grund av det anförda får vi hemställa, att riksdagen
            måtte besluta att till bidrag till anlägg- ningar för vattenförsörjning
            och avlopp för budgetåret 1957/58 anvisa 30 milj. kronor.
          </p>
          <p xml:id="i-WtFiCFu7Tr6JHGKdfF9M5c" type="date">
            Stockholm den 25 januari 1957
          </p>
          <div type="signatureBlock" id="i-RvFsBUmf7SbCeKHTq6U3o3">
            <p who="unknown" type="signature">
              Hugo Osvald Axel Jansson Ebbe Ohlsson
            </p>
          </div>
          <p xml:id="i-GaLjEuuBbNoaHsuYpg9h4A">
            Lars Lindahl Herbert Hermansson
          </p>
        </div>
      </div>
    </body>
  </text>
</TEI>
