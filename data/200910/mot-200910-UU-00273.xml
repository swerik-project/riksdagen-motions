<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00273">
  <teiHeader>
    <fileDesc>
      <titleStmt>
        <title>Internationell utvecklingspolitik för rättvisa och jämställdhet</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Internationell utvecklingspolitik för rättvisa och jämställdhet</title>
          <idno type="rdwebb">GX02U273</idno>
          <rs type="number">U273</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U273/text</ref>
          <ref type="dokument_url_html">http://data.riksdagen.se/dokument/GX02U273</ref>
          <ref type="dokumentstatus_url_xml">http://data.riksdagen.se/dokumentstatus/GX02U273</ref>
          <ref type="doc">http://data.riksdagen.se/fil/7C931F3C-DACF-44D1-A038-26D751C17303</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DKLfucWtEQDBDqBguB3guN" type="signed"/>
        <correspContext corresp="i-DKLfucWtEQDBDqBguB3guN">
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction type="numbering" xml:id="i-5VDup3vY7fJ5XtNFGdk2RX">
          <date when="2009-10-06"/>
        </correspAction>
        <correspAction type="submission" xml:id="i-BdnxtqsKtdgg2AJ9totq59">
          <date when="2009-10-05"/>
        </correspAction>
        <correspAction type="transfer" xml:id="i-JcqLZvLd6bZUV69mxTw5zU">
          <date when="2009-10-03"/>
        </correspAction>
        <correspAction type="assigned" xml:id="i-VHbryTTwhG5fhbUt9rTnCT"/>
        <correspContext corresp="i-VHbryTTwhG5fhbUt9rTnCT">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-B749KDb7kYoK919j6a5EHQ">
          <head xml:id="i-8jXGoMSgLRsYQuiH4aP1Eb">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 3
            </item>
            <item>
              4 En biståndspolitik för global rättvisa och jämställdhet 4
            </item>
            <item>
              4.1 IMF och Världsbanken 5
            </item>
            <item>
              4.2 Skuldavskrivningar 6
            </item>
            <item>
              4.2.1 Dacreglerna 6
            </item>
            <item>
              4.3 Mänskliga rättigheter 6
            </item>
            <item>
              5 Folkrörelsernas roll 7
            </item>
            <item>
              6 Klimatbistånd 8
            </item>
            <item>
              7 Rättvis handel 8
            </item>
            <item>
              8 Ekonomisk kris och skatteparadis 9
            </item>
            <item>
              8.1 Löftena till världens fattigaste måste infrias 10
            </item>
          </list>
        </div>
        <div type="motProposal" subtype="förslag">
          <head xml:id="i-YH1KJF82w91YCKbVpwqA6Z">
            2 Förslag till riksdagsbeslut
          </head>
          <list style="ol">
            <item xml:id="i-Wo6V7ynJkqSmfm19vF31tk">
              Riksdagen tillkännager för regeringen som sin mening vad som
              anförs i motionen om att göra enprocentsmålet för bistånd till
              ett enprocentsgolv som utvecklingssamarbetet inte får understiga.
            </item>
            <item xml:id="i-QBZmeBG314V4qRviRsiLpP">
              Riksdagen tillkännager för regeringen som sin mening vad som
              anförs i motionen om att allt utvecklingsbistånd ska utgå från
              respektive mottagarlands egna behov och respektera dess suveränitet
              och att det inte ska förknippas med politiska eller ekonomiska
              villkor.
            </item>
            <item xml:id="i-3yV9fPhXerDUfpQ6yPtCWt">
              Riksdagen tillkännager för regeringen som sin mening vad som
              anförs i motionen om att Sverige i första hand ska verka för att
              världens 50 fattigaste länder får totala och ovillkorade skuldavskrivningar.
            </item>
            <item xml:id="i-KWvxZT8hXVXF1AzMo7rbsj">
              Riksdagen tillkännager för regeringen som sin mening vad som
              anförs i motionen om att Sverige ska verka för att de delar av
              Dacs regelverk som möjliggör att flyktingmottagande, utländska
              studenter och skuldavskrivningar kan finansieras med bistånd avskaffas.
            </item>
            <item xml:id="i-RNncg6zD6pcSVuQrDm2vcx">
              Riksdagen tillkännager för regeringen som sin mening vad som
              anförs i motionen om att Sverige ska vara ett land som står upp
              och stöder mänskliga rättigheter oavsett var, av vem och med vilket
              syfte de kränks.
            </item>
            <item xml:id="i-5Hb6ZHs1ydoSVqXCgg5aoV">
              Riksdagen tillkännager för regeringen som sin mening vad som
              anförs i motionen om att dagens två huvudmål för svenskt utvecklingssamarbete,
              fattigdomsbekämpning och ett rättighetsperspektiv, kompletteras
              med ett könsmaktsperspektiv.
            </item>
            <item xml:id="i-FExo49uQcd8m5TH8C6BQ9Z">
              Riksdagen tillkännager för regeringen som sin mening vad som
              anförs i motionen om att minst 10 % av svenskt bistånd öronmärks
              för SRHR-frågor.
            </item>
            <item xml:id="i-MvqrGhYj3iPhfJFMEnQKmH">
              Riksdagen tillkännager för regeringen som sin mening vad som
              anförs i motionen om att en utvärdering av Sidas nuvarande handlingsplan
              för hbt-frågor kommer till stånd under 2009 och att en ny handlingsplan
              utarbetas.
            </item>
            <item xml:id="i-CbcmkJoGBgw79cFmMu5NE9">
              Riksdagen tillkännager för regeringen som sin mening vad som
              anförs i motionen om att egeninsatsen för frivilligorganisationernas
              informationsarbete bör avskaffas.
            </item>
            <item xml:id="i-Y6q95quGyS5kaimWZdm1D3">
              Riksdagen tillkännager för regeringen som sin mening vad som
              anförs i motionen om att Sverige inom OECD/Dac ska arbeta för
              att åtaganden enligt Kyotoprotokollet inte ska räknas som utvecklingssamarbete.
            </item>
            <item xml:id="i-WshhiT9xqPABmAR14FZzea">
              Riksdagen tillkännager för regeringen som sin mening vad som
              anförs i motionen om att inget svenskt utvecklingssamarbete ska
              få kanaliseras via skatteparadis.
            </item>
            <item xml:id="i-8EGn6jo1NNBrF9mvHtdXdC">
              Riksdagen tillkännager för regeringen som sin mening vad som
              anförs i motionen om att Sverige bör verka för att ett moratorium
              på skuldåterbetalningar från de fattigaste länderna införs.
            </item>
          </list>
        </div>
        <div type="motContent">
          <head type="h1" xml:id="i-HNFGVrQ1xANdmZMVHNMvMv">
            3 Inledning
          </head>
          <p xml:id="i-2FgNkfNqE2t5QjGg5RUY5D">
            Världen är inte rättvis. Klyftorna är stora mellan länder i nord
            och syd, mellan fattiga och rika, mellan kvinnor och män. Var
            tredje sekund dör ett barn av fattigdom. Minst en miljard människor
            beräknas leva i extrem fattigdom och försöker överleva på mindre
            än en dollar om dagen. Av dem är 70 % kvinnor.
          </p>
          <p xml:id="i-7ZEfkyjcuSvGWgZetpWWrb">
            En annan värld är dock möjlig. Det finns tillräckligt med pengar
            och resurser i världen som skulle kunna utrota fattigdomen och
            ge alla människor ett värdigt liv. Men i stället för en rättvis
            fördelning hamnar merparten av världens resurser hos den rika
            delen av världen. Århundraden av kolonial plundring har skapat
            enorma förmögenheter i Europa och Nordamerika och samtidigt fjättrat
            miljoner människor i syd i fattigdom. Denna ekonomiska och politiska
            ordning skapades framför allt genom vapenmakt, men upprätthålls
            i dag framför allt genom politiska regler och villkor som begränsar
            syds handlingsutrymme.
          </p>
          <p xml:id="i-KFqDMc7M97iQ2LdhtfTJMb">
            År 2000 samlades världens länder och enades om att göra ett gemensamt
            åtagande för att bekämpa fattigdomen. Resultatet blev millenniemålen,
            som består av åtta olika delmål, som ska vara uppfyllda innan
            år 2015. Det handlar bl.a. om att halvera världens fattigdom och
            hunger, minska mödradödligheten, öka jämställdheten och skapa
            ett globalt samarbete där länder vidtar åtgärder för att bidra
            till uppfyllandet av målsättningarna. Om målen uppnås skulle det
            innebära att vardagen för hundratals miljoner människor i grunden
            förändras.
          </p>
          <p xml:id="i-UQEQNsobANjcZemvpmoPF3">
            Några av målen är på god väg att uppfyllas, andra halkar ohjälpligt
            efter, framför allt arbetet med att minska mödradödligheten. Skillnaderna
            är stora regionalt, men generellt kan sägas att det ser dystrast
            ut för Afrika söder om Sahara. I flera afrikanska länder riskerar
            man att inte uppfylla något av millenniemålen. Enligt FN skulle
            det kosta hundratals miljarder kronor att uppnå dem, kanske uppemot
            en biljon (1 000 miljarder). Våra åtaganden genom millenniemålen
            i kombination med finans- och klimatkriser gör behovet av internationellt
            utvecklingssamarbete större än någonsin.
          </p>
          <p xml:id="i-6htqoad5Mh2AebersKmEDV">
            Vänsterpartiet menar att utveckling och fattigdomsbekämpning
            kräver en rad åtgärder på en rad områden: skuldavskrivningar,
            en klimatpolitik där de rika länderna och de multinationella företagen
            tar sitt ansvar, ett stärkt regelverk för vapenhandel, en reformering
            av IMF och Världsbanken, tydligare globala regler för utländska
            investeringar och rättvisa handelsregler. I grunden krävs en ny
            ekonomisk ordning med en tydlig omfördelning av makt och resurser
            från nord till syd.
          </p>
          <p xml:id="i-G57WBsgAPjFdKwGwBbUz1K">
            Vänsterpartiet har i en rad motioner de senaste åren tagit fram
            förslag på hur Sverige kan bidra till att uppfylla millenniemålen
            och bekämpa världens fattigdom. Se vidare i motionerna Millenniemålen
            (2008/09:U255), Skuldkrisen i syd (2007/08:U220), En feministisk
            utrikespolitik (2007/08:U251), Internationell handelspolitik för
            rättvisa och jämställdhet (2009/10:N6) m.fl.
          </p>
          <p xml:id="i-LCK3D7ZqJvXbVz95M8PiLi">
            I samverkan med de åtgärder och hänsynstagande som nämns ovan
            spelar det internationella ekonomiska utvecklingsbiståndet naturligtvis
            en avgörande roll i kampen mot fattigdom i världen. Den halvtidsrapport
            av millenniemålen som presenterades år 2007 (The Millennium Development
            Goals Report 2007) visar även att det åttonde millenniemålet,
            som gäller den rika världens åtaganden, ser ut att vara utom räckhåll.
            Framför allt handlar det om att de länder som ger bistånd inte
            har ökat mängden bistånd till utlovade nivåer. Concord, som är
            ett europeiskt nätverk av frivilligorganisationer, visade t.ex.
            i rapporten Lighten the load att det saknas 20 miljarder euro
            för att EU ens ska nå sitt gemensamma delmål om 0,56 % av bruttonationalinkomsten
            (BNI) i bistånd 2010.
          </p>
          <p xml:id="i-7kYP8MUK9YLUEUyRB6UAJy">
            I Sverige har debatten varit näst intill obefintlig kring hur
            vi ska jobba för att bidra till millenniemålens uppfyllande, trots
            att alla länder faktiskt förbundit sig att nå målen till 2015.
            Sveriges regering säger sig vilja minska fattigdomen, men har
            sedan man tillträdde makten bidragit till en urholkning av biståndet
            utan dess like genom att man tagit pengar från arbetet med att
            uppfylla millenniemålen till att finansiera bl.a. Sveriges flyktingmottagande,
            skuldavskrivningar och åtgärder för att stoppa de klimatförändringar
            som vi i den rika världen till stora delar skapat.
          </p>
          <p xml:id="i-RYbmJJMMmYKY8QHpPRs9PL">
            Vänsterpartiet är starkt kritiskt till denna urholkning som vi
            menar i verkligheten har lett till ett minskat bistånd, trots
            att regeringen hävdar att man fortfarande avsätter 1 % av BNI.
            Även i årets budget har Vänsterpartiet därför avvisat den fortsatt
            kraftiga urholkningen och i praktiken minskningen av svenskt internationellt
            bistånd som föreslås av regeringen. Se vidare Vänsterpartiets
            motion Utgiftsområde 7 Internationell utvecklingspolitik (2009/10:
            U272).
          </p>
          <head type="h1" xml:id="i-Ws8nJNnAYmpJzYtLN589US">
            4 En biståndspolitik för global rättvisa och jämställdhet
          </head>
          <p xml:id="i-WcGjaMsaytbackbPHc3zP1">
            Sverige är sedan lång tid ett framträdande land när det gäller
            internationellt bistånd. Vår biståndsverksamhet inleddes redan
            1962 då Nämnden för internationellt bistånd (NIB), föregångare
            till dagens Sida, bildades. Under de 46 år som gått har Sverige
            skaffat sig omfattande erfarenheter av hur ett internationellt
            bistånd bäst utvecklas. Det har varit ett bistånd som åtnjutit
            ett stort folkligt stöd, ett stöd som under det senaste decenniet
            har vuxit.
          </p>
          <p xml:id="i-CrgXtG3bPAfP5M12QqERs6">
            Under lång tid har Vänsterpartiet varit pådrivande för att uppnå
            målet att 1 % av BNI ska avsättas för internationellt utvecklingssamarbete.
            Målet är i dag formellt nått, inte minst tack vare de svenska
            frivilligorganisationernas påtryckningsarbete. Nu är det dags
            att gå vidare, behovet av bistånd har aldrig varit större i världen.
            Vi vill nu därför gå vidare och göra enprocentsmålet till ett
            enprocentsgolv som utvecklingssamarbetet inte får understiga.
            Detta bör riksdagen som sin mening ge regeringen till känna.
          </p>
          <p xml:id="i-CSouMA6Ka8XmkT1u7q6ssk">
            Vänsterpartiets utgångspunkt är den internationella solidariteten.
            Vi menar därför att utvecklingssamarbetet ska utgå från mottagarnas
            prioriteringar, inte från egenintressen i nord eller som ett maktmedel
            mot mottagarna. Vänsterpartiet menar att en förutsättning för
            en framgångsrik fattigdomsbekämpning är att det politiska och
            ekonomiska självbestämmandet i syd ökar. Varje land har sin egen
            historia och sin egen unika situation, och det finns således aldrig
            en enda väg till utveckling.
          </p>
          <p xml:id="i-3e5z6PwLb2chh4CzBiKiqa">
            På ett internationellt biståndsmöte i Paris år 2005 ändrades
            riktlinjerna för bistånd. I den s.k. Parisdeklarationen framgår
            att utvecklingsländernas inflytande över utvecklingssamarbetet
            måste öka. Utvecklingsländerna måste med andra ord äga sin egen
            utveckling. Men fortfarande återstår mycket arbete innan det går
            att tala om ägandeskap för utvecklingsarbete i syd.
          </p>
          <p xml:id="i-9d1udXehCZGWrbQyoKwanZ">
            Ägandeskap är en fråga om demokrati men också om effektivitet.
            Om biståndsmedel ska leda till långsiktiga förändringar krävs
            att mottagaren äger sin egen utveckling. För att framgångarna
            inom ramen för arbetet med kampen mot fattigdomen i världen ska
            bli permanenta krävs att arbetet för att nå fram genomsyras av
            ett starkt ägandeskap av arbetet i syd. Därför måste besluten
            om landets utveckling tas av invånarna själva detta är grunden
            för demokrati. Syds befolkning måste tillåtas att formulera sina
            egna mål och visioner och styra sin egen utveckling. Allt utvecklingsbistånd
            ska utgå från respektive mottagarlands egna behov. Det ska respektera
            dess suveränitet och inte förknippas med politiska eller ekonomiska
            villkor. Detta bör riksdagen som sin mening ge regeringen till
            känna.
          </p>
          <head type="h2" xml:id="i-HB1L5qz5gsb63MUheRYVY9">
            4.1 IMF och Världsbanken
          </head>
          <p xml:id="i-7hAyWXX5j7riFqLZ586S1Y">
            Internationella valutafonden och Världsbanken ställer liksom
            alla banker upp villkor för att ett land ska beviljas lån eller
            för att gamla lån ska avskrivas. Det är i sig inget anmärkningsvärt
            att sätta upp villkor vid långivning, det centrala är hur kraven
            ser ut och på vilka grunder de har tillkommit.
          </p>
          <p xml:id="i-RysKT9JqvaFm6ZnE1WuA4b">
            Många givare väljer i dag att koppla sitt utvecklingssamarbete
            till IMF:s konditionalitet, vilket sätter ytterligare press på
            mottagarlandet. I realiteten är det i dag omöjligt för många utvecklingsländer
            att självständigt utforma sin ekonomiska politik eftersom det
            skulle äventyra både lån, skuldavskrivningar och bistånd.
          </p>
          <p xml:id="i-BqoSsHzPyxJggDVMeomyjk">
            För att få vissa lån och skuldavskrivningar har utvecklingsländer
            tvingats genomföra nedskärningar i de offentliga utgifterna, öka
            statens intäkter genom högre priser på grundläggande samhällsservice
            samt devalvera för att på så sätt öka exporten och begränsa importen.
            För andra lån har det krävts avregleringar, avskaffande av förmånliga
            lån till bönder och småföretagare, privatiseringar av statsägda
            företag, färre hinder för att flytta kapital över gränser och
            avskaffa investeringshinder för utländska industrier och banker.
          </p>
          <p xml:id="i-FrQGJbMTDxcFS6Vr9YTwB9">
            Flera länder har beslutat att inte koppla sitt utvecklingssamarbete
            till IMF:s makroekonomiska krav, bl.a. Norge och Storbritannien.
            Vänsterpartiet anser att Sverige bör göra detsamma. Se vidare
            Vänsterpartiets motion Internationella valutafonden och Världsbanken
            (2007/08:U226).
          </p>
          <head type="h2" xml:id="i-JVANZiwXeG95SQD9aKHHDY">
            4.2 Skuldavskrivningar
          </head>
          <p xml:id="i-7pRfdwqYHgDuSZouKvqtQM">
            Fattiga länders skulder i syd utgör i dag ett avgörande hinder
            för utveckling. I många länder förhindrar utgifter för räntor
            och amorteringar att satsningar på utbildning, hälsovård och infrastruktur
            genomförs, vilket i grunden hotar möjligheterna till grundläggande
            utveckling. En av flera förutsättningar för utveckling i syd är
            därför att omfattande skuldavskrivningar kommer till stånd. Vänsterpartiet
            vill därför att Sverige ska verka för att i första hand de 50
            fattigaste länderna får totala och ovillkorade skuldavskrivningar.
            Detta bör riksdagen som sin mening ge regeringen till känna.
          </p>
          <p xml:id="i-XKYggE3hHGiskyaZzbLhn8">
            Se vidare Vänsterpartiets motion Skuldkrisen i syd (2007/08:
            U220).
          </p>
          <head type="h3" xml:id="i-BG8oMqSFHBCUwzfuadmj5T">
            4.2.1 Dacreglerna
          </head>
          <p xml:id="i-ChxGKWtGzgffAhbJzRZM6a">
            Enligt Dacreglerna är det tyvärr tillåtet att använda biståndspengar
            till skuldavskrivningar, utländska studenter och flyktingmottagande,
            något som den svenska regeringens företrädare gärna har låtit
            påminna om under åren vid makten.
          </p>
          <p xml:id="i-dTbUaMKjZctyRmccp3Boz">
            Vänsterpartiet har vid ett par tillfällen yrkat på att Sverige
            ska verka för att skrivningar i Dacs regelverk som tillåter att
            biståndspengar kan användas för skuldavskrivningar och flyktingmottagande
            ska strykas. Eftersom vi anser att vi har fått otillfredsställande
            svar av utskottet och inte heller på andra sätt fått gehör för
            denna synpunkt vill vi än en gång lyfta fram frågan om Dacreglerna.
            Eftersom den borgerliga regeringen nu föreslagit att studieavgiften
            på högskolor och universitet ska införas för s.k. tredjelandsstudenter.
            I samband med denna reform avser man att inrätta stipendier för
            vissa tredjelandsstudenter, och medel till dessa ska tas från
            biståndet, vilket Dac-regelverket i dag tillåter. Vänsterpartiet
            menar att Sverige ska verka för att de delar av Dacs regelverk
            som tillåter att flyktingmottagande, utländska studenter och skuldavskrivningar
            finansieras med bistånd ska avskaffas. Detta bör riksdagen som
            sin mening ge regeringen till känna.
          </p>
          <head type="h2" xml:id="i-5UCVt6aAKfFYnPcaNimRVh">
            4.3 Mänskliga rättigheter
          </head>
          <p xml:id="i-PMqUseXgHCtj4W9JhbVrXr">
            De mänskliga fri- och rättigheterna är universella och odelbara.
            Detta inkluderar de s.k. ESK-rättigheterna (ekonomiska, sociala
            och kulturella rättigheter ) . Vi kan aldrig acceptera inskränkningar
            i några av dessa rättigheter med hänvisning till kultur, religion
            eller ideologi. Sverige ska vara ett land som står upp och stöder
            mänskliga rättigheter oavsett var, av vem och med vilket syfte
            de kränks. Sverige får aldrig tveka att driva även kontroversiella
            frågor, t.ex. hbt-frågor och kvinnors rätt till sin egen kropp
            och sexualitet. Detta bör riksdagen som sin mening ge regeringen
            till känna.
          </p>
          <p xml:id="i-RtgyWrrF8UpVahjTuu4ocA">
            Vänsterpartiet vill ha en tydligare fokus på jämställdhetsfrågorna
            i utvecklingssamarbetet. Vi vill därför att dagens två huvudmål
            för svenskt utvecklingssamarbete, fattigdomsbekämpning och ett
            rättighetsperspektiv, kompletteras med ett könsmaktsperspektiv.
            Detta bör riksdagen som sin mening ge regeringen till känna.
          </p>
          <p xml:id="i-WZseJuYjgckkQfgGMsCAV2">
            Vi vill även att minst 10 % av biståndet ska öronmärkas för SRHR-frågor
            (sexuell och reproduktiv hälsa och rättigheter). Detta bör riksdagen
            som sin mening ge regeringen till känna. Se vidare Vänsterpartiets
            motion En feministisk utrikespolitik (2007/08:U251).
          </p>
          <p xml:id="i-SttzohTaLk3zGd8zoNS2iL">
            Under 2006 finansierades 18 projekt med huvudfokus på hbt-frågor
            med svenska biståndsmedel till en kostnad av 3,9 miljoner kronor.
            Det motsvarar 0,014 % av det totala utvecklingsarbetet. Vänsterpartiet
            anser att den andelen kraftigt behöver öka, både för att tillgodose
            de behov som finns i många av de länder som Sverige bedriver utvecklingssamarbete
            med och för att det är en fråga om vår trovärdighet. Sidas nuvarande
            handlingsplan för hbt-frågor löper ut 2009. Handlingsplanen måste
            omgående utvärderas och en ny utarbetas. Detta bör riksdagen som
            sin mening ge regeringen till känna.
          </p>
          <head type="h1" xml:id="i-VreRPTKJks4CzPHamZkpL6">
            5 Folkrörelsernas roll
          </head>
          <p xml:id="i-QBmdhtquE6ZUn9xwWkyX3S">
            Frivilligorganisationer i Sverige har spelat och spelar än en
            viktig roll inom biståndet. Genom alla de svenskar som ideellt
            engagerat sig i solidaritets- och biståndsarbetet har svensk utvecklingspolitik
            fått en tydligare folklig förankring och tillförts viktiga perspektiv.
            En viktig, om än liten, del av detta arbete har varit folkrörelsernas
            informationsarbete. För världen hänger samman, utvecklingsfrågor
            berör inte bara människor i mottagarländerna, utan frågor som
            miljö, ekonomi, konflikter och migration berör även oss i Sverige.
            Därför är det viktigt att en diskussion om utvecklingsfrågor förs
            även här hemma. Det är också viktigt att frågan om vilken värld
            vi vill leva i inte lämnas över till utvecklingsexperter utan
            sker i hela samhället.
          </p>
          <p xml:id="i-J1nzN4eMCGqf9zvmaMkcnQ">
            Frivilligorganisationernas informationsverksamhet utgör på ett
            konkret sätt basen för den starka internationella solidariteten
            i Sverige. Därför bör deras informationsarbete underlättas. Den
            borgerliga regeringen har i stället valt att äventyra frivilligorganisationernas
            arbete genom att införa en egeninsats på 10 % för stöd till informationsarbete.
            Vänsterpartiet anser att dagens egeninsats för informationsarbete
            helt bör avskaffas. Detta bör riksdagen som sin mening ge regeringen
            till känna.
          </p>
          <p xml:id="i-AeUAxZJUdWcxgHxFhs2LEu">
            Inför årets budget har det dessutom ryktats om att regeringen
            för tredje gången planerat att föreslå en höjd egeninsatsen för
            enskilda organisationernas verksamhet, från 10 till 20 %. Om så
            sker kommer det att slå exceptionellt hårt mot framför allt mindre
            organisationer som saknar andra inkomster och sparade tillgångar,
            men de som drabbas hårdast är de svenska organisationernas samarbetspartners
            i syd. Om egeninsatserna höjs ännu mer är risken stor att många
            organisationer helt får avveckla sitt arbete, något som skulle
            vara förödande för många, framför allt i syd.
          </p>
          <head type="h1" xml:id="i-8yCC726oU1GKS774og46ZF">
            6 Klimatbistånd
          </head>
          <p xml:id="i-LxK8SmUTCDrnrEzEp27U1x">
            Klimatförändringarna är ett stort och växande hot mot utvecklingsländer
            och ett enormt hinder för fattigdomsbekämpning. Till 2015 ska,
            enligt millenniemål sju som behandlar miljö- och klimatfrågor,
            andelen människor som saknar tillgång till rent dricksvatten och
            sanitet ha halverats och principerna om hållbar utveckling ska
            ha integrerats i länders politik.
          </p>
          <p xml:id="i-R1YeXUGTa5WdkEZ9LUxB5p">
            Enligt FN:s klimatpanel är det de fattiga länderna i syd som
            kommer att drabbas värst när effekterna av klimatpåverkan blir
            tydligare, vilket vi redan ser längs Kilimanjaros sluttningar,
            i Bangladesh delta och på savannen i Mali. Om inte alla tar sitt
            ansvar kommer konsekvenserna för syd att bli enorma.
          </p>
          <p xml:id="i-989M66HYKtpjrmW9X3izyk">
            Vänsterpartiet vill därför se ett ökat svenskt fokus på klimatbistånd,
            men medan regeringens satsningar på området sker genom omfördelning
            inom befintlig ram för biståndet vill Vänsterpartiet ha en satsning
            på klimatbistånd som ligger utöver enprocenstmålet. På så vis
            undandrar vi inte resurser från andra viktiga områden.
          </p>
          <p xml:id="i-CdQMEfTc7TaAWT1HVncK3A">
            I Vänsterpartiets budgetförslag föreslås att 0,5 miljarder avsätts
            2010, utöver den föreslagna biståndsramen, till förebyggande klimatåtgärder
            som motverkar konsekvenserna av de klimatförändringar vi redan
            ser. Vi menar att detta bistånd till klimatåtgärder under 2011
            bör öka till 1 miljard för att 2012 uppgå till 1,5 miljarder.
            Se vidare Vänsterpartiets motion Internationell utvecklingspolitik
            (2009/10:U272).
          </p>
          <p xml:id="i-32Fkvqrr2s1TqgQkCcgMdf">
            Att satsa på klimatåtgärder får aldrig tas som förevändning i
            nord att finansiera sina egna åtaganden enligt Kyotoprotokollet
            med biståndsmedel. Det skulle i så fall innebära att världens
            fattiga bestraffades dubbelt, först genom klimatförändringar de
            inte gett upphov till och sedan genom uteblivet bistånd. Eftersom
            det enligt OECD:s * 1 biståndskommitté Dac * 2 i vissa fall är
            möjligt för medlemsländer att finansiera sina egna åtaganden enligt
            Kyotoprotokollet med biståndsmedel och därigenom minskar övrigt
            utvecklingssamarbete, bör Sverige inom OECD/Dac arbeta för att
            åtaganden enligt Kyotoprotokollet inte får räknas som utvecklingssamarbete.
            Detta bör riksdagen som sin mening ge regeringen till känna.
          </p>
          <head type="h1" xml:id="i-Jf5QwnxwGhxyJ93JFF1UMM">
            7 Rättvis handel
          </head>
          <p xml:id="i-GbkqgffmDqPn3W87zzyko1">
            Frågor om internationellt utvecklingssamarbete kan inte särskiljas
            från handelsfrågorna. Exempelvis kostar bara de tullmurar som
            EU sätter upp och den dumpning man genomför i utvecklingsländerna
            mer än vad de får tillbaka i bistånd. För fattigdomsbekämpningen
            i världen har en rättvis handel därmed kommit att bli lika viktig,
            eller t.o.m. viktigare, än bistånd.
          </p>
          <p xml:id="i-TfqRkcy57fHcYxtSmHgtxJ">
            Den rika världen påstår sig prioritera fattigdomsbekämpning men
            behåller samtidigt kontrollen över viktiga internationella institutioner,
            såsom Världshandelsorganisationen (WTO), i syfte att behålla sina
            ekonomiska positioner gentemot de fattiga länderna. De rika länderna,
            med vår egen svenska regering i spetsen, talar om frihandel men
            glömmer ständigt bort att handeln i världen inte sker på lika
            villkor. Så länge som världens länder inte har samma förutsättningar
            att konkurrera på en global marknad kommer frihandel som inte
            kombineras med undantag och fördelar för de fattigaste länderna
            inte att innebära någon frihet i syd.
          </p>
          <p xml:id="i-38iqNyFU37UJeHhp9t3jkY">
            Utvecklingsländer måste få större handlingsutrymme att själva
            utforma sin handelspolitik. De måste själva få avgöra när och
            i vilken grad näringar och marknader ska öppnas mot de transnationella
            bolagen.
          </p>
          <p xml:id="i-PXRXuZXrqziq9mG9smFTC7">
            Vänsterpartiet vill att Sverige ska driva på reformeringsarbetet
            inom EU och WTO så att fattiga länder får större möjligheter att
            utforma en handelspolitik som stödjer landets egen utvecklingsstrategi.
            Sverige måste driva att internationella handelsavtal beaktar hur
            väl de samstämmer med FN:s mål om halvering av fattigdomen till
            år 2015. Se vidare motion Internationell handelspolitik för rättvisa
            och jämställdhet (2009/10:N6) för Vänsterpartiets syn på dessa
            frågor.
          </p>
          <head type="h1" xml:id="i-NvoJRwZ6kRYSTECrBaNe4g">
            8 Ekonomisk kris och skatteparadis
          </head>
          <p xml:id="i-8eCeS8xQS7N6n1GcMXsyy1">
            Den globala finanskris som vi i dag befinner oss i har skapats
            i den rika delen av världen men drabbar otvivelaktigt den fattiga
            delen av världen hårdast. FN talar om att hundratals miljoner
            människor i syd kan komma att bli working poor, dvs. fattiga trots
            att de jobbar, som en direkt följd av krisen. Även Världsbanken
            har översatt finanskrisen i mänsklig tragedi: mellan 200 000 till
            400 000 fler barn kommer att dö från i år fram till 2015, då millenniemålen
            ska nås, och upp till 100 miljoner fler människor riskerar att
            hamna under strecket för extrem fattigdom p.g.a. finanskrisen.
          </p>
          <p xml:id="i-7EUip6QjfL3hyXgmaNem7W">
            Som en följd av krisen har frågor om kapitalflykt, beskattning
            och skatteparadis fått större utrymme än tidigare på den internationella
            utvecklingsagendan. Det har visat sig att uppåt 1 000 miljarder
            dollar varje år försvinner ut från utvecklingsländerna till den
            rika världen genom illegal kapitalflykt. En stor del av summan
            tar vägen över något av världens skatteparadis. Beräkningarna
            är gjorda av Raymond Baker, Governance and Finance Institute i
            Washington, som forskar på penningtvätt, korruption och illegal
            kapitalflykt. 5060 % av den illegala kapitalflykten handlar om
            företag som låter bli att betala skatt för intjänade pengar och
            för dem ut ur landet obeskattade. Genom dessa transaktioner går
            alltså utvecklingsländerna miste om enorma summor skattepengar,
            som i stället kunde ha använts för t.ex. fattigdomsbekämpning.
            Baker anser att denna kapitalflykt är det som i dag orsakar allra
            störst ekonomisk skada för världens utvecklingsländer. Den oerhörda
            summan 1 000 miljarder är enligt GFI-institutet ungefär tio gånger
            större än det globala biståndet.
          </p>
          <p xml:id="i-3PDTcuvKe7p26pE5vY2UZA">
            När det gäller skatteparadis och liknande finns ett förslag från
            FN:s kriskommission om att uppgradera FN:s expertkommitté om internationellt
            skattesamarbete till regeringsnivå. Förslaget tyder på att det
            inte längre är alltför kontroversiellt att vilja ha större kontroll
            över kapitalflykt och oregistrerade kapital.
          </p>
          <p xml:id="i-R87VNpEsCDedoAW39yjAqV">
            Det är dock dags för världen att visa att man håller med G20gruppens
            uttalande, men också att man menar allvar. Världen måste gemensamt
            höja ribban och kräva tuffare åtgärder mot fifflet. Den olagliga
            kapitalflykten från syd till norr är inte acceptabel och måste
            förhindras. Även Sverige måste ta sitt ansvar och agera kraftigt
            i krisens spår. Det har bl.a. visat sig att 20 %, 98 miljoner
            kronor, av det statliga riskkapitalbolaget Swedfund investeringar
            2008, gick via skatteparadis såsom Brittiska Jungfruöarna och
            Caymanöarna. Swedfund finansieras med bistånd, och fonden erbjuder
            riskkapital och kompetens för investeringar i utvecklingsländer
            i Afrika, Asien, Latinamerika och till länder i Östeuropa som
            inte är EU-medlemmar. I alla relevanta forum bör vi därför verka
            för att ett totalt stopp för skatteparadis omgående blir verklighet.
            Ett första steg vore att Sverige, likt Norge, beslutade att inget
            utvecklingssamarbete får kanaliseras via skatteparadis. Detta
            bör riksdagen som sin mening ge regeringen till känna.
          </p>
          <head type="h2" xml:id="i-K9ZvXf7QKAFefTxd9xVc5P">
            8.1 Löftena till världens fattigaste måste infrias
          </head>
          <p xml:id="i-SM9ncYcjfrfCcisz2U84M6">
            I den internationella hanteringen av den ekonomiska krisen har
            G20gruppen, som består av världens 20 största ekonomier, spelat
            en central roll. Tyvärr har det mest handlat om att skjuta till
            mer pengar till redan existerande institutioner, främst IMF som
            har fått kraftigt ökad makt i skuggan av finanskrisen.
          </p>
          <p xml:id="i-SkVeLy69fauSiEvz14aBGp">
            Men gruppen har även talat mycket om vikten av att lindra de
            sociala effekterna av krisen för de fattiga människorna, och det
            var stora gester som gällde då man utlovade pengar i ett globalt
            stumulanspaket tidigare i år. Runt 9 000 miljarder kronor lovades
            bort. Av dessa skulle 240 miljarder gå till utvecklingsländer
            och 50 miljarder dollar till de fattigaste av dessa länder. Det
            är alltså redan från början en ytterst liten del som planerades
            gå till de fattigaste, och dessutom skulle en del av de pengarna
            ges i form av lån, vilket riskerar försätta länderna i en ny skuldfälla.
            Till detta kommer att man ännu inte har levt upp ens till dessa
            löften. Pengarna till utvecklingsländerna har helt enkelt inte
            levererats. Men pengar finns, för de rika ländernas regeringar
            har samtidigt levererat så mycket som 18 biljoner dollar för att
            köpa ut eller garantera privata finansiella institutioner i de
            egna länderna. * 3
          </p>
          <p xml:id="i-2h3mQsW2UYpLf688djg8BM">
            Enligt G20gruppen ska Världsbanken och andra utvecklingsbanker
            öka sin utlåning till låginkomstländer med 100 miljarder dollar.
            Det är oklart varifrån pengarna ska komma, men det är lätt att
            tänka sig att det kommer att sluta med att eventuella pengar tas
            från redan utlovade biståndspengar som omfördelas. Detta, menar
            Vänsterpartiet, är inte acceptabelt.
          </p>
          <p xml:id="i-KDRRPMceKifb1SxV4NYnpx">
            Vidare bör Sverige inom relevanta internationella forum arbeta
            för att ett moratorium på skuldåterbetalningar från fattiga länder
            införs för att framtvinga nedskärningar i samhällsservice och
            i välfärd i dessa länder under den ekonomiska krisen. Detta bör
            riksdagen som sin mening ge regeringen till känna.
          </p>
          <p xml:id="i-UjTgxHg3bomJeGKdwdhg1c">
            Det är också angeläget att långivning till utvecklingsländer
            i framtiden sker på ett mer ansvarsfullt sätt. Detta är något
            som Vänsterpartiet tidigare har motionerat om. Se bl.a. motion
            Skuldkrisen (mot. 2007/08:U220).
          </p>
        </div>
        <div type="motSignatures">
          <list>
            <item xml:id="i-Eq7P3CWyFc23NNiCgoPGAJ">
              Hans Linde (v)
            </item>
            <item xml:id="i-HLAmqhFkgMfWRpxH36Upm6">
              Ulla Andersson (v)
            </item>
            <item xml:id="i-GUJK5UGG3KmBh7gwrgEg4S">
              Marie Engström (v)
            </item>
            <item xml:id="i-aEoT3ZvBkijyzn8HUos9v">
              Jacob Johnson (v)
            </item>
          </list>
        </div>
      </div>
    </body>
  </text>
</TEI>
