<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-KU-00354">
  <teiHeader>
    <fileDesc>
      <titleStmt>
        <title>Återupprättandet av ordensväsendet</title>
        <author corresp="i-Ybw8JnrmHGCsqpipBke8a7">av Mikael Oscarsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Återupprättandet av ordensväsendet</title>
          <idno type="rdwebb">GS02K354</idno>
          <rs type="number">K354</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GS02K354/text</ref>
          <ref type="dokument_url_html">http://data.riksdagen.se/dokument/GS02K354</ref>
          <ref type="dokumentstatus_url_xml">http://data.riksdagen.se/dokumentstatus/GS02K354</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WsDTK1KhT7DfLhuhGPaFLr" type="signed"/>
        <correspContext corresp="i-WsDTK1KhT7DfLhuhGPaFLr">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction type="referral" xml:id="i-3CTzQfZSN4hCdsk3Qdv2wJ">
          <date when="2004-10-14"/>
        </correspAction>
        <correspAction type="dismissal" xml:id="i-G3PQ6zMj537MCCRZVGLSSh">
          <date when="2004-10-14"/>
        </correspAction>
        <correspAction type="submission" xml:id="i-PmqRdGgrPpmLkZ9zYDKvz7">
          <date when="2004-10-05"/>
        </correspAction>
        <correspAction type="assigned" xml:id="i-CHtYPvHHmrhD2MUQwqXHxL"/>
        <correspContext corresp="i-CHtYPvHHmrhD2MUQwqXHxL">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_K_354/mot_200405_K_354-0001.pdf"/>
      <pb facs="riksdagen-motions-pdf/data/200405/mot_200405_K_354/mot_200405_K_354-0001.pdf"/>
      <div type="motHeader" xml:id="i-AZU8XhRgHgR1h4D7JwbRY3">
        <div type="motTitle" xml:id="i-592WfuenWarjcuDDGQiEni"/>
        <div type="motSubmissionInfo" xml:id="i-AnjpLUmx1LvEvvvGa5aDz7"/>
      </div>
      <div type="motBody" xml:id="i-SrPEhrfKySNTCugtJiSw9y">
        <div xml:id="i-DinBKXvxfiGMSP5VnTgB3E">
          <p xml:id="i-UVEXSPX9uDcR1dJiFxomSw">
            2004/05 mnr: K354 pnr: kd781
          </p>
          <p xml:id="i-Tma7JmucDMocWxxpa63BJa">
            Motion till riksdagen 2004/05:K354
          </p>
          <p xml:id="i-5pBN4PT5R77vgEsvWrVyq1">
            av Mikael Oscarsson (kd)
          </p>
          <p xml:id="i-VqGbovUHrAeSCq9p25ew2K">
            Återupprättandet av ordensväsendet
          </p>
          <p xml:id="i-3jnFmp9zXacQuFeYYEHUWJ">
            Förslag till riksdagsbeslut
          </p>
          <p xml:id="i-MRxQdEpzVEprXGrskbq9zF">
            Riksdagen tillkännager för regeringen som sin mening vad i motionen
            anförs om att en utredning bör tillsättas med uppgift att föreslå
            ett system för utdelande av ordnar.
          </p>
          <p xml:id="i-GvNLhRoLeK1fgg81BkBiBi">
            Motivering
          </p>
          <p xml:id="i-2teX2BmWmei8VsqM2oPvMN">
            Behovet av att uppmärksamma förtjänta personer har genom tiderna
            varit ett naturligt inslag i all mänsklig och samhällelig samvaro.
            Sverige har som många andra länder en rik tradition på detta område.
            Den finaste gruppen av utmärkelser kallas ordnar (egentligen statliga
            förtjänstordnar alternativt kungliga förtjänstordnar) och i Sverige
            heter den allra finaste Kungl. Serafimerorden och kan endast jämföras
            med så namnkunniga ordnar som danska Elefantorden och brittiska
            Strumpebandsorden. Vår gamla Nordstjärneorden motsvarar danska
            Dannebrogsorden och norska S:t Olavsorden. I länder som Danmark,
            England och Norge kan medborgarna ur monarkens hand motta dessa
            månghundraåriga utmärkelser — naturligtvis efter förslag från
            regeringen. Vanliga danska och norska kvinnor och män kan alltså
            efter förtjänstfulla insatser för sitt land på sitt bröst bära
            tidlösa symboler för landet och för det gemensamma. Hur ser det
            då ut i Sverige? I Sverige bär inte ens landets högsta ledning
            och ämbetsmän svenska ordnar. Det tycker de flesta med all rätt
            är ett märkligt förhållande. Däremot bärs emellanåt utmärkelser
            från många andra länder. Nu senast kunde det studeras i samband
            med det jordanska statsbesöket i Sverige. Då kunde personer som
            talman Björn von Sydow, riksmarskalk Ingemar Eliasson och ÖB Johan
            Hederstedt ses med mångfärgade utländska band över bröstet. En
            annan intressant notering är att statsminister Göran Persson inte
            bär några utmärkelsetecken alls på sin frack, medan hans danske
            kollega, Anders Fogh Rasmussen, bär ett antal, inklusive danska
            Dannebrogsorden. Rasmussen liksom alla danskar har dessutom
          </p>
          <pb facs="riksdagen-motions-pdf/data/200405/mot_200405_K_354/mot_200405_K_354-0002.pdf"/>
          <p xml:id="i-LiJ66pyK7i7nXwS4GbB9Av">
            2004/05:K354
          </p>
          <p xml:id="i-PjwvH8dz22JLwGJhWCDYgS">
            möjlighet att kunna förlänas svenska Nordstjärneorden, vilket
            inte Göran Persson har. Man kan fråga sig om detta verkligen är
            rimligt. Det svenska förhållandet har sin grund i ett riksdagsbeslut
            från 1974 som anger att svenska medborgare inte ska kunna förlänas
            svenska ordensvärdigheter. De svenska ordnar som kvarstår, Serafimerorden
            och Nordstjärneorden, är endast avsedda för utländska medborgare.
            Serafimerorden utdelas numera också till medlemmar av det svenska
            kungahuset. Svärds- och Vasaorden utdelas inte alls. På 1970-talet
            sågs ordnar som något förlegat — en kvarleva från ett gammalt
            ståndssamhälle — och betraktades som överflödiga i ett modernt,
            jämlikt och demokratiskt samhälle. Trots detta bevarade man dem
            för utländska medborgare. Helt överflödiga var ordnarna alltså
            inte. En orsak var säkert att det är internationell kutym att
            bära ordnar från länder som man har god kontakt med — som en symbol
            för landet i fråga. Men om de svenska ordnarna skall vara en symbol
            för Sverige är det då inte konstigt att inte svenskarna själva
            tillåts bära dem? Behovet att uppmärksamma svenska medborgare
            på ett konkret sätt verkar trots riksdagsbeslutet finnas kvar.
            Det finns sannolikt inget land i Europa som har så utbrett medaljväsende
            och som utdelar så många offentliga medaljer som Sverige. Kan
            det möjligen ha att göra med avsaknaden av ett ordensväsende?
            Sverige är ensamt om att inte ha ett fungerande ordensväsende
            som också är avsett för landets egna medborgare. I de flesta andra
            europeiska länder finns denna tradition. Bara tanken på att Finlands
            Vita rosen och Frankrikes Hederslegion endast skulle kunna utdelas
            till utländska medborgare förefaller absurd. Ingen betraktar dessa
            länder som mindre demokratiska bara för att de har ett ordensväsende
            som även inkluderar landets egna medborgare. Nej, ordnarna fyller
            en viktig funktion och utgör en större och mer bestående utmärkelse
            än en medalj; att tilldelas en orden innebär att upptas i en sammanslutning
            och är något mer än bara en plåtbit på bröstet. Något borde därför
            göras. Första steget skulle kunna vara att tillsätta en utredning
            med målet att se över det offentliga belöningssystemet. Återinförandet
            av de svenska ordnarna bör vara en del av denna översyn. Ett återupprättat
            system för utdelande av ordnar bör förstås utformas så att det
            blir ett modernt ordensväsende i tiden för att belöna verkligt
            förtjänstfulla kvinnor och män, inte bara något som per automatik
            sker efter lång och trogen tjänst i högt uppsatta ämbeten. Hur
            det kan göras på bästa sätt finns många exempel på i länder som
            Danmark, Norge och Storbritannien.
          </p>
          <p xml:id="i-D669B92Tm5pCb84DMvnYj5">
            Stockholm den 3 oktober 2004 Mikael Oscarsson (kd)
          </p>
        </div>
      </div>
    </body>
  </text>
</TEI>
