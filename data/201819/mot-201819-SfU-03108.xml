<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SfU-03108">
  <teiHeader>
    <fileDesc>
      <titleStmt>
        <title>med anledning av prop. 2018/19:128 Förlängning av lagen om tillfälliga begränsningar av möjligheten att få uppehållstillstånd i Sverige</title>
        <author corresp="i-G2FvChcLfdNRUQkYLtG8Ld">av Paula Bieler m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:3108 av Paula Bieler m.fl. (SD)</title>
          <idno type="rdwebb">H6023108</idno>
          <rs type="number">3108</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H6023108/text</ref>
          <ref type="dokument_url_html">http://data.riksdagen.se/dokument/H6023108</ref>
          <ref type="dokumentstatus_url_xml">http://data.riksdagen.se/dokumentstatus/H6023108</ref>
          <ref type="docx">http://data.riksdagen.se/fil/5B606AEB-DF21-4082-BF60-F252098ADE03</ref>
          <ref type="pdf">http://data.riksdagen.se/fil/F0F48B0F-3BD3-4E26-99F0-50F8CEAEB5DA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Hji8uFrs5LxTRNnqHX7Yj4" type="basedOn"/>
        <correspContext corresp="i-Hji8uFrs5LxTRNnqHX7Yj4">
          <ref>Proposition 2018/19:128</ref>
        </correspContext>
        <correspAction xml:id="i-LVEJwrSv5YwbNVqQ5gLbcp" type="signed"/>
        <correspContext corresp="i-LVEJwrSv5YwbNVqQ5gLbcp">
          <note type="signatory" corresp="i-G2FvChcLfdNRUQkYLtG8Ld"/>
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-QTC6WyfDuFfc7YjFBYs8Na" type="submitted">
          <date when="2019-05-24"/>
          <time when="12:05:06"/>
        </correspAction>
        <correspAction xml:id="i-U9J4AvDXz4KiS6hkWh7P6z" type="reviewed">
          <date when="2019-05-27"/>
          <time when="13:21:00"/>
        </correspAction>
        <correspAction xml:id="i-EMGgSGBciaRqVqfjsqDcAw" type="dismissed">
          <date when="2019-05-28"/>
        </correspAction>
        <correspAction xml:id="i-CEqoxTZS2y3M35GwbkTZ4j" type="referred">
          <date when="2019-05-29"/>
        </correspAction>
        <correspAction xml:id="i-FUK5ucfgVoKjZnWhPEsi2n" type="assigned">
          <date when="2019-06-18"/>
          <time when="16:36:34"/>
        </correspAction>
        <correspContext corresp="i-FUK5ucfgVoKjZnWhPEsi2n">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-ruM7ajYCmgHWg2dd3ahuZ" type="behandlas_i"/>
        <correspContext corresp="i-ruM7ajYCmgHWg2dd3ahuZ">
          <ref type="uppgift">2018/19:SfU26</ref>
          <ref type="ref_dok_id">H601SfU26</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU26</ref>
          <ref type="ref_dok_titel">Förlängning av lagen om tillfälliga begränsningar av möjligheten att få uppehållstillstånd i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Xp8UJzcPCtx8ytcTCWjcvy" type="motHeader">
        <div xml:id="i-ToTUnaN3gZEYbfpQrWd5DQ" type="motTitle">
          Motion till riksdagen 2018/19:3108 av Paula Bieler m.fl. (SD)
          med anledning av prop. 2018/19:128 Förlängning av lagen om tillfälliga
          begränsningar av möjligheten att få uppehållstillstånd i Sverige
        </div>
      </div>
      <div xml:id="i-97Qc3mdpQ3tweGLMFYSwwG" type="motBody">
        <div xml:id="i-BhU6m9uKr3cFYP8kXn7rBY" type="motProposal" subtype="förslag">
          <head xml:id="i-MsdgHiCXS74yCcbs9VdBP">
            Förslag till riksdagsbeslut
          </head>
          <list xml:id="i-7nM1ZePHZsNBdp8Ys8QL57" style="ol">
            <item xml:id="i-PxccgGJb8gcUarw2p2dBiE">
              Riksdagen beslutar att anta proposition 2018/19:128 punkt 1 med
              den ändringen att den tillfälliga lagen får den lydelse som framgår
              av proposition 2015/16:174, med motsvarande följdändringar i annan
              lagstiftning.
            </item>
            <item xml:id="i-FxWmLnpfNaZAmFbGLVWshL">
              Riksdagen avslår proposition 2018/19:128 punkterna 2–7.
            </item>
            <item xml:id="i-KBJ14U3RkL5YdGctokn9u9">
              Riksdagen ställer sig bakom det som anförs i motionen om att
              regeringen snarast ska återkomma med förslag om att ställning
              som varaktigt bosatt inte ska beviljas tillfälligt skyddsbehövande
              och tillkännager detta för regeringen.
            </item>
            <item xml:id="i-4oR88rhyaq2AQREPjeyrM1">
              Riksdagen ställer sig bakom det som anförs i motionen om att
              genomföra en grundlig och genomgående översyn av migrationslagstiftningen
              och tillkännager detta för regeringen.
            </item>
            <item xml:id="i-2fi3H63cUGCkhQAEpaFUWB">
              Riksdagen ställer sig bakom det som anförs i motionen om en ny
              tillfällig lag på en miniminivå och tillkännager detta för regeringen.
            </item>
          </list>
        </div>
        <div xml:id="i-A1MZcD8EdgLLNtaQNqp8Zc" type="motContent">
          <head xml:id="i-7GXtfP2PmGkhq8m5fv3NdC" type="h1">
            Motivering
          </head>
          <p xml:id="i-SKMNuGawKgSqjH7Sakk7Fu">
            Regeringen föreslår i propositionen dels att den tillfälliga
            lagen förlängs, dels att den ändras för att göra anhöriginvandring
            till Sverige lättare, bl.a. utan krav på försörjningsförmåga.
            Sverigedemokraterna delar visserligen regeringens bedömning att
            en tillfällig lagstiftning på migrationsområdet behövs, men motsätter
            sig helt förslagen att öppna för mer anhöriginvandring, i synnerhet
            utan strikta krav på försörjnings­förmåga. Sverigedemokraterna
            anser tvärtom att den tillfälliga lagen i stället bör återställas
            till sitt ursprungliga skick, före ändringarna som gjordes 2017
            och 2018.
          </p>
          <head xml:id="i-NQjmhgXuDYrcxEvjFPkvuB" type="h2">
            Den tillfälliga lagen
          </head>
          <p xml:id="i-WCUeYtWP9mVwu86x62rbYi">
            Lagen om tillfälliga begränsningar av möjligheten att få uppehållstillstånd
            kom till av goda skäl, under en tid då delar av det svenska samhället
            stod inför en veritabel kollaps på grund av migrationskrisen 2015.
            Lagen bidrog till att skapa ett visst andrum efter år av oansvarig
            och verklighetsfrånvänd asylpolitik. Kärnan i lagen var och är
            att asylsökande som kommer till Sverige ska beviljas tillfälliga
            uppehållstillstånd i stället för permanenta, att familjeåterförening
            i Sverige ska vara undantag samt att försörjningskrav ska gälla
            all anhöriginvandring. Sverigedemokraterna, som i många år föreslagit
            sådana regleringar, välkomnade denna ansats till bättre lagstiftning.
            Samtidigt påpekade vi att det hela var otillräckligt, att de nya
            reglerna ingalunda förde Sverige till någon sorts miniminivå och
            att en permanent ny ordning behövdes inom svensk migrationsrätt,
            i stället för de ständiga kast och det lapptäcke till lagstiftning
            som dittills varit rådande.
          </p>
          <p xml:id="i-PfBQaP7YjvisWBBNsDGfCr">
            Sedan dess tillkomst har den tillfälliga lagen genomgått två
            större förändringar som frångått dess ursprungliga syfte och verkan.
            Det rör sig om de särskilda möjligheter till uppehållstillstånd
            för gymnasiestudier som infördes 2017 samt året därefter en utvidgning
            av denna som i praktiken gett temporär amnesti åt personer som
            annars fått avslag på sin asylansökan. Båda dessa förändringar
            bidrog till att urholka lagens intention och att allvarligt försvåra
            upprätthållandet av en fungerande migration. Samtidigt är Sverige
            inte på något sätt närmare en varaktig lösning på migrationsfrågan.
            I stället har samtliga nämnda lagändringar förberetts i all hast,
            med dålig beredning och kortaste möjliga remisstid, något som
            Lagrådet och flera remissinstanser gång på gång påpekat. Till
            skillnad från situationen då lagen först bereddes har dessutom
            samtliga ändringar, inklusive de nu föreslagna, saknat något akut
            behov som motiverat avsteg från gängse beredningskrav. I slutändan
            har vad som ursprungligen var ett nödvändigt, om än försiktigt,
            steg i rätt riktning i stället blivit ett meningslöst slag i luften.
          </p>
          <p xml:id="i-WW5agi92sif7Za8muxGgbV">
            Utöver detta har ändringarna i den tillfälliga lagen bidragit
            till att förvärra många problem inom migrationsområdet. Migrationsverket
            såväl som migrationsdomstolarna har gång på gång betonat att lagändringarna
            gjort regelverket alltmer otydligt och komplicerat. De har varnat
            för längre handläggningstider och svårare beslutsprocesser, något
            som dels äventyrar rättssäkerheten för den enskilde, dels urholkar
            förtroendet för Sveriges förmåga att upprätthålla laglig och säker
            migration. Kommunerna har i sina remissvar påtalat att lagen inneburit
            stora kostnader för dem, medan lärarkåren beskriver det som oacceptabelt
            att de genom betygsättning tvingats avgöra huruvida någon ska
            få stanna i Sverige eller inte. Det står klart att den tillfälliga
            lagens utveckling gått åt fel håll.
          </p>
          <p xml:id="i-BqLxjeGfjcdVmUXSBRkbdv">
            Vi önskar givetvis att regeringen hade nyttjat de två gångna
            åren till att bereda en mer permanent ändring i lagstiftningen
            i syfte att uppnå de mål den tillfälliga lagen syftade till. I
            brist på en sådan beredning konstaterar vi att lagens ursprungliga
            form är bättre än något tillgängligt alternativ. Det är därför
            vår mening att den tillfälliga lagen som sådan bör förlängas,
            men att denna förlängning inte ska innefatta några av de ändringar
            som tillkommit efter lagens första antagande. Lagen ska i stället
            återställas till den lydelse som den hade från början.
          </p>
          <head xml:id="i-8cRWQkUy7TBDyeZayi4UGu" type="h2">
            Familjeåterförening för alternativt skyddsbehövande
          </head>
          <p xml:id="i-QsUXZJa7n5wZcvShjrZvU3">
            Regeringens förslag innebär utöver en förlängning även flera
            ändringar i lagen. Samtidigt som flödena till Sverige fortsätter,
            och såväl kostnaderna som handläggningstiderna nu vänder uppåt,
            vill regeringen återgå till många av de missriktade regleringar
            som föranledde migrationskrisen från första början. Främst gäller
            detta förslaget att låta alternativt skyddsbehövande få samma
            rätt till familjeåterförening i Sverige som konventionsflyktingar.
            Detta skulle enligt Migrationsverkets prognoser drastiskt öka
            antalet ansökningar, och sätta stor press på myndigheten i ett
            redan svårt läge. Kostnaderna väntas öka dramatiskt. Detsamma
            gäller för migrationsdomstolarna och andra delar av förvaltningen
            som arbetar med invandringen. Ökade flöden till Sverige bidrar
            till en befolkningsökning som redan är för snabb, samtidigt som
            bostadsbristen är skriande, välfärden har allt större problem
            och vårt land är på väg in i en lågkonjunktur.
          </p>
          <p xml:id="i-8HaE6MZw7bAbfYRr4sjQwf">
            Förslaget blir än värre i och med att regeringen avser att införa
            ett undantag från kravet att anhöriginvandrare ska försörjas av
            anknytningspersonen i Sverige. Försörjningskravet är redan lågt
            satt, men att undanta tiotusentals utlänningar från detta innebär
            att en hel familj kan flytta hit utan att det ens finns en bostad
            för dem, än mindre en anhörig med arbete. Flera kommuner meddelar
            i sina remissvar att detta skulle innebära en katastrof, eftersom
            kommunerna automatiskt skulle behöva betala ut enorma summor för
            nödboenden och försörjningsstöd. Därmed minskar anslagen till
            äldrevård och skola än mer, och vår gemensamma välfärd utarmas
            i ett läge då kommunerna redan drabbats hårt av minskat statligt
            stöd till mottagande av nyanlända. Allt detta för att bekosta
            mottagande av personer som, givet deras möjlighet till ordnad
            migration genom anknytning, inte har ett akut behov av stöd.
          </p>
          <p xml:id="i-12Va6ZjQqJ9hQZmSHCcTTK">
            Regeringen har dessutom helt bortsett från den signalverkan som
            kommer av detta förslag. Trots att migrationsministern själv,
            då nuvarande begränsningar infördes, slagit fast det självklara
            i att mer generösa regler än i andra jämförbara länder leder till
            ökade incitament att söka sig till just Sverige, öppnar regeringen
            nu för att nyheten ska spridas att Sverige åter erbjuder just
            detta. Detta förenat med svåra villkor i många fattiga länder
            leder oundvikligen till ökade flöden till Europa och Sverige,
            i många fall via den farliga Medelhavsrutten. Regeringens förslag
            skulle därmed inte bara äventyra välfärden här hemma i Sverige,
            utan också tusentals människoliv fjärran från våra gränser. Detta
            är oacceptabelt och djupt oansvarigt, varför Sverigedemokraternas
            mening är att regeringens förslag till ändringar i den tillfälliga
            lagen bör avslås.
          </p>
          <head xml:id="i-6uvJF7JQjHRZX2mVHMtHtu" type="h2">
            VABO
          </head>
          <p xml:id="i-KWhjz2t2wfvawe76JSNsjS">
            Regeringens förslag bortser från viktiga omständigheter även
            när det gäller hur den tillfälliga lagen överensstämmer med utlänningsrätten
            i övrigt. Enligt bestämmelserna för EU-rätten har nämligen en
            utlänning från ett land utanför EU rätt till ställning som varaktigt
            bosatt (VABO) efter fem års bosättning i ett EU-land. Detta innebär
            dels rätt till fri rörlighet inom EU, dels en automatisk rätt
            till permanent uppehållstillstånd. I europeisk rätt har tillfälligt
            skyddsbehövande normalt inte rätt till VABO, men eftersom Sverige
            före den tillfälliga lagen gav alla skyddsbehövande permanent
            uppehållstillstånd fanns det inget behov av att reglera rätten
            till VABO i svensk lag.
          </p>
          <p xml:id="i-NCB6uqhnsiPodeVXiwSXEs">
            I dagsläget innebär det dock ett kryphål, eftersom huvudregeln
            ju är tillfälliga uppehållstillstånd för skyddsbehövande. Genom
            detta kryphål kan utlänningar som fått tillfälligt uppehållstillstånd
            enligt den tillfälliga lagen senare ansöka om VABO, och på så
            sätt få permanent uppehållstillstånd. Visserligen kan personer
            som fått tillfälligt uppehållstillstånd redan få permanent uppehållstillstånd
            om de kan försörja sig enligt en rad olika krav. Men i fallet
            VABO är motsvarande krav mycket lägre satta. Det blir mycket enklare
            att få permanent uppehållstillstånd genom VABO än genom den tillfälliga
            lagen.
          </p>
          <p xml:id="i-6gkHkL4wpr8PuhkEgE6K1Y">
            I och med att utlänningar ska ha bott i Sverige i fem år för
            att kunna ansöka om VABO är det troligt att de första ärendena
            blir aktuella under år 2020. Migrationsverket nämner i sitt remissvar
            att:
          </p>
          <p xml:id="i-LwyzrXCBbjNDyMqgR7DRgE">
            En inte obetydlig andel av de som har fått tidsbegränsade uppehållstillstånd
            som flyktingar eller alternativt skyddsbehövande kommer att uppfylla
            förutsättningarna för att beviljas ställning som varaktigt bosatt
            och därmed beviljas permanent uppehållstillstånd under tiden för
            lagens förlängda giltighetstid.
          </p>
          <p xml:id="i-akeW8qTzwpcCMp3ktQQcn">
            Av stor vikt är också det att möjligheten att beviljas uppehållstillstånd
            på grund av anknytning till en skyddsbehövande i Sverige beror
            på huruvida denne har, som det heter, ”välgrundade utsikter att
            beviljas ett permanent uppehållstillstånd”. I och med att kryphålet
            med VABO är öppet kommer fler skyddsbehövande att anses ha just
            ”välgrundade utsikter”, och därmed att kunna hämta hit anhöriga.
          </p>
          <p xml:id="i-A1ghMB2LGHFQW9TvJy4NPY">
            Denna genväg till permanent uppehållstillstånd undergräver förstås
            helt avsikten med den tillfälliga lagen, och gör den i flera fall
            tandlös. Regeringen borde ha förstått att en sådan situation kunde
            uppstå redan när den ursprungliga tillfälliga lagen togs fram,
            men har ständigt valt att reagera i stället för att agera. Detta
            blir särskilt tydligt eftersom det finns en klar möjlighet i unionslagstiftningen
            att undanta utlänningar som fått tillfälligt skydd från reglerna
            om VABO. Regeringen måste därför snarast agera för att detta kryphål
            i lagstiftningen täpps till genom att utnyttja möjligheten att
            inte bevilja ställning som VABO till utlänningar som fått tillfälligt
            skydd. Detta bör ges regeringen till känna.
          </p>
          <head xml:id="i-Kc6uJ2KqvdqcHkjVJ5ncMZ" type="h2">
            Statslösa födda i Sverige
          </head>
          <p xml:id="i-8ozmU9ykeYQ6NGx6RAFX1H">
            Regeringens förslag om att bevilja permanent uppehållstillstånd
            till statslösa personer födda i Sverige är även det ett resultat
            av senfärdighet och oförmåga att förutse konsekvenserna av det
            dåliga lagstiftningsarbetet. Förslaget utgår från internationella
            konventioner Sverige tillträtt som innebär att inrikes födda statslösa
            ska kunna beviljas svenskt medborgarskap efter fem års bosättning
            i riket. Eftersom medborgarskap förutsätter permanent uppehållstillstånd
            måste dessa statslösa innan dess ha erhållit permanent uppehållstillstånd,
            i regeringens förslag efter fyra och ett halvt år.
          </p>
          <p xml:id="i-SBVj3WKuFRBwrwmx6mQxGn">
            Enligt den tillfälliga lagen ska dock permanent uppehållstillstånd
            i princip endast kunna beviljas personer som kan försörja sig
            genom arbete, varför ett statslöst barn skulle behöva vänta tills
            föräldrarna börjat arbeta och kan försörja sig, eller barnet självt
            växer upp och börjar arbeta. Med regeringens förslag kommer i
            stället barnet att kunna beviljas permanent uppehållstillstånd
            på egen grund efter fyra och ett halvt år. Föräldrarna skulle
            därpå kunna få permanent uppehållstillstånd genom anknytning till
            sitt barn, och strax efter det medborgarskap. Detta står i klar
            motsatsställning till grundpremisserna bakom den tillfälliga lagen.
            Flera remissinstanser har påpekat regeringens bristande utredning
            i denna fråga, och det är tydligt att regeringen inte gjort en
            erforderlig konsekvensanalys. Regeringens förslag bör liksom övriga
            ovannämnda ändringsförslag avslås, och frågan bör i stället behandlas
            inom ramen för kommande lagstiftningsarbeten.
          </p>
          <head xml:id="i-5tfzNX8JhMXT86aV6qnwYi" type="h2">
            En grundlig översyn av lagstiftningen
          </head>
          <p xml:id="i-CfpobWZhRt6nTaMUtPYNkM">
            Hanteringen av den tillfälliga lagen såväl som konsekvenserna
            av den tidigare migrationspolitiken visar med all önskvärd tydlighet
            vad som sker då migrationsregler formas bitvis, med ständiga tillskott
            och undantag samt utan ordentlig beredning. Riksrevisionen har
            i en granskning av migrationspolitiska beslut bl.a. visat på brister
            avseende konsekvensanalyser, i den mån de alls gjorts. Även utan
            den tillfälliga lagen utgör lagstiftningen på området ett förvirrande
            lapptäcke. Sverigedemokraterna vill därför att all migrationslagstiftning
            genomgår en grundlig, samlad genomarbetning. Eftersom regeringen
            snarare aviserat ytterligare påskyndade och begränsade utredningar
            är det vår mening att riksdagen bör ge regeringen till känna en
            önskan om en bred, grundlig utredning avseende migrationspolitiken
            i sin helhet.
          </p>
          <p xml:id="i-6ZQqCnt4duWuCzN8YBJ8nN">
            För att denna ska hinna beredas ordentligt är det vår övertygelse
            att även den tillfälliga lag som nu antas kommer att behöva förlängas.
            Vår åsikt är att svensk asylpolitik bör hållas så stram som möjligt
            fram till dess att ett väl utrett och sammanhängande förslag kan
            antas. Som nämnt ovan påtalade Sverigedemokraterna redan vid den
            tillfälliga lagens första antagande att den inte lade sig på en
            miniminivå. För att garantera en asyllagstiftning på miniminivå
            vill vi därför se att den tillfälliga lagen snarast ersätts med
            en ny tillfällig lag. Denna lag bör i korthet konstatera att asyl
            endast beviljas den som med konkret hänvisning till internationella
            och bindande avtal kan påvisa Sveriges skyldighet att bevilja
            asyl. På så sätt säkerställs att inga utvidgningar av asylrätten
            som införts utan faktiska behov kommer att fortsätta gälla. Även
            detta bör ges regeringen till känna.
          </p>
        </div>
        <div xml:id="i-8supKHY2sZaUdKWjyJes7N" type="motSignatures">
          <list xml:id="i-3ugKNqfPfSpGU7dpW2pCRE">
            <item xml:id="i-Xn6eMLmqV4NSAftFD7myFz" who="i-G2FvChcLfdNRUQkYLtG8Ld">
              Paula Bieler (SD)
            </item>
            <item xml:id="i-KpRdm9ahfBcn6vJWqB9HgM" who="i-7H4PDcMCMUzP6iinK28TBh">
              Jonas Andersson i Skellefteå (SD)
            </item>
            <item xml:id="i-SjXHkGj2nkxQRirV6Ahn9D" who="i-MakV1EvC3LLnePpBXzwg5H">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
