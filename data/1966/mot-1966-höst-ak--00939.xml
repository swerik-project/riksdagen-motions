<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966-höst-ak--00939">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966_höst_ak__939/mot_1966_höst_ak__939-001.pdf"/>
      <fw xml:id="i-9TZNDQ7dbGz8YegYgmwuHw">
        2 Motioner i Andra kammaren, nr 939 år 1966
      </fw>
      <div xml:id="i-3E7ft5x59iupxG2R8EedAW" type="motHeader">
        <div xml:id="i-DhxURgEoFzj34YJ1nZq3ys" type="motTitle"/>
        <div xml:id="i-Y5pRqbJPBKrE6JY3agidK7" type="motSubmissionInfo"/>
      </div>
      <div xml:id="i-7BmzkgUhdAhJB1hwjBsCtL" type="motBody">
        <div xml:id="i-XWYShj8HRnimuzAko4q9eQ">
          <p xml:id="i-9xo5JgFu2wCj54RD9pFh1D">
            Nr 939
          </p>
          <p xml:id="i-Crj4QJgpEZbfuib3ErM9Zx">
            Av herr Ringaby m. fl., i anledning av Kungl. Maj:ts proposition
            nr 128, med förslag till lag om vissa gemensamhetsan- läggningar
            m. m.
          </p>
          <p xml:id="i-U4sqjcuBD1WgvKJ4Pp68pu">
            (Lika lydande med motion nr 788 i Första kammaren)
          </p>
          <p xml:id="i-4kKtV2ibZz35NgdnrjJucx">
            I proposition nr 128 framläggs förslag till en ny lagstiftning
            som skall främja och reglera samverkan mellan fastigheter för
            utförande, under- håll och drift av anläggningar, som är av stadigvarande
            betydelse för fas- tigheterna. Som exempel anges i förslaget parkeringsanläggningar,
            för- bindelseleder, gårdsutrymmen, lekplatser, anordningar till
            skydd mot grundvatten, ledningar, värmeanläggningar och tvättstugor.
            Ehuru lagförslaget i första hand säges syfta till att underlätta
            och skapa en bättre rättslig grund för frivilligt samgående mellan
            enskilda fastighetsägare innefattar förslaget likväl så långtgående
            och ingripande regler om tvångsvis anslutning i gemensamhetsföretag
            av enskilda fastig- hetsägare, att förslaget inte kan sägas vara
            en övervägande privaträtts- lig reglering. I själva verket kan
            förslaget sägas vilja tillskapa en helt ny form av expropriationsrätt,
            där en enskild fastighetsägare kan tvinga sina grannar att avstå
            fast egendom och att deltaga ekonomiskt i gemensam- hetsanläggningar
            av de mest skilda slag. Vidare innebär förslaget att byggnadsnämnderna
            skall få vittgående befogenheter i fråga om gemen- samhetsanläggningarnas
            tillkomst och utformning. Förslaget har under remissbehandlingen
            blivit föremål för åtskillig kri- tik, bl. a. från instanser som
            Svea hovrätt, lagberedningen och handels- kamrarnas nämnd. Lagberedningen
            går så långt i sin kritik av förslaget att den helt allmänt konstaterar
            att förslaget inte verkar övertygande, och den har helt avvisat
            den förmånsrättskonstruktion som förslaget in- nehåller (prop.
            s. 85 ff.). Lagberedningens allmänna kritik av förslaget synes
            böra tillmätas särskild betydelse bl. a. med hänsyn till att bered-
            ningen f. n. är sysselsatt med översyn av förmånsrättsordningen.
            Remissinstansernas kritik riktar sig särskilt mot tvångsmomenten
            i förslaget. Även om ett visst mått av tvång torde vara ofrånkomligt
            för att uppnå syftet med lagstiftningen, kan det inte accepteras
            att en gemensam- hetsanläggning skall kunna framtvingas om blott
            en fastighetsägare är positivt inställd. En så vittgående lagstiftning
            kan enligt vår uppfattning inte godtagas. För en tvångsanslutning
            måste krävas något slag av majo-
          </p>
          <pb facs="riksdagen-motions-pdf/data/1966/mot_1966_höst_ak__939/mot_1966_höst_ak__939-002.pdf"/>
          <fw xml:id="i-HwS8xH9HbjT2fcVUcac47h">
            Motioner i Andra kammaren, nr 939 år 1966 3
          </fw>
          <p xml:id="i-HoVq9GYPMFiR9kgttUZuTB">
            ritet bland de berörda fastighetsägarna. Härom anför departementsche-
            fen (prop. s. 101), att det är svårt att finna ett godtagbart
            system för hur en majoritet skall beräknas och att ett majoritetskrav
            lätt leder till att de sakliga skälen för en tvångsanslutning
            blir undanskymda. Däremot finner departementschefen att tvångsanslutning
            inte får ske såvida inte någon av fastighetsägarna önskar detta.
            Skälet härför vore att en sådan bestäm- melse skulle komma i strid
            med den övervägande privaträttsliga karaktär reglerna bör ha.
            Vi har svårt att förstå att kravet på en enda fastighets- ägares
            positiva inställning till genomförandet av en gemensamhetsanlägg-
            ning är till fyllest för att lagstiftningen skall få karaktär
            av övervägande privaträttslig reglering. Naturligtvis behöver
            och får de sakliga skälen för en tvångsanslutning inte bli undanskymda
            genom att en majoritetsre- gel dessutom tillskapas. De kommunala
            befogenheterna tar sig enligt förslaget uttryck framför allt i
            det inflytande på tillkomsten av gemensamhetsanläggningar och
            de- ras utformning som byggnadsnämnderna avses få. Enligt 10 $
            i lagförsla- get kan framställning om förrättning göras av byggnadsnämnd.
            Enligt 6 $ 2 st. jämförd med 17 $ 2 st. har byggnadsnämnderna
            tillagts en nära nog fri prövningsrätt då det gäller tillkomsten
            av gemensamhetsanlägg- ningar. Enligt vår mening rimmar inte de
            vidsträckta befogenheter som här tillägges byggnadsnämnderna med
            de privaträttsliga syften förslaget har att tillgodose. Den ovan
            nämnda fria prövningsrätten, som tillkommer byggnadsnämnderna,
            utgör enligt vår uppfattning ett klart avsteg från hittillsvarande
            rättsprinciper på byggnadslagstiftningens område. Denna lagstiftnings
            grundtanke får anses vara, att sökande av byggnadslov har ett
            rättsanspråk att erhålla byggnadslov, om laga hinder däremot inte
            möter. Visserligen kan byggnadsnämnderna genom byggnadsförbud
            för- hindra markens utnyttjande enligt gällande stadsplan, men
            de fall då byggnadsförbud får tillgripas är noggrant preciserade
            i lagstiftningen, och genom tidsbegränsade regler har också garantier
            uppställts till skydd för den enskildes rätt. Häremot står i förevarande
            förslag byggnadsnämnder- nas fria prövningsrätt. Departementschefen
            anför härom (prop. s. 192): Som jag har anfört i den allmänna
            motiveringen anser jag det angelä- get att byggnadsnämnden får
            ett starkt inflytande på prövningen av hit- hörande ärenden. Detta
            krav är enligt min mening till fullo uppfyllt ge- nom den av kommittén
            föreslagna ordningen för byggnadsnämndens med- verkan. Jag vill
            hålla med remisskritiken om att önskemålen att förhindra anläggningar
            som strider mot det allmännas intresse av en lämplig ut- formning
            av bebyggelsen och en ändamålsenlig markanvändning över hu-
          </p>
          <p xml:id="i-Jgzww1rJ5sTfzUFXR3nvo7">
            vud i viss utsträckning kan tillgodoses genom de möjligheter
            till kontroll byggnadslagstiftningen erbjuder. Kravet på byggnadslov
            kan
          </p>
          <pb facs="riksdagen-motions-pdf/data/1966/mot_1966_höst_ak__939/mot_1966_höst_ak__939-003.pdf"/>
          <fw xml:id="i-XQiTa5Am5xbC59nyDj8f6e">
            4 Motioner i Andra kammaren, nr 939 år 1966
          </fw>
          <p xml:id="i-L7PqJQKkxtJiJJGeynV6Cs">
            väl anses innefatta ett effektivt skydd för det allmännas intresse
            i många fall, eftersom åtskilliga gemensamhetsanläggningar torde
            vara hänför- liga till byggnader i byggnadslagstiftningens mening.
            Men den planpoli- tiska kontrollen kommer enligt min mening att
            med en sådan ordning in- sättas på ett alltför sent stadium. Detta
            medför risk för att det ofta om- fattande och kostsamma förrättningsarbetet
            inte leder till åsyftat resul- tat därför att erforderligt byggnadslov
            för anläggningen senare vägras.
          </p>
          <p xml:id="i-723iKFRcUEBSg3S2JVdjzp">
            I den mån gällande föreskrifter i byggnadslagstiftningen inte
            skulle an- ses vara till fyllest för tillvaratagande av det allmännas
            intresse i föreva- rande fall får enligt vår uppfattning denna
            lagstiftning kompletteras. De- partementschefens hänvisning till
            enskilda intressen för den föreslagna ordningen är inte övertygande.
            De principiellt mest ingripande tvångsåtgärderna innefattas i
            försla- gets 3 $. Sålunda får tas i anspråk utrymme även i fastighet,
            som inte själv får nytta av anläggningen. Vidare kan utrymme få
            tas i anspråk, trots att betydande olägenheter kan antagas uppkomma,
            om företaget prövas erforderligt för bebyggelse av större omfattning
            eller eljest av väsentlig betydelse från allmän synpunkt. De föreslagna
            tvångsmedlen är enligt vår uppfattning alltför vittgåen- de för
            att kunna accepteras. Den omständigheten bl. a. att ingripandet
            även avser fastigheter för vilka anläggningen inte medför någon
            nytta gör det angeläget att de föreslagna tvångsmedlen kommer
            i fråga endast då det är oundgängligen erforderligt och om den
            enskilde hålles helt skades- lös. Dessa förutsättningar tillgodoses
            enligt vår uppfattning inte i försla- get. Sålunda kan fastighetsägare
            inte påkalla inlösen av fastigheten, även om den genom förrättningen
            blir praktiskt taget värdelös och omöjlig att sälja. Departementschefen
            anför härom (prop. s. 143 f£.):
          </p>
          <p xml:id="i-JUZx4cAxerx3Kjdcvjwpny">
            Kommitténs förslag innebär, att utrymme för en gemensamhetsanlägg-
            ning skall upplåtas med begränsad rätt av servitutskaraktär. Inlösen
            med äganderätt avses inte. Genom en sådan ordning vinns framför
            allt, att den berörda marken inte behöver tas i anspråk i större
            omfattning än som fordras för att ändamålet skall uppnås. Detta
            erbjuder fördelar i första hand för de i gemenskapen ingående
            fastighetsägarna, i det att deras er- sättningsskyldighet regelmässigt
            blir mindre omfattande än om de nöd- gas lösa marken med äganderätt.
            Men även för ägaren till marken och andra berörda rättsägare torde
            fördelar följa, i det att marken till den del den inte berörs
            av upplåtelsen i allmänhet kan användas för annat ända- mål och
            att marken återgår till ägaren om upplåtelsen upphör. Detta synes
            angeläget med hänsyn till de höga krav på markutnyttjande som
            numera upprätthålls i tätbebyggelseområdena. Under förutsättning
            att tillbörligt rättsskydd i övrigt bereds den enskilde vill jag
            därför i likhet med flertalet remissinstanser ansluta mig till
            kommittéförslaget i denna del.
          </p>
          <pb facs="riksdagen-motions-pdf/data/1966/mot_1966_höst_ak__939/mot_1966_höst_ak__939-004.pdf"/>
          <fw xml:id="i-CuL9Fj71jszQLiyJtgnc1y">
            Motioner i Andra kammaren, nr 939 år 1966 5
          </fw>
          <p xml:id="i-KkXVFEUJ3s3dSZMjaT3Pg9">
            Vi kan inte finna att tillbörligt rättsskydd har beretts den
            enskilde så länge inlösenrätt saknas. Att som departementschefen
            hänvisa till att upplåtelsen är av begränsad karaktär och inte
            avser äganderätt är me- ningslöst, då som ovan påpekats äganderätten
            kan bli illusorisk genom de föreslagna tvångsåtgärderna. Ett åberopande
            av allmänt intresse för genomförande av gemensam- hetsanläggningar
            finner vi principiellt felaktigt. Härigenom förtas för- slagets
            avsedda karaktär av övervägande privaträttslig reglering. För
            till- godoseende av det allmännas intressen bör enligt vår uppfattning
            de här- för avsedda instituten anlitas, såsom expropriation, ändrad
            tomtindelning m. m.
          </p>
          <p xml:id="i-7W7uXbXGhYGfhWGM35oHLy">
            I detta hänseende uttalar departementschefen bl. a. (prop. s.
            144), att de föreslagna tvångsåtgärderna är ”att föredra framför
            en ordning, som enligt vad som har förordats i ett remissyttrande,
            innebär att erforderlig mark avstås eller upplåts till förmån
            för stat eller kommun med stöd av expropriationslagen. Denna lags
            bestämmelser är över huvud inte lämpa- de för tvångsförvärv i
            hithörande situationer. Särskilda svårigheter upp- kommer också
            med en sådan ordning med hänsyn till önskvärdheten av garanti
            för att det allmänna verkligen utnyttjar sina tvångsmöjligheter
            och därefter ställer erforderligt utrymme till samfällighetens
            förfogande”. Detta departementschefens resonemang förefaller oss
            besynnerligt. Om det verkligen föreligger ett allmänt intresse,
            får det antagas att det all- männa också använder de tvångsmöjligheter
            som står till buds genom t. ex. expropriationslagen. Här synes
            oss föreligga en förskjutning av in- nebörden i begreppet allmänt
            intresse, vilken rimmar illa med den upp- ställda målsättningen
            om en lag av övervägande privaträttslig karaktär. Vi vill också
            peka på det förhållandet att en fastighetsägare, på vars mark
            gemensamhetsanläggning skall inrymmas, icke skall kunna få sina
            kost- nader vid förrättningar ersatta. Detta gäller t. o. m. när
            hans egen fas- tighet ej skall deltaga i anläggningen. Förslaget
            har i denna del också kri- tiserats vid remissbehandlingen (prop.
            s. 210 f.) och av lagrådet (s. 3050 f£.). Det må vidare anmärkas,
            att det förslag till jordabalk som snart kan väntas ligga på riksdagens
            bord innehåller ett kapitel om samfällighets- rätt, vilket synes
            på ett tillfredsställande sätt reglera formerna för frivil- ligt
            samgående för gemensamma behov mellan fastigheter. I betydande
            utsträckning kommer därigenom de syften som det nu aktuella förslaget
            avser att täcka att tillgodoses. För att främja tillkomsten av
            gemensamhetsanläggningar fordras även enligt vår mening ett visst
            mått av tvång. I det nu föreliggande förslaget har emellertid
            detta tvång fått en sådan styrka att man kan tala om en
          </p>
          <pb facs="riksdagen-motions-pdf/data/1966/mot_1966_höst_ak__939/mot_1966_höst_ak__939-005.pdf"/>
          <fw xml:id="i-Bx27zpp5hCTsZabvgN6zgm">
            6 Motioner i Andra kammaren, nr 939 år 1966
          </fw>
          <p xml:id="i-SHdQtP9foVaNMGh5ATeRUA">
            ny form för expropriation. Allvarlig remisskritik har också riktats
            här- emot, och erinringar har gjorts även i andra avseenden utan
            att dessa be- aktats i propositionen. Förslaget bör därför bl.
            a. av rättssäkerhetsskäl bli föremål för omarbetning. En sådan
            omarbetning bör ske i sådan takt att en samordning av kommande
            förslag till jordabalk, innefattande ett kapitel om samfällighetsrätt,
            kan av riksdagen behandlas gemensamt med lagstiftning om gemensamhetsanläggningar.
            Åberopande det anförda hemställes, att riksdagen, med avslag å
            Kungl. Maj:ts proposition nr 128, i skrivelse till Kungl. Maj:t
            måtte uttala att nytt för- slag till lag om gemensamhetsanläggningar
            måtte, med be- aktande av de i motionen framförda synpunkterna,
            fram- läggas i samband med kommande förslag om ny jordabalk.
          </p>
          <p xml:id="i-NKg1YMjPeWwDKh46bqZwUu" type="date">
            Stockholm den 15 november 1966
          </p>
          <div xml:id="i-RQAi9zskZx2ouq3y29HJCB" type="signatureBlock">
            <p who="i-91SAXsUbmLaUj8YfQKHZ1n" type="signature">
              Per-Eric Ringaby (h)
            </p>
            <p who="i-FYyRXPgwp22BpTRV76t6ga" type="signature">
              Filip W Fridolfsson (h)
            </p>
            <p who="i-QJQMD7isQ7v6yQvCE9CMfC" type="signature">
              Karin Wetterström (h)
            </p>
          </div>
        </div>
      </div>
    </body>
  </text>
</TEI>
