<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-CU-00408">
  <teiHeader>
    <fileDesc>
      <titleStmt>
        <title>Bilmålvakter, olagliga bosättningar och övrig insolvensrätt</title>
        <author corresp="i-9fmcZcGuiE51S4XGih65wn">av Mikael Eskilandersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:408 av Mikael Eskilandersson m.fl. (SD)</title>
          <idno type="rdwebb">HB02408</idno>
          <rs type="number">408</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HB02408/text</ref>
          <ref type="dokument_url_html">https://data.riksdagen.se/dokument/HB02408</ref>
          <ref type="dokumentstatus_url_xml">https://data.riksdagen.se/dokumentstatus/HB02408</ref>
          <ref type="pdf">https://data.riksdagen.se/fil/76367171-946D-4BEA-8950-7A7FE3F3D016</ref>
          <ref type="docx">https://data.riksdagen.se/fil/74662A42-E19C-4864-8489-016FB57D2E08</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4rA8nu7Qns2drm1ePJStLd</idno>
            <name>Martin Westmont</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DNNiNSDxQTnBcHkT2viXX4</idno>
            <name>Björn Tidland</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-2twupBWDzYjwTfp1TJRPb3" type="signed"/>
        <correspContext corresp="i-2twupBWDzYjwTfp1TJRPb3">
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-4rA8nu7Qns2drm1ePJStLd"/>
          <note type="signatory" corresp="i-DNNiNSDxQTnBcHkT2viXX4"/>
        </correspContext>
        <correspAction type="submitted" xml:id="i-FFjUi7Jw2kx8R3YweKrKDV">
          <date when="2023-09-29"/>
          <time when="14:56:29"/>
        </correspAction>
        <correspAction type="reviewed" xml:id="i-97zVtJ3yhQHSQ6cjy6ruXQ">
          <date when="2023-09-30"/>
          <time when="00:16:40"/>
        </correspAction>
        <correspAction type="referred" xml:id="i-M3NNaoratfy9s2ZzsCWaCc">
          <date when="2023-10-17"/>
        </correspAction>
        <correspAction type="assigned" xml:id="i-LUbZ1Towg4NnAsWHkHR7ne">
          <date when="2024-04-24"/>
          <time when="16:26:27"/>
        </correspAction>
        <correspContext corresp="i-LUbZ1Towg4NnAsWHkHR7ne">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-4Vwgk8q1tFhB3ujNSxTNYE"/>
        <correspContext corresp="i-4Vwgk8q1tFhB3ujNSxTNYE">
          <ref type="uppgift">2023/24:CU10</ref>
          <ref type="ref_dok_id">HB01CU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU10</ref>
          <ref type="ref_dok_titel">Ersättningsrätt samt insolvens- och utsökningsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Wy25gut9SfxGZZ94TsKVBQ"/>
        <correspContext corresp="i-Wy25gut9SfxGZZ94TsKVBQ">
          <ref type="uppgift">2023/24:JuU13</ref>
          <ref type="ref_dok_id">HB01JuU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU13</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-4Wa4tMACsFd3So6BQmFEdm"/>
        <correspContext corresp="i-4Wa4tMACsFd3So6BQmFEdm">
          <ref type="uppgift">2023/24:JuU20</ref>
          <ref type="ref_dok_id">HB01JuU20</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU20</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-YUdMhNFCw8UT1L5o7W3JDR"/>
        <correspContext corresp="i-YUdMhNFCw8UT1L5o7W3JDR">
          <ref type="uppgift">2023/24:TU13</ref>
          <ref type="ref_dok_id">HB01TU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU13</ref>
          <ref type="ref_dok_titel">Vägtrafik- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:408 av Mikael Eskilandersson m.fl. (SD) Bilmålvakter, olagliga bosättningar och övrig insolvensrätt</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-E8zufqo16X3MdEPNvu5RE9">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-3d5Y6CnHvAn3bfuJWghyfY">
              Riksdagen ställer sig bakom det som anförs i motionen om att
              införa ömsesidigt erkännande av beslut om skuldsanering i Norden
              och tillkännager detta för regeringen.
            </item>
            <item sortKey="Yrkande 2" xml:id="i-LXJoDSGZKyNtNie3Ywif3M">
              Riksdagen ställer sig bakom det som anförs i motionen om att
              initiera en process för att uppmuntra våra grannländer att fatta
              beslut om ömsesidigt erkännande vid skuldsanering och tillkännager
              detta för regeringen.
            </item>
            <item sortKey="Yrkande 3" xml:id="i-CmJ7UeoxTEcZtoFYi5M93w">
              Riksdagen ställer sig bakom det som anförs i motionen om att
              förhindra att den som har statliga fordonsrelaterade skulder blir
              ägare till flera fordon, och detta tillkännager riksdagen för
              regeringen.
            </item>
            <item sortKey="Yrkande 4" xml:id="i-TfLbxhwcGh8gZYBqXxwTbX">
              Riksdagen ställer sig bakom det som anförs i motionen om att
              möjliggöra för Kronofogdemyndigheten att ta över ägarskapet vid
              försök att kringgå nyägandeförbudet och tillkännager detta för
              regeringen.
            </item>
            <item sortKey="Yrkande 5" xml:id="i-BR4KjYQvrnZYD29J42dZqS">
              Riksdagen ställer sig bakom det som anförs i motionen om att
              regeringen bör ta fram förslag till hur man bättre kan arbeta
              förebyggande gällande bilägarskap och tillkännager detta för regeringen.
            </item>
            <item sortKey="Yrkande 6" xml:id="i-NxEeqkSwVwHkpLhewYYX7">
              Riksdagen ställer sig bakom det som anförs i motionen om att
              samordningsnummer bör få registreras som ägare till maximalt ett
              fordon i Sverige och tillkännager detta för regeringen.
            </item>
            <item sortKey="Yrkande 7" xml:id="i-6cYzyPse663byqECeujYPh">
              Riksdagen ställer sig bakom det som anförs i motionen om att
              den drabbade markägaren aldrig ska belastas med kostnader eller
              förlora inkomst till följd av olagliga bosättningar och tillkännager
              detta för regeringen.
            </item>
            <item sortKey="Yrkande 8" xml:id="i-PUiVTyuAkxVtraeB752WKC">
              Riksdagen ställer sig bakom det som anförs i motionen om att
              införa en snabb process för ingripande när barn är inblandade
              i illegala bosättningar och tillkännager detta för regeringen.
            </item>
            <item sortKey="Yrkande 9" xml:id="i-PnXbReJHEWEvPCVxVjGewi">
              Riksdagen ställer sig bakom det som anförs i motionen om att
              tillsätta en utredning om hur brott mot allemansrätten bättre
              kan bekämpas och tillkännager detta för regeringen.
            </item>
            <item sortKey="Yrkande 10" xml:id="i-V1y363koxZuUey3CUm31KX">
              Riksdagen ställer sig bakom det som anförs i motionen om att
              ta fram förslag till konkreta åtgärder för att människor som begår
              brott genom illegal bosättning ska kunna lagföras och att straffvärdet
              ska höjas och tillkännager detta för regeringen.
            </item>
            <item sortKey="Yrkande 11" xml:id="i-Nae8kpohAsf7SmZuwvaKkz">
              Riksdagen ställer sig bakom det som anförs i motionen om att
              regeringen bör ta fram förslag till åtgärder mot att hamna i privat
              skuldsättning i händelse av kris som är utom företagares påverkan
              och tillkännager detta för regeringen.
            </item>
            <item sortKey="Yrkande 12" xml:id="i-3wJGPci3GiJupXZQ61q3Un">
              Riksdagen ställer sig bakom det som anförs i motionen om att
              regeringen bör ta fram förslag till åtgärder för att företagare
              ska kunna ta sig ur skuldsättning och ha möjlighet att återstarta
              verksamheter i händelse av kris som är utom företagares påverkan
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Rs5qNdNfS3yTafTUYNqo4G">
            Nordiskt samarbete kring insolvens
          </head>
          <p xml:id="i-GtTYrN2ug5DnrBTaaCfVbv">
            Redan 1933 ingick de nordiska länderna en konvention om konkurser,
            men i dagsläget finns ingen reglering om att ett beslut om skuldsanering
            ska erkännas i ett annat nordiskt land, undantaget Finland och
            Sverige som omfattas av gemensamma EU-regler. Detta skapar problem
            för den enskilde gäldenären som efter att ha fått skuld­sanering
            i Sverige vill bosätta sig eller jobba i något av grannländerna.
            Domstolen i det landet kommer inte att erkänna det svenska beslutet,
            med följden att de svenska borgenärerna kan försöka driva in sina
            skulder av gäldenären eftersom denne bor i annat nordiskt land.
            För att vara skyddad från de svenska borgenärerna måste gäldenären
            med andra ord ansöka om skuldsanering också i det nya landet denne
            är bosatt i. En process som är både tidskrävande och mödosam för
            den skuldsatte.
          </p>
          <p xml:id="i-F21dWKs35LrMMxpDivpbjQ">
            Detta kan också inverka negativt på rörligheten av arbetskraft
            och kapital mellan de nordiska länderna. En skuldsatt gäldenär
            som beviljats skuldsanering kan välja att inte flytta till ett
            annat nordiskt land och arbeta på grund av att skuldsaneringsbeslutets
            skyddande rättsverkningar inte kan göras gällande i andra länder.
            Gäldenären kan dra sig för att göra investeringar utomlands. En
            ytterligare nackdel är att även gränspendlare berörs. En dansk
            medborgare som beviljats skuldsanering i Danmark och som dags­pendlar
            till Sverige för att arbeta, riskerar att få den svenska lönen
            utmätt av de danska borgenärerna i Sverige. Detsamma gäller eventuell
            egendom denne tar med till Sverige i samband med arbetsresorna.
          </p>
          <p xml:id="i-WPms94ZemzX3wgKurow7u9">
            Eftersom Sveriges lagstiftning inte skiljer sig nämnvärt från
            de andra nordiska ländernas lagstiftning, finns inget hinder mot
            att införa ömsesidigt erkännande av beslut om skuldlättnader,
            även om hänsyn måste tas till att Sverige och Finland redan är
            bundna av insolvensförordningen.
          </p>
          <p xml:id="i-JyY3rMDSBqqErRtKiWZA4Q">
            I en rapport från år 2010 som presenterats på uppdrag av Nordiska
            ministerrådet, Nordisk gældssanering (2010:598), föreslås en nordisk
            reglering genom en modellag. Även den utredning som ligger till
            grund för propositionen bedömer att det finns ett behov av gemensamma
            nordiska regler, men konstaterar också att detta förutsätter gemensamt
            arbete inom Norden. Trots att det tycks saknas pågående arbete
            på området i de övriga nordiska länderna, bör inte den omständigheten
            stå i vägen för att Sverige tar första steget mot att gemensamma
            regler införs i hela Norden. Nordiskt samarbete bör förstärkas
            genom ett regelverk för ömsesidigt erkännande av skuldsanering.
            Därför förordas att regeringen bygger vidare på det viktiga nordiska
            samarbetet genom ett sådant regelverk och även initierar en process
            för att uppmuntra våra grannländer att fatta samma beslut.
          </p>
          <head type="h1" xml:id="i-M7WQpoR1vLA8yAAxN91NPd">
            Bilmålvakter
          </head>
          <p xml:id="i-Vn8PjjnhijpGFr8Gu61en3">
            Begreppet bilmålvakter används om personer som registreras som
            ägare till ett fordon som ersättare för den verklige ägaren. Genom
            att använda en bilmålvakt slipper fordonets verklige ägare betalningsansvar
            för fordonsrelaterade skatter och avgifter eftersom den registrerade
            ägaren är betalningsskyldig. Bilmålvakten betalar dock sällan
            vare sig skatter eller avgifter och staten går därmed miste om
            stora intäkter. Exempelvis ägde 223 personer fler än 100 bilar
            vardera i juni 2021. Vid samma tidpunkt ägde 26 personer fler
            än 500 fordon vardera, varav fem personer ägde fler än 2 000 fordon
            vardera. Som mest ägde en person 2 673 fordon. År 2022 utgjorde
            fordonsrelaterade skulder mer än 1,3 miljarder kronor. Trots att
            den lag som trädde i kraft 2014 har medverkat till att antalet
            bilmålvakter minskat så minskar inte skulderna. De åtgärder som
            hittills vidtagits har inte varit tillräckliga.
          </p>
          <p xml:id="i-8h1Vq3yqUWT2DFGEP5317X">
            Kraftfulla åtgärder måste till för att få stopp på problemen.
            Ett sätt att förhindra att nya bilmålvakter tillkommer eller att
            fler bilar får ägare i redan existerande målvakter, är att begränsa
            det antal bilar en person har tillåtelse att äga. Skötsamma, laglydiga
            personer ska dock inte straffas för det som andra orsakar. Den
            bilägare som har någon form av statlig oreglerad skuld, vare sig
            det är felparkeringsavgifter, obetalda fordonsskatter eller trängselavgifter,
            ska inte ha tillåtelse att stå som ägare för flera bilar innan
            skulderna är reglerade utan ska istället beläggas med nyägandeförbud.
            På så vis försvåras läget för de som vill utnyttja systemet.
          </p>
          <p xml:id="i-7VBALED2fwxipcQ8Yp47RE">
            I de fall en skuldbelagd person försöker registrera sig som ägare
            till nya fordon ska ägandeskapet kunna överföras till Kronofogden
            till dess att skulden är reglerad, antingen genom att myndigheten
            säljer fordonet eller att den skuldsatte på annat sätt reglerar
            sin skuld.
          </p>
          <p xml:id="i-PqP65RbWSxZJvjVcV1MnCA">
            Skatteverket bedömer att nästan hälften av alla samordningsnummer
            inte är kopplade till en styrkt identitet. Idag finns ingen begränsning
            av hur många fordon som kan registreras på ett samordningsnummer,
            och en och samma person, som inte är svensk medborgare, kan skapa
            flera samordningsnummer. Det innebär att det kan existera ett
            antal digitala personer med samordningsnummer utan motsvarighet
            i fysiska personer. Dessa kan i sin tur äga ett flertal bilar
            vardera. Det är lättare för någon med ett samordningsnummer att
            hålla sig undan myndigheterna och konsekvenserna av att ha skulder
            på ett samordningsnummer är inte lika stora som för en medborgare
            med ett svenskt personnummer.
          </p>
          <p xml:id="i-BgrGwfxJbjH3xTwXfgj4A">
            Därför utnyttjas samordningsnummer inte sällan som bilmålvakter
            och bilarna används i brottslig verksamhet och många samordningsnummer
            har visat sig ha fler än tio bilar registrerade på sig. Skulderna
            uppgår till kring 100 miljoner kronor. För att ytterligare försvåra
            för kriminella och för att sätta stopp för bilmålvakter ska en
            person med samordningsnummer maximalt få äga ett fordon i Sverige.
          </p>
          <p xml:id="i-Bmo4uXwZ2J4oXvcKFdiApv">
            Den lagskärpning som genomfördes vid årsskiftet 2020/2021, som
            innebär att ett fordon med obetalda fordonsrelaterade skulder
            på minst 5 000 kronor kan ges användningsförbud efter sex månader
            och få registreringsskyltarna beslagtagna, är ett bra steg på
            vägen men inte tillräckligt kraftfullt. I Ytterligare åtgärder
            mot fordonsmålvakter (prop. 2021/22:239) föreslås åtgärder kring
            flyttade fordon. Det är åtgärder vi ställer oss bakom men menar
            kan vidareutvecklas med ett förbud mot nyägande av fler fordon
            för personer som har statliga fordonsrelaterade skulder och att
            personer med samordningsnummer bör få registreras som ägare till
            maximalt ett fordon i Sverige.
          </p>
          <p xml:id="i-MiosHRY3PjcgEMR8nF55hc">
            I vissa länder är det vanligt att myndigheterna gör hembesök
            hos personer som äger onormalt många bilar. Syftet är att säkerställa
            att bilarna förvaras korrekt och inte tar parkeringsplatser i
            anspråk och att kontrollera så att ingen misstänkt olaglig verksamhet
            pågår. Systemet bör skapa trygghet för skötsamma personer och
            utgör ett utmärkt sätt för förebyggande arbete.
          </p>
          <head type="h1" xml:id="i-9h5oA7mn4KfxqhU3r5kvcu">
            Illegala bosättningar
          </head>
          <p xml:id="i-KuwvKT9KYvQyRcc5rmh68U">
            Markägare ska kunna avlägsna otillåtna bosättningar och personer
            som olagligen har tagit deras mark i besittning. Regelverket bör
            utvecklas för att markägare som drabbas ska få en rättvis process.
            Markägaren ska aldrig drabbas av kostnader kopplat till avlägsnandet.
            Detta gäller såväl kostnader för avgifter till myndigheter som
            kostnader för bortforsling, upprensning och sanering av marken.
            Då bosättningarna och skadorna på marken är ett direkt resultat
            av att myndigheter inte följer andra lagar och regler, så ska
            de drabbade markägarna kompenseras för detta fullt ut.
          </p>
          <p xml:id="i-QDvWHCyDiE8AE7Rwx6zKDt">
            Drabbade markägare ska, utöver rätt till ersättning för sina
            direkta kostnader, även ha rätt till ersättning för den uteblivna
            inkomst som bosättningar ofta ger upphov till. Det kan gälla stora
            summor för den enskilde markägaren när exempelvis grödan på marken
            förstörs eller när marken blir omöjlig att bruka på det sätt som
            är tänkt. Även denna typ av kostnad kan innebära en stor börda
            för markägaren som uppstår till följd av andras olagliga handlingar.
            Därför bör alla kostnader alltid kompenseras.
          </p>
          <p xml:id="i-FSTKXgSN3hB2b6nKUQEAEw">
            Avlägsnande ska alltid innebära en polisiär procedur oavsett
            hur tidsramen ser ut, om bosättningen på marken skett på ett olagligt
            sätt från början. Besittningsrätt ska normalt aldrig kunna hävdas
            i den här typen av situationer; det ska vara förbehållet den som
            ursprungligen haft laglig rätt.
          </p>
          <p xml:id="i-RH3vBzftvgDdzNzoKKGbCm">
            Då barn är inblandade i en olaglig bosättning så är situationen
            akut och fallet måste hanteras så snabbt som möjligt. Barn ska
            aldrig växa upp i tältläger och kåkstäder i Sverige, utan dessa
            fall ska ges hög prioritet och snabbast möjliga handläggnings­process.
            Kommunens sociala myndigheter har en skyldighet att ta hand om
            de barn och föräldrar som har rätt att vistas här. Socialtjänsten
            ska samarbeta med polisen i sådana situationer för att kunna göra
            en bedömning av om barnen har rätt att stanna kvar i Sverige och
            i så fall hamna under socialtjänstens ansvar, i stället för att
            bo under farliga och omänskliga boendeförhållanden i kåkstäder/tältläger.
          </p>
          <p xml:id="i-HcoRhyqQ7G58AxHT5VT3BP">
            Otillåtna bosättningar är ett allvarligt problem, och det är
            dags att det bekämpas på riktigt. Det ska vara tydligt att den
            som bosätter sig utan tillåtelse på någon annans mark, utöver
            den natt som enligt hävd och enligt allemansrätten är tillåtet,
            gör sig skyldig till ett brott som ska beivras. Därför föreslås
            att en utredning tillsätts med syftet att föreslå konkreta åtgärder
            för att människor som begår dessa brott ska kunna lagföras. En
            översyn ska också göras av hur straffvärdet kan höjas så att det
            bättre står i proportion till den skada som åsamkas markägaren.
          </p>
          <head type="h1" xml:id="i-5kp83JMenHfoQ7huQBGPLk">
            Krisberedskap för rättvis skuldhantering för företagare
          </head>
          <p xml:id="i-Xy5JctUsTYyJcswgjNKLA">
            Kriser såsom covid-19-pandemin och lågkonjunkturen 2023 resulterar
            i flera problem, inte minst för företag, och antalet konkurser
            ökade under en period. I januari 2023 gick 709 företag i konkurs,
            vilket berörde 1 733 anställda. Det är 60 procent fler konkurser
            än i januari 2022. Särskilt drabbade har företagare inom hotell-
            och restaurangverksamhet varit. Ett företag eller en person kan
            försättas i konkurs om skulderna inte kan betalas. Faktiska konkurser
            kan liknas vid uppsägningar och föra med sig stigande arbetslöshet.
            Både antalet faktiska konkurser och konkursutsattheten ökade under
            covid-19-pandemin i januari–juni 2020 jämfört med samma period
            2019 och ökningarna har synts i ett flertal branscher. Många personer
            har blivit av med jobb och inkomster och arbetslösheten stiger.
          </p>
          <p xml:id="i-U9vHjn4fw8rGFXVdgppEvE">
            Även om antalet konkurser periodvis sjunker behövs förebyggande
            åtgärder av krisberedskapskaraktär. Detta gäller inte minst underlättande
            att slippa hamna i skuld­sättning, att ta sig ur skuldsättning
            och att kunna återuppstarta verksamhet i händelse av kris där
            företagaren inte kunnat förutse situationen. Det finns behov av
            att ta fram underlättande förslag och att krisplanera för liknande
            situationer, så att problematiken kan hanteras bättre.
          </p>
          <p xml:id="i-PxerRNYvnhBUYc8bk7eeD">
            Den som personligen gått i borgen för ett lån kan förhandla med
            kreditgivaren om en avbetalningsplan, men det saknas reglering
            av att detta måste godkännas. Det gäller då att vädja till bankens
            goda vilja. Väljer långivaren att driva in skulden hamnar den
            hos Kronofogdemyndigheten. För att undvika utmätning kan den drabbade
            ansöka om anstånd och själv sälja det som använts som garanti
            för lånet, oftast en bostad. Företagare kan i en sådan situation
            bli tvingade att sälja sitt hem, troligen till under marknadsvärde.
            Svårigheter föreligger att finna ny hyresbostad på grund av bostads­bristen,
            och familjer och barn riskerar att bli hemlösa. Kan man ändå inte
            betala och det går så långt som till skuldsanering ska en lång
            handläggningsprocess genomgås för att den personligt ansvarige
            företagaren sedan, om ansökan om F‑skuldsanering blir godkänd,
            ska leva på existensminimum i tre år. När möjligheten för företagare
            att få skuldsanering infördes betonade regeringen att skuldsanering
            för en aktiv företagare knappast kommer att vara en enkel väg
            för företagaren att komma ut ur sina skuldproblem.
          </p>
          <p xml:id="i-TqAdpH56nj5ZiTSqdPewf5">
            Företagande är en grundpelare i samhällsekonomin. Regeringen
            behöver vidta de åtgärder som krävs för att seriösa företagare
            som inte kunnat förhindra att deras företag försatt dem i skuld
            hos Kronofogden på grund av effekterna av en kris de inte kunnat
            förutse inte ska drabbas personligen på ett orimligt sätt. Efter
            en kris behöver företagare även ha möjlighet att återuppstarta
            verksamhet. En krisberedskapsplanering på området behövs.
          </p>
        </div>
        <div type="motSignatures">
          <list>
            <item xml:id="i-F7soXXe7pbBD9ZH68yk1C8">
              Mikael Eskilandersson (SD)
            </item>
            <item xml:id="i-DU3LBuQ6ud9rv6BLmQh2dH">
              Roger Hedlund (SD)
            </item>
            <item xml:id="i-CtZGcMVwQuSzwUTVA3MBAC">
              Martin Westmont (SD)
            </item>
            <item xml:id="i-DS5w6LzbJHzjzTroEU95nR">
              Björn Tidland (SD)
            </item>
          </list>
        </div>
      </div>
    </body>
  </text>
</TEI>
