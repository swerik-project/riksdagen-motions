<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0716/mot_199899_MJ_0716-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MIJ716 MJ716
          </p>
          <p>
            Motion till riksdagen
          </p>
          <p>
            1998/99:MJ716
          </p>
          <p>
            av Carl Fredrik Graf (m) Länsstyrelsens resurser för bildande
            av naturreservat
          </p>
          <p>
            Naturskyddet är en av regering och riksdag prioriterad verksamhet
            inom miljövården. Bevarandet av den biologiska mångfalden är en
            huvuduppgift. I huvudsak är det länsstyrelserna som ansvarar för
            den praktiska administrationen av naturskyddsarbetet och mestadels
            tar det formen av bildandet av naturreservat. För detta ändamål
            beviljar riksdagen medel, som Naturvårdsverket förvaltar och fördelar
            mellan länen. En mycket stor andel av de skyddade områdena i Hallands
            län utgörs av kustlandskap bestående av sanddyner, kusthedar och
            strandängar. Arealen skyddad naturskog och myr är emellertid fortfarande
            besvärande liten. Samtidigt är en mycket stor andel av de hotade
            arterna och biotoperna knutna till naturskogen, inte minst ädellövskogen.
            Hallands län har som ett av ”ädellövskogslänen” med cirka 20 procent
            av landets arealer ett särskilt ansvar för skyddet av ädellövskog.
            Av denna anledning har säkerställandet i länet de senaste åren
            koncentrerats till naturskogar, främst ädellövskog. Säkerställandet
            är en långsiktig verksamhet. Hela processen att bilda ett naturreservat
            sträcker sig som regel över flera år. Målet är alltid att nå frivilliga
            överenskommelser. Vissa stora och komplicerade områden med många
            markägare inblandade kan därför ta mycket lång tid. Utöver hand-
            läggaren är ett antal andra tjänstemän inblandade i säkerställandet.
            Hand- läggaren på länsstyrelsen agerar som motor i verksamheten
            och måste hela tiden följa ett ärende. Länsstyrelserna har under
            senare år ålagts sparkrav i en sådan utsträckning att det ofta
            inte varit möjligt att säkerställa de nödvändiga administrativa
            insatserna. Det leder till stora problem med att skapa de önskvärda
            naturreservaten, trots att det i slutskedet finns medel för att
            bekosta själva reservatet. Inför nästa år ökar sparkraven på länsstyrelserna
            varför detta problem accentueras. Risken finns att man inte kommer
            att kunna ta i anspråk medel för förvärv och intrångsersättning
            m.m. Särskilt för Halland är detta en beklaglig utveckling, just
            med tanke på att länet är rikt på ädellövskog. I årets budgetproposition
            har regeringen föreslagit en förstärkning av anslaget för inköp
            av värdefulla naturområden. Intentionerna med den ökade medelstilldelning
            som regeringen nu föreslår, riskerar att gå om intet om inte länsstyrelserna
            får möjlighet att arbeta med förvärven. Reglerna borde därför
            ändras så att länsstyrelserna får använda en mindre del av markanslaget
            för att täcka sina administrationskostnader i samband
          </p>
          <pb facs="riksdagen-motions-pdf/data/199899/mot_199899_MJ_0716/mot_199899_MJ_0716-0002.pdf"/>
          <p>
            med säkerställandet av naturreservat. En sådan ordning tillämpas
            på vissa Mot. andra områden, t.ex. när det gäller kalkningsverksamheten,
            handläggning av 1998/99MJ716 det tillfälliga småföretagarstödet
            etc. Det är naturligtvis olyckligt ur alla synpunkter om beviljade
            anslag till prioriterade ändamål inte kan användas på grund av
            administrativa flaskhalsar. Därför bör riksdagen ge regeringen
            till känna att reglerna bör ändras.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om behovet
            av ändrade regler så att länsstyrelserna kan använda en del av
            markanslaget till sin administration i samband med arbetet att
            bilda naturreservat.
          </p>
          <p>
            Stockholm den 22 oktober 1998
          </p>
          <p>
            Carl Fredrik Graf (m)
          </p>
        </div>
      </div>
    </body>
  </text>
</TEI>
