<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UbU-02775">
  <teiHeader>
    <fileDesc>
      <titleStmt>
        <title>Yrkesutbildning för framtiden</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2775 av Camilla Waltersson Grönvall m.fl. (M)</title>
          <idno type="rdwebb">H3022775</idno>
          <rs type="number">2775</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H3022775/text</ref>
          <ref type="dokument_url_html">http://data.riksdagen.se/dokument/H3022775</ref>
          <ref type="dokumentstatus_url_xml">http://data.riksdagen.se/dokumentstatus/H3022775</ref>
          <ref type="docx">http://data.riksdagen.se/fil/C1A9E6AE-E640-4B52-BF1D-6B1C8CC27BCC</ref>
          <ref type="pdf">http://data.riksdagen.se/fil/255AB48D-73D8-456E-9BAF-AF21FB13475E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-QVqqZAPY1emsYgUbz5v2SA</idno>
            <name>Michael Svensson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RaMkfMt8MzwfqAxncChJEu</idno>
            <name>Erik Bengtzboe</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EakCFGXUXRdnwnvG5SZe4S" type="signed"/>
        <correspContext corresp="i-EakCFGXUXRdnwnvG5SZe4S">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-QVqqZAPY1emsYgUbz5v2SA"/>
          <note type="signatory" corresp="i-RaMkfMt8MzwfqAxncChJEu"/>
          <note type="signatory" corresp="i-5kLPqJYKuXdEi7mU2QqyGZ"/>
          <note type="signatory" corresp="i-NDXytJ2sEVrtLhDNxEoc8A"/>
        </correspContext>
        <correspAction xml:id="i-QhLBzWWuE1Jmye8keZpuEb" type="submitted">
          <date when="2015-10-06"/>
          <time when="14:42:52"/>
        </correspAction>
        <correspAction xml:id="i-Qv1vh5jRk7p3NQRXCUyoDQ" type="referred">
          <date when="2015-10-13"/>
        </correspAction>
        <correspAction xml:id="i-SMgZZhnUZD3yFrDe9f5cpa" type="assigned">
          <date when="2016-07-20"/>
          <time when="09:58:15"/>
        </correspAction>
        <correspContext corresp="i-SMgZZhnUZD3yFrDe9f5cpa">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-RvAwoVFh5BXQ3a7a5xCmCC" type="behandlas_i"/>
        <correspContext corresp="i-RvAwoVFh5BXQ3a7a5xCmCC">
          <ref type="uppgift">2015/16:UbU16</ref>
          <ref type="ref_dok_id">H301UbU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU16</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QkdTWUovdNcvTJ4dShJThg" type="behandlas_i"/>
        <correspContext corresp="i-QkdTWUovdNcvTJ4dShJThg">
          <ref type="uppgift">2015/16:UbU13</ref>
          <ref type="ref_dok_id">H301UbU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU13</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RQtZ7omENYhLAyLJw5Dkkn" type="behandlas_i"/>
        <correspContext corresp="i-RQtZ7omENYhLAyLJw5Dkkn">
          <ref type="uppgift">2015/16:UbU1</ref>
          <ref type="ref_dok_id">H301UbU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU1</ref>
          <ref type="ref_dok_titel">Utgiftsområde 16 Utbildning och universitetsforskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7bCw64gud9Fe2XypcN2pzV" type="behandlas_i"/>
        <correspContext corresp="i-7bCw64gud9Fe2XypcN2pzV">
          <ref type="uppgift">2015/16:UbU14</ref>
          <ref type="ref_dok_id">H301UbU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU14</ref>
          <ref type="ref_dok_titel">Skolväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2775 av Camilla Waltersson Grönvall
          m.fl. (M) Yrkesutbildning för framtiden
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-RXmS4E5D5w8thavUeQZ1WY">
            Förslag till riksdagsbeslut
          </head>
          <list style="ol">
            <item xml:id="i-DoqcT1LnXStbmCrv7fv3XY">
              Riksdagen ställer sig bakom det som anförs i motionen om yrkesutbildning
              och tillkännager detta för regeringen.
            </item>
            <item xml:id="i-M3xojAck51jNoknmUpBwfS">
              Riksdagen ställer sig bakom det som anförs i motionen om att
              arbetslivets samverkan med grundskolan bör öka och tillkännager
              detta för regeringen.
            </item>
            <item xml:id="i-8EuvtryRD8bJjb1JVuHioc">
              Riksdagen ställer sig bakom det som anförs i motionen om att
              SYV:arnas roll måste uppvärderas och tillkännager detta för regeringen.
            </item>
            <item xml:id="i-W3qab2D7R3rPa1ntn83PzG">
              Riksdagen ställer sig bakom det som anförs i motionen om att
              gymnasiets yrkesprogram är lika viktiga som de högskoleförberedande
              programmen och tillkännager detta för regeringen.
            </item>
            <item xml:id="i-9ooGrTkMEzPtq5a7igmHfR">
              Riksdagen ställer sig bakom det som anförs i motionen om behovet
              av att följa upp att de nationella och lokala yrkesråden fungerar
              tillfredsställande och tillkännager detta för regeringen.
            </item>
            <item xml:id="i-kkHo6L5QCUDB94d48rbTW">
              Riksdagen ställer sig bakom det som anförs i motionen om vikten
              av att Ung Företagsamhet (UF) eller liknande verksamhet erbjuds
              vid alla gymnasieskolor och tillkännager detta för regeringen.
            </item>
            <item xml:id="i-9Zok1B4YqcyzasAW5557yy">
              Riksdagen ställer sig bakom det som anförs i motionen om att
              överväga möjligheten att erbjuda personer med funktionsnedsättning
              studiepåbyggnad efter särgymnasium och folkhögskola och tillkännager
              detta för regeringen.
            </item>
            <item xml:id="i-7qvKGvm9jCM2Yef6Hg6SKa">
              Riksdagen ställer sig bakom det som anförs i motionen om en satsning
              på utökad rätt till komvux och tillkännager detta för regeringen.
            </item>
            <item xml:id="i-Knqd9pGfiBqeNXhvzhbjXo">
              Riksdagen ställer sig bakom det som anförs i motionen om fler
              platser på yrkesvux och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-UCdhJ43fJnUjvZ4DY1VVsN" type="h1">
            Motivering
          </head>
          <p xml:id="i-QEj5aJBpvHgaFtBuQ15GPb">
            Att utforma framtidens yrkesutbildning är en stor utmaning. Dagens
            samhällsförändringar med en allt rörligare och global arbetsmarknad
            ställer höga krav på att både utbildningsväsendet och yrkeslivet
            anpassar sig. Allt mer utbildning kommer att ges på distans med
            hjälp av ny teknik, och lägg därtill det faktum att ett barn som
            börjar grundskolan i år kommer att vara en del av arbetslivet
            ända fram till slutet av 2070-talet. Som i allt kvalitetsarbete
            krävs det därför att man jobbar systematiskt med dessa frågor
            och att det förs en kontinuerlig dialog mellan skola och arbetsliv
            om de anpassningar som krävs.
          </p>
          <p xml:id="i-XJDEiRzPH6BkWiN3yAiHwL">
            Lusten till det livslånga lärandet måste grundläggas redan på
            förskolan. Lärarnas betydelse är avgörande på många sätt men inte
            minst för arbetet med att motivera och skapa förståelse för att
            kunskapsinhämtning kräver eget ansvar och arbete. Viktigt är också
            att skolan kännetecknas av ett tydligt ledarskap från lärare och
            rektor, att det finns höga förväntningar i alla led, att tidigt
            stöd sätts in där det behövs och att extra utmaningar ges de elever
            som behöver det.
          </p>
          <head xml:id="i-3NwXKVNqjQQazRbezc3E6i" type="h1">
            Programmering och modern teknik ett måste
          </head>
          <p xml:id="i-5HUFiEXCru2CyBaDsGRdtf">
            År 2015 är tekniken en integrerad och självklar del i samhället.
            När datorer och annan modern teknik används i alla samhällssektorer
            får skolans verklighet inte se annorlunda ut. It-tekniken kan
            när den används rätt vara ett komplement och stärka eleverna i
            sin kunskapsinlärning, men digital kunskap är också en potentiell
            konkurrensfaktor på arbetsmarknaden samt en viktig del av näringslivets
            konkurrenskraft. Moderaterna vill därför att programmering och
            modern teknik ska införas och integreras i skolans undervisning.
          </p>
          <head xml:id="i-5FjyyXbWPi6C54MMvH1wWF" type="h1">
            Samverkan med grundskolan ska öka
          </head>
          <p xml:id="i-LivLbBuCUgsaQgqaKNvvix">
            Redan i grundskolans tidiga år måste intresset väckas för fortsatt
            utbildning och för ett framtida yrkesliv. Det handlar om att öka
            förståelsen för vad kunskaperna ska användas till. Genom att redan
            tidigt i skolan förbereda eleverna genom entreprenöriellt lärande,
            prao och UF-företagande ökar möjligheterna att intressera elever
            för sin framtid. Entreprenörskap i skolan är ett pedagogiskt förhållningssätt
            i klassrummet lika mycket som en kunskap i eget ansvar. Idag finns
            entreprenörskap som ett eget ämne i svenska skolor och det återfinns
            även i gymnasieprogrammens examensmål. Det tycker vi är bra.
          </p>
          <head xml:id="i-GNMdwDB4qQzscqSvgBr3qc" type="h1">
            Prao är viktigt
          </head>
          <p xml:id="i-Sqc7ZAoUAKvWbB8mppHNsa">
            För att eleverna ska förstå hur många olika yrkesval som finns,
            har skolorna ett stort ansvar för att se till att prao-veckor
            genomförs. Även om detta inte är reglerat vet vi att prao ger
            eleverna erfarenhet och många gånger också ett kontaktnät med
            arbetsmarknaden på orten. Det första jobbet, praktiken eller provanställningen
            är den absolut svåraste tröskeln för unga att ta sig över. För
            många är därför prao-veckan en viktig ingång. Tyvärr motsvarar
            den dock inte alltid de förväntningar som eleverna har. Att ha
            plockat frukt på livsmedelsaffären eller att kopiera papper under
            en vecka ska naturligtvis inte förringas men det ger knappast
            hela den förståelse för yrkeslivet som elever behöver. Upplägget
            kan därför utvecklas, vilket vi har sett många goda exempel på.
          </p>
          <p xml:id="i-NYuQnKT19iMNC12syFyibe">
            En rapport från IFAU (Institutet för arbetsmarknads- och utbildningspolitisk
            utvärdering) visar att 35 procent av de unga som haft sommar-
            eller extrajobb sedan har möjlighet att få jobba vidare på just
            den arbetsplatsen efter avslutat gymnasium. Rapporten visade även
            på att de personliga kontakter som tas ger en positiv bild för
            att komma i arbete. I detta arbetssätt finns bara vinnare. Arbetslivet
            får en chans att visa upp sig, eleverna får se verkligheten och
            kan förstå betydelsen av det man gör hela dagarna i skolbänken.
            Det finns dessutom kommuner som har kunnat se att i de skolor
            där prao erbjuds har färre elever ändrat sitt gymnasieval. Detta
            blir naturligtvis en stor vinst för både individer och samhälle.
          </p>
          <head xml:id="i-JFxGWtW7bFLKcLbMfnbMDj" type="h1">
            SYV:arnas roll måste uppvärderas
          </head>
          <p xml:id="i-98MWjXVfcxNYFBnvTquCtg">
            Skolinspektionens granskning från 2013 visade att studie- och
            yrkesvägledningen (SYV) var lågt prioriterad på de skolor som
            undersöktes. Samma granskning visade att enbart 28 procent av
            niondeklassarna hade en klar bild av vilka gymnasieprogram som
            fanns att välja på och hela 45 procent sade sig inte ha någon
            vuxen att prata med om sina framtidsplaner. Detta är illavarslande
            och kan vara en av många förklaringar till att det varje år är
            10 000 unga som avbryter sin gymnasieutbildning, och detta i en
            tid när vi vet att en fullgjord utbildning är avgörande för att
            komma in på arbetsmarknaden eller gå vidare till högre studier.
            En aktiv studie- och yrkesvägledning är heller inget som kan dröja
            till dess att gymnasievalet ska genomföras. Att istället medvetandegöra
            elever alltifrån lågstadiet om kommande arbetsliv, är att arbeta
            systematiskt och mer framgångsrikt med dessa viktiga frågor.
          </p>
          <head xml:id="i-J9ps8tevPJALfeGuMRSZv3" type="h1">
            Yrkesutbildningar lika viktiga som högskoleförberedande
          </head>
          <p xml:id="i-UsX8Bt9y3suU4dSBj9Uywm">
            År 2011 infördes en ny gymnasieskola (Gy 2011) med en yrkesexamen
            och en högskoleförberedande examen. De teoretiska kraven på de
            högskoleförberande programmen höjdes och på yrkesprogrammen förstärktes
            yrkeskunskaperna. Öppna dörrar för fortsatta studier är kännetecknande
            för den nya gymnasieskolan även om det kräver att eleven gör aktiva
            val för att få grundläggande behörighet till högskola. Detta har
            blivit en partiskiljande fråga varför det är viktigt att framhålla
            att detta inte är unikt för yrkesprogrammen utan gäller även för
            elever från högskoleförberedande program som vill välja om.
          </p>
          <p xml:id="i-JFS7ZYtCgwmUhzxtSHNi2C">
            Att gå en yrkesutbildning är inget för skoltrötta. Tvärtom ställer
            det höga krav på eleverna att gå en del av utbildningen i skolan
            och en del ute på arbetsmarknaden.
          </p>
          <p xml:id="i-FfCgghDpD4dLQRt9QxcYQb">
            Vi måste lämna den senaste tidens debatt om fin- och fuljobb.
            Retoriken om att alla måste bli akademiker rimmar illa med arbetsmarknadens
            behov. I möten vi har haft med arbetsgivare inom teknisk sektor
            framhålls ofta att de behöver ingenjörer med olika utbildningsnivå,
            alltifrån lärling till akademiskt skolade civilingenjörer.
          </p>
          <p xml:id="i-DeCgiFHVZbRDoKD56U4pFr">
            De nationella, och lokala, yrkesråden som kopplats till den nya
            gymnasieskolan är en viktig garant för att utbildningarnas kvalitet
            och innehåll matchar dagens behov på arbetsmarknaden. Då vissa
            menar att detta inte fungerar tillfredsställande borde det följas
            upp.
          </p>
          <head xml:id="i-BLdkYjsqqoE7LSDxHeD439" type="h1">
            UF vid alla gymnasieskolor
          </head>
          <p xml:id="i-9VMGsS3vKuQ5csJk5up9n">
            I år driver ca 22 000 elever UF-företag (Ung företagsamhet) som
            en del av sin gymnasieutbildning. Dock är det fortsatt lågt intresse
            för UF på yrkesprogrammen. Det förvånar stort med tanke på att
            många av dem är presumtiva företagare. Forskningsrapporten Effekter
            av utbildning i entreprenörskap visar många intressanta resultat.
            Till exempel att de som drivit UF-företag har starkare etablering
            på arbetsmarknaden, färre arbetslöshetsdagar, högre inkomst och
            att de hellre blir nyföretagare. Det finns också studier som visar
            att kvinnor med UF-bakgrund är betydligt mer benägna att starta
            företag än andra kvinnor. Mot bakgrund av dessa positiva erfarenheter
            tycker vi att alla gymnasieskolor bör överväga att erbjuda sina
            elever att vara UF-företagare eller liknande verksamhet.
          </p>
          <head xml:id="i-2yAiFSBptA1rT6pzfb7q3R" type="h1">
            Fler vill lära på jobbet
          </head>
          <p xml:id="i-KRPn4cj5pXtBAzAShsJE8N">
            Det blir allt mer nödvändigt att få eleverna att hitta till yrkesprogrammen
            så de kommer in i branscher som leder till jobb. Trots att praktiska
            gymnasieutbildningar haft viss motvind finns nu tecken på att
            det ljusnar. Det gäller också för lärlingsutbildningen som är
            en del av gymnasieskolan. Efter en trög start ser vi ett trendbrott
            där antalet lärlingar stadigt ökar. Enligt en rapport från Skolverket
            (2014) ville nästan nio av tio arbetsgivare ta emot lärlingar
            igen. Rapporten visade också att det inte var statsbidraget som
            var avgörande för detta utan istället att man ville stödja ungdomarnas
            etablering på arbetsmarknaden och säkra kompetensförsörjningen.
            En annan rapport har visat att även lärlingseleverna var mycket
            nöjda med sin arbetsplatsförlagda utbildning.
          </p>
          <p xml:id="i-8s2A3S7ahm1wiPB2wioiZD">
            Möjligheten till lärling finns också inom offentlig sektor och
            via YA-jobben som alliansregeringen lanserade 2014. Dessa möjligheter
            att lära på jobbet måste dock göras mer kända.
          </p>
          <head xml:id="i-EtRvWFEyFUUPY9UG6fiQKK" type="h1">
            Gymnasieingenjörer, gott exempel
          </head>
          <p xml:id="i-UnGpSD7KhnC6ccZKKrv8jK">
            Trots att det finns goda chanser till jobb i industrin så är
            det alltför få unga som visar intresse för dessa utbildningar.
            Intressant är dock att gymnasieutbildningar som drivs av industriföretag
            såsom ABB och Sandvik, är mycket populära. Här finns en källa
            av goda exempel som andra programansvariga kan ösa ur. En annan
            lyckosam metod för att öka attraktiviteten i teknik- och vårdprogrammen
            har varit att ge desamma tydligare yrkesutgångar. Här har teknikcollege
            och det fjärde påbyggnadsåret (T4) på tekniska programmet blivit
            en genväg till jobben.
          </p>
          <head xml:id="i-AHyRsvGzvZsvBz7edW6S1X" type="h1">
            Rätten till komvux bör utökas
          </head>
          <p xml:id="i-6NnKV7cSa9RK6huet1ntbc">
            Under de senaste åtta åren har flera förändringar och satsningar
            gjorts på den kommunala vuxenutbildningen (komvux). Komvux har
            en viktig funktion att fylla för att det ska vara möjligt att
            ställa om mitt i livet, läsa in betyg man saknar eller komplettera
            den utbildning man redan har. Moderaterna vill att den rätten
            ska utökas och har också anslagit medel till det i budgetmotionen
            för 2016. Vi ser komvux som ett viktigt instrument för att möta
            kraven från en alltmer dynamisk arbetsmarknad. Inte minst tillskottet
            av yrkesvux och yrkeslärling har varit positivt. Andelen vuxna
            som söker yrkesprogram ökar kraftigt och det är viktigt att den
            satsningen får fortgå. Då färre unga väljer dessa utbildningar
            blir de vuxnas val alltmer betydelsefullt.
          </p>
          <p xml:id="i-3QbDy2941tobwi3LHuGZgk">
            Trots att vuxenutbildningen har stärkts på senare år så finns
            det fler utmaningar. Dels handlar det om att få fler vuxenelever
            att ta ett slutbetyg. Ett stort hinder för många i det nya utanförskapet
            är att deras kunskaper inte räcker till på den svenska arbetsmarknaden.
            Arbetslösheten är exempelvis tre gånger så hög för dem som saknar
            gymnasieutbildning jämfört med andra. Det är därför avgörande
            att det skapas fler vägar för att rusta dem som i dag står utanför
            arbetsmarknaden. Med yrkesvux kan fler vuxna få en möjlighet att
            gå en yrkesutbildning.
          </p>
          <p xml:id="i-3NdAZfHJX8UAFwbRFm8zLc">
            Yrkesvux aviserades för första gången i budgetpropositionen för
            2009 och är en yrkesinriktad gymnasial vuxenutbildning. Det är
            ett effektivt sätt för att nå de grupper som saknar gymnasieutbildning.
            Skolverkets utvärderingar visar exempelvis att cirka tre av fyra
            av dem som har gått yrkesvux har fått en anknytning till arbetsmarknaden
            ett år efter avslutade yrkesstudier.
          </p>
          <p xml:id="i-Q8DcddzuDvv5hKnz6UHFpJ">
            Tack vare denna typ av utbildning har fler människor fått fler
            vägar till sitt första jobb. För att fler ska få chansen att lära
            sig ett yrke och få sitt första jobb vill Moderaterna bygga ut
            yrkesvux. Utbyggnaden sker genom anslagsökningar till kommunerna
            för att finansiera möjligheten för fler att gå yrkesvuxutbildningar.
            Moderaterna satsar 500 miljoner kronor under 2016 för att bygga
            ut yrkesvuxutbildningarna. Satsningen byggs successivt ut och
            uppgår 2019 till 1,34 miljarder kronor och återfinns i moderaternas
            budgetmotion för 2016.
          </p>
          <p xml:id="i-W1JbiiFFHVE6dXDMyFP6Sb">
            Sverige ska inte begränsa människor som vill lära sig mer. Av
            Moderaternas kommittémotion Bättre möjligheter till omställning
            framgår flera exempel på reformer som vi vill göra för att förbättra
            studieekonomin för äldre studenter.
          </p>
          <head xml:id="i-FfnAdQQJCHsgCpsWhpAxb4" type="h1">
            Höga förväntningar på alla
          </head>
          <p xml:id="i-DcsbjUfvKRQxGfwxuqoSZj">
            För personer med funktionsnedsättningar visar statistiken att
            de i genomsnitt har lägre utbildningsnivå än andra och att de
            har det svårt att få in en fot på arbetsmarknaden, trots att många
            skulle kunna vara fullt delaktiga i arbetslivet med rätt stöd.
            Enligt uppgift har 28 procent av alla inskrivna på AF någon form
            av funktionsnedsättning men det är inte liktydigt med att de har
            nedsatt arbets- eller studieförmåga. För många elever från gymnasiesärskolan
            stängs dock dörren för vidare utbildning efter kurser på folkhögskola.
            Intressant är då att följa det projekt som Högskolan i Gävle har
            drivit där elever som gått särgymnasium erbjudits att söka en
            ordinarie högskoleutbildning. Skillnaden var att de läste utbildningen
            på fyra år istället för tre, och att vissa kursmoment anpassades.
            Examenskraven var dock desamma. Utfallet av projektet blev mycket
            gott och det bör ses över om permanenta verksamheter kan inrättas.
          </p>
          <head xml:id="i-LWjd8Xr6DTaN5QtGWrd3Xa" type="h1">
            Näringsliv och offentlig sektor vill ta ansvar
          </head>
          <p xml:id="i-A5JPCB12DPVVzUW4ZiTLhJ">
            Då det gäller eftergymnasiala utbildningar är det relativt vanligt
            med samverkan mellan utbildning och arbetsliv. Ett exempel på
            detta är det nyinrättade Tekniksprånget som är en utbredd satsning
            för teknikintensiv och exportinriktad industri. Tekniksprånget
            är en gemensam satsning mellan förra regeringen och näringslivet
            för att få fler ungdomar som gått ut gymnasiets naturvetenskaps-
            eller teknikprogram, att vilja bli ingenjörer. Den som antas till
            programmet får fyra månaders praktik med lön och kvalificerad
            handledning. Intresset är stort från såväl studenter som företag
            och vi tycker därför att verksamheten ska fortgå och spridas till
            andra branscher.
          </p>
          <p xml:id="i-2Qijt6y2hJog9nnGu2K2d1">
            Yrkeshögskolan (YH) är ett annat exempel på utbildning som har
            omfattande koppling till arbetsliv. Syftet är att tillgodose arbetslivets
            behov på kort sikt. I dag studerar ca 40 000 på utbildningar inom
            YH. Antalet sökande till YH ökar stadigt och statistiken visar
            att de har lätt att få jobb. Så många som 9 av 10 har jobb ett
            halvår efter avslutad utbildning. Med allt snabbare skiften på
            arbetsmarknaden är YH en betydelsefull och viktig verksamhet.
          </p>
          <p xml:id="i-MnckL7FXoYhBCeScNMJBzw">
            I en värld som förändras i allt snabbare takt kommer utbildningsväsendet
            och arbetsmarknaden att stå inför ständiga utmaningar, varför
            samverkan är nödvändig för att få ömsesidig förståelse för verksamheternas
            olika möjligheter och förutsättningar. Men framför allt för att
            kunna bidra till bildning, samhällsnytta och tillväxt.
          </p>
          <p xml:id="i-KoME8cvUVCkAXsunT7xMYq">
            För en kvalitetssäkrad och väl fungerande yrkesutbildning finns
            inga genvägar. Goda yrkeskunskaper, intresse för att lära nytt,
            kontinuerlig fortbildning och att eleverna och arbetslivet är
            med och påverkar den utbildning som ska leda till jobb är fundamentalt.
            Det är också viktigt att hela utbildningsprocessen genomsyras
            av kvalitet och ett tydligt ledarskap med ett systematiskt arbetssätt
            med utvärdering och uppföljning.
          </p>
        </div>
        <div type="motSignatures">
          <list>
            <item xml:id="i-S9E5Z9cvNAZ7sQPQdPYT3u" who="i-Ws7TTEJpudwigKX5RjyhR4">
              Camilla Waltersson Grönvall (M)
            </item>
            <item xml:id="i-FJUfZDn4gS5WsYrbddeemc" who="i-Q1WPoNtt1578KMfEZ5TLkK">
              Betty Malmberg (M)
            </item>
            <item xml:id="i-VXvYZGVdAp3237nSEK2FeW" who="i-QVqqZAPY1emsYgUbz5v2SA">
              Michael Svensson (M)
            </item>
            <item xml:id="i-5sdY1hGvvRjeP18JnH67bc" who="i-RaMkfMt8MzwfqAxncChJEu">
              Erik Bengtzboe (M)
            </item>
            <item xml:id="i-YaD3tdUFtgmzWj3onfyBGa" who="i-5kLPqJYKuXdEi7mU2QqyGZ">
              Maria Stockhaus (M)
            </item>
            <item xml:id="i-WUE5R6rxioaAeNC4mo2DAH" who="i-NDXytJ2sEVrtLhDNxEoc8A">
              Ida Drougge (M)
            </item>
          </list>
        </div>
      </div>
    </body>
  </text>
</TEI>
