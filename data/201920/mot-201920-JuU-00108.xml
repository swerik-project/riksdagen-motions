<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-00108">
  <teiHeader>
    <fileDesc>
      <titleStmt>
        <title>med anledning av prop. 2018/19:147 Kamerabevakning i brottsbekämpningen - ett enklare förfarande</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:108 av Linda Westerlund Snecker m.fl. (V)</title>
          <idno type="rdwebb">H702108</idno>
          <rs type="number">108</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H702108/text</ref>
          <ref type="dokument_url_html">http://data.riksdagen.se/dokument/H702108</ref>
          <ref type="dokumentstatus_url_xml">http://data.riksdagen.se/dokumentstatus/H702108</ref>
          <ref type="docx">http://data.riksdagen.se/fil/137FECE4-7BA7-4BFC-956C-6F4C53FB4D3B</ref>
          <ref type="pdf">http://data.riksdagen.se/fil/2FBA0AB1-ECD3-48F3-8255-C0E2B057BAB0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5d5Q5iskh19CvvBgTi92mG" type="basedOn"/>
        <correspContext corresp="i-5d5Q5iskh19CvvBgTi92mG">
          <ref>Proposition 2018/19:147</ref>
        </correspContext>
        <correspAction xml:id="i-N4moLVpvSkcDgqMimdqj28" type="signed"/>
        <correspContext corresp="i-N4moLVpvSkcDgqMimdqj28">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-6Nu8VMoBZXbY5smVUuxh6f" type="submitted">
          <date when="2019-09-20"/>
          <time when="11:22:54"/>
        </correspAction>
        <correspAction xml:id="i-9mDDfcEJ7YdR1hNFo8CGZN" type="reviewed">
          <date when="2019-09-27"/>
          <time when="12:29:36"/>
        </correspAction>
        <correspAction xml:id="i-6dvwLEvp1HS6TBfWoQKKYr" type="dismissed">
          <date when="2019-10-01"/>
        </correspAction>
        <correspAction xml:id="i-Gjp73xrmkt1mjCJpoTPGe" type="referred">
          <date when="2019-10-02"/>
        </correspAction>
        <correspAction xml:id="i-FU3Pk4ByFgdSh7k8wEp6KW" type="assigned">
          <date when="2019-11-13"/>
          <time when="16:23:54"/>
        </correspAction>
        <correspContext corresp="i-FU3Pk4ByFgdSh7k8wEp6KW">
          <ref type="assignedTo">Justitieutskottet</ref>
        </correspContext>
        <correspAction xml:id="i-3FabMiAnN4wdUSE9zmKxHs" type="behandlas_i"/>
        <correspContext corresp="i-3FabMiAnN4wdUSE9zmKxHs">
          <ref type="uppgift">2019/20:JuU5</ref>
          <ref type="ref_dok_id">H701JuU5</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU5</ref>
          <ref type="ref_dok_titel">Kamerabevakning i brottsbekämpningen - ett enklare förfarande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8RCf3bua8vDbmCAh8VDszU" type="motHeader">
        <div xml:id="i-NhTc5UX6fmvmV98YC3Rqpv" type="motTitle">
          Motion till riksdagen 2019/20:108 av Linda Westerlund Snecker
          m.fl. (V) med anledning av prop. 2018/19:147 Kamerabevakning i
          brottsbekämpningen – ett enklare förfarande
        </div>
      </div>
      <div xml:id="i-B4NauC9WHAiBzU74AQ1v2N" type="motBody">
        <div xml:id="i-Q7pSe4Y2xxC9WhkaDXYbVJ" type="motProposal" subtype="förslag">
          <head xml:id="i-4omAoGcQHAfcbQyEY9h3ab">
            1 Förslag till riksdagsbeslut
          </head>
          <list xml:id="i-X9v1hn2mBmyQKTP7JwFrLA" style="ol">
            <item xml:id="i-B1GTwK8owv2aiUsgroHW1j">
              Riksdagen avslår regeringens proposition 2018/19:147 Kamerabevakning
              i brottsbekämpningen – ett enklare förfarande.
            </item>
            <item xml:id="i-EFExoew4X7YSAGnMtu6P9q">
              Riksdagen ställer sig bakom det som anförs i motionen om att
              regeringen bör göra en översyn av kamerabevakningslagen ur integritetssynpunkt
              med utgångspunkten att det som huvudregel ska krävas tillstånd
              för kamerabevakning och tillkännager detta för regeringen.
            </item>
            <item xml:id="i-Wf4cgGSzHonuyo1yLXhVfz">
              Riksdagen ställer sig bakom det som anförs i motionen om att
              regeringen bör ge Datainspektionen i uppdrag att förenkla de administrativa
              rutinerna vid ansökan om tillstånd för kamerabevakning och tillkännager
              detta för regeringen.
            </item>
          </list>
        </div>
        <div xml:id="i-3C3gEs7va3c3F8oPv5M5Gt" type="motContent">
          <head xml:id="i-7CoWoRczicQKSqbwep6Ve8" type="h1">
            2 Inledning
          </head>
          <p xml:id="i-WGVcWGjatsmwyCzwoZaC49">
            Vänsterpartiet värnar demokratiska grundvärden som rättssäkerhet
            och skyddet för den personliga integriteten. Vi vill samtidigt
            inte försvåra de brottsbekämpande myndig­heternas arbete med att
            utreda och beivra brott. Därför är vi även angelägna om att det
            finns ett regelverk som ger ett gott skydd för Sveriges och landets
            invånares säkerhet. Det måste kunna ställas höga krav på att terrorism
            och grov brottslighet bekämpas på ett effektivt sätt med hjälp
            av lagstiftning som bygger på de grundläggande rättsliga principerna
            i en rättsstat. I stället för att hasta igenom ny straffrättslig
            lagstiftning som under tidigare mandatperioder bör det förebyggande
            arbetet förbättras. Förutsätt­ningarna för att tillämpa befintlig
            lagstiftning ska vara goda och lagstiftningen måste förstärkas
            där behov finns så att brottsbekämpningen blir effektiv. Samtidigt
            måste de som har till uppgift att motverka, förhindra och lagföra
            grov brottslighet få rätt resurser för att fullgöra sin uppgift.
          </p>
          <p xml:id="i-2pQveKyK9X8qZvNnLWZFSG">
            Varje samhälle måste ha möjlighet att använda tvångsmedel för
            att kunna utreda och beivra brott. Sådana tvångsmedel innebär
            definitionsmässigt en inskränkning i grund­läggande fri- och rättigheter,
            rättigheter som i sin tur är grundläggande för demokratin i vårt
            samhälle. Därför måste såväl lagstiftningen som de medel som lagstiftningen
            tillhandahåller omgärdas av de strängaste restriktioner. De viktigaste
            restriktionerna har vi i våra egna grundlagar och Europakonventionen
            till skydd för de mänskliga rättigheterna och grundläggande friheterna.
            När det gäller utvidgning av det straffbara området uppkommer
            frågor om behov, effektivitet och proportionalitet. Dessa över­väganden
            gör sig särskilt gällande när det är fråga om centrala skyddsintressen
            som Sveriges säkerhet och grundlagsskyddade rättigheter såsom
            yttrande- och tryckfrihet och skyddet för den personliga integriteten.
            Det handlar således om att skydda den demokratiska rättsstaten
            i flera bemärkelser.
          </p>
          <p xml:id="i-768wvsNZdLKKN9feQTnpVN">
            Ett av fundamenten i en rättsstat är att medborgarna åtnjuter
            ett effektivt skydd mot statens maktutövning; den enskilda medborgaren
            ska vara tryggad mot statens missbruk av rättsordningen. Det primära
            värde som rättssäkerheten ska skydda är den enskildes intresse
            av självbestämmande och möjlighet till livsplanering. Rättssäkerheten
            bör i princip inte kunna åsidosättas. För att kravet på rättssäkerhet
            ska upprätthållas krävs bl.a. att lagstiftningen är av god kvalitet,
            vad gäller både straffprocessuella regler och det materiella innehållet,
            samt att rättstillämpningen är god.
          </p>
          <p xml:id="i-Qw5i8CtfMze9kTGRG1mwXq">
            Den andra bärande principen i vår rättsordning är proportionalitetsprincipen.
            Principen innebär att de åtgärder som det allmänna använder sig
            av för att uppnå ett visst syfte inte får vara mer betungande
            eller mer långtgående än vad som kan anses nödvändigt för att
            uppnå det eftersträvade syftet. Det ska således råda en balans
            mellan mål och medel samt vara sannolikt att det syftet uppnås
            genom vidtagna medel. Finns det möjlighet att välja mellan flera
            verksamma åtgärder ska det minst tyngande alternativet väljas.
          </p>
          <p xml:id="i-DJ7FASYexSJCwvUXqEUk41">
            Vi ser med stor oro på den utveckling som skett sedan i början
            av 2000-talet och som i dag lett till att vi börjar närma oss
            ett övervakningssamhälle. Frågor om personlig integritet och mänskliga
            rättigheter får gång på gång stå tillbaka. Varje inskränkning
            har motiverats utifrån skenbart goda syften som effektivare brottsbekämpning
            och ett generellt ökat skydd för invånarna. Sammantaget framstår
            dock helheten av snart två decenniers skärpta lagar när det gäller
            t.ex. kamerabevakning, hemliga tvångsmedel, signalspaning, utlänningskontroll
            och åtgärder i syfte att hindra terrorism som illavarslande. Varje
            inskränkning som godtas tenderar att bereda väg för ännu fler
            och mer ingripande skärpningar. Argument i stil med att den som
            har rent samvete inte har något att frukta riskerar att bli urvattnade
            floskler ju fler inskränkningar av den personliga integriteten
            som accepteras. Konsekvenserna för samhällsklimatet och demokratin
            på lång sikt är svåra att överblicka.
          </p>
          <p xml:id="i-JUYAiPfG3Ssqf2f8TWsh4K">
            Sverige har ett dunkelt förflutet när det gäller kontroll av
            medborgarna. Under många år bevakade Säkerhetspolisen (Säpo) godtyckligt,
            olagligt och i hemlighet medborgare som ansågs vara ett hot. Vid
            andra världskrigets början införde regeringen i hemlighet en säkerhetstjänst
            med stora befogenheter att övervaka medborgarna. Stora mängder
            post, telefonsamtal och andra former av kommunikation kontrollerades.
            Den s.k. Sandlerkommissionen, som tillsattes efter kriget, kunde
            konstatera att övervak­ningen använts för att begränsa yttrande-
            och tryckfriheten på ett sätt som det från början inte var tänkt
            och att alltför många människor övervakades och fick sina liv
            kartlagda. I våra dagar har Säkerhetskommissionens utredning visat
            att över 500 000 svenskar registrerades av Säpo på grund av sina
            politiska åsikter under den aktuella tidsperioden.
          </p>
          <p xml:id="i-DisPFX1JSgCd9SUwNk5anc">
            Socialdemokratiska regeringar gav klartecken till denna olagliga
            övervakning av enskilda människor. Ingen har ännu ställts till
            svars för alla övertramp som begicks då. I dag vet vi att fördomar
            hos polisen och dåtidens makthavare avgjorde vem som skulle registreras.
            Sammantaget begränsade den olagliga verksamheten de demokratiska
            fri- och rättigheterna för ett stort antal invånare i Sverige.
            Att historiska misstag kan komma att upprepas är en uppenbar risk
            även med befintlig och kommande lagstiftning på området. När våra
            myndigheter får möjlighet att på ett mycket integritetskränkande
            sätt övervaka organisationer och individer finns det stora risker
            för att fördomar och ovidkommande syften i vissa fall kan avgöra
            när och var övervakningen sker. Risken för s.k. ändamålsglidning,
            att tvångsmedel används för mer än de ursprungligen var tänkta
            för, ska alltså inte underskattas. Exempel från vår samtida omvärld
            visar dessutom tydligt att ökad övervakning av människor inte
            leder till minskad kriminalitet. Snarare riskerar vissa av de
            genomförda åtgärderna att invagga oss i en falsk trygghet. I stället
            är det andra åtgärder som krävs för att bekämpa kriminalitet och
            terrorism.
          </p>
          <p xml:id="i-QVfcaQPLwdkXTokQxTUoV3">
            Sverige har länge varit ett land med lägre kriminalitet än många
            andra länder. Det är inte för att vi haft längre straff eller
            fler poliser på gatorna. Det har däremot en direkt koppling till
            att vi haft ett starkt välfärdssamhälle med en välfungerande omsorg
            och skola samt tillgång till arbete och bostäder. Men det gäller
            inte längre överallt. En del förorter har drabbats av öppen narkotikahandel,
            våldsbrott och organiserad kriminalitet under många år utan att
            samhället har reagerat tillräckligt. Vänsterpartiet arbetar för
            ett samhälle där ingen har anledning att se kriminalitet som en
            lösning. Kriminaliteten utnyttjar och trycker ned människor, särskilt
            i arbetarområden. Vår lösning handlar om något större och mer
            effektivt än ökad övervakning. Vi vill ge alla barn en uppväxt
            som ger dem möjligheter i livet, från förskolan till skolan och
            det första jobbet. Det handlar om att ge alla människor i vårt
            samhälle verkliga möjligheter att välja andra livsvägar än en
            kriminell bana. För den som på allvar vill minska våld och kriminalitet
            är grunden att bygga ett rättvist samhälle. Men det krävs också
            en politik som är effektiv i att hjälpa dem som ligger i riskzonen
            för gängkriminalitet och återföra dem som begått brott till samhället.
            Polis, räddningstjänst, kollektivtrafik, vård och annan offentlig
            service ska finnas tillgänglig även på landsbygd och i förorter.
          </p>
          <p xml:id="i-2bAHXfsRVQTGGrfEkt8MLg">
            Vänsterpartiets inställning är och kommer att förbli att de mänskliga
            rättigheterna är odelbara och ständigt utsatta för attack. Vi
            kommer inte att ge vika för dessa attacker, utan vårt mål är att
            ständigt försvara de friheter som är en förutsättning för att
            demokra­tin ska bestå och utvecklas. Vi är övertygade om att demokrati
            inte kan försvaras genom att begränsningar i de demokratiska rättigheterna
            införs. De rättigheter som generationer före oss slagits för att
            få till stånd måste i stället bevaras och utvecklas.
          </p>
          <head xml:id="i-9pg3EaTX1wbUuzrQJzpR1V" type="h2">
            2.1 Regeringens antiterrorpaket
          </head>
          <p xml:id="i-XZAvKX36Be7qepgUZ3YZb5">
            Regeringen har aviserat ett paket med antiterrorlagar som i skrivande
            stund befinner sig i olika stadier i genomförandeprocessen. Den
            i motionen aktuella propositionen om kamerabevakning i brottsbekämpningen
            ligger nu på riksdagens bord och propositioner om datalagring
            och signalspaning under förundersökning har nyligen antagits av
            riksdagen. Terroristbrottsutredningen om skärpta straffskalor
            förväntas lämna ett betänkande under 2019. Lagrådet kritiserade
            under våren 2019 regeringens förslag om förbud mot deltagande
            i och samröre med terrororganisationer, vilket ledde till att
            regeringen lagt fram en ny lagrådsremiss trots kritiken. Regeringen
            har även utrett ett nytt hemligt tvångsmedel, hemlig dataavläsning,
            och en proposition förväntas komma till riksdagen under hösten
            2019. Dessutom har ett betänkande om borttagen tillståndsplikt
            för kameraövervakning i kollektivtrafiken presenterats. Det pågår
            även ett arbete inom regeringen med att ta fram direktiv för att
            skärpa kraven för medborgar­skap. Enligt Vänsterpartiet måste
            samtliga redan genomförda, föreslagna och kommande åtgärder som
            syftar till att bekämpa terrorism och våldsbejakande extremism
            bedömas som en helhet. Frågan vi ställer oss är om dessa åtgärder
            sammantaget är proportionella i förhållande till syftet och om
            de är effektiva för att uppnå målet.
          </p>
          <head xml:id="i-UiCKb2VwLui9nsngA3r2qt" type="h1">
            3 Regeringens förslag
          </head>
          <p xml:id="i-FG2hDF9oNsYVTiXvFC1iyu">
            Regeringen föreslår att kamerabevakningslagen ändras så att Kustbevakningen,
            Polismyndigheten, Säkerhetspolisen och Tullverket får bedriva
            kamerabevakning utan tillstånd av Datainspektionen. Syftet är
            att förbättra möjligheten att bekämpa och lagföra brott med hjälp
            av kamerabevakning. För att upprätthålla ett starkt integritetsskydd
            föreslår regeringen att myndigheterna även i fortsättningen ska
            få bedriva kamerabevakning bara om intresset av bevakningen väger
            tyngre än den enskildes intresse av att inte bli bevakad. Denna
            intresseavvägning ska göras av myndigheterna själva och dokumenteras.
            Datainspektionen ska utöva tillsyn och kunna ta ut en sanktionsavgift
            av den myndighet som inte gör en dokumenterad intresseavvägning.
          </p>
          <head xml:id="i-MCjyf2iT6qu2EeEe4wwSax" type="h1">
            4 Vänsterpartiets ställningstagande
          </head>
          <head xml:id="i-BQ35NgMqttqL1B6ek25k44" type="h2">
            4.1 Bakgrund
          </head>
          <p xml:id="i-2oGS4oAqixC8zTxtF9jPEQ">
            Vänsterpartiet röstade som enda parti nej till regeringens förslag
            om att införa den nya kamerabevakningslagen under våren 2018 (mot.
            2017/18:4170). Propositionen (prop. 2017/18:231 Ny kamerabevakningslag)
            syftade till att öka möjligheterna att använda kamerabevakning
            vid personbevakning samtidigt som integritetsskyddet skulle stärkas.
            Den nya lagen trädde i kraft den 1 augusti 2018 och innebär bl.a.
            att kravet på tillstånd för kamerabevakning har begränsats till
            att gälla för myndigheter och vissa andra som utför uppgifter
            av allmänt intresse. För merparten av enskilda personer och aktörer
            finns däremot inte något krav på tillstånd. Vidare innebar lagändringen
            att det blivit lättare för Polismyndigheten och kommuner att få
            tillstånd till kamerabevakning på offentliga platser i brottsbekämpande
            eller trygghetsskapande syften. Polismyndigheten och Säkerhetspolisen
            har även fått utökade möjligheter att använda kamerabevakning
            utan tillstånd vid risk för allvarlig brottslighet.
          </p>
          <p xml:id="i-7aFboKtLEoydn6wy6Ffuub">
            I motionen (mot. 2017/18:4170) anförde vi följande:
          </p>
          <p xml:id="i-AzLznMcQdCiE1YeJEX91mk">
            Redan i dag finns det enligt gällande kameraövervakningslag stora
            möjligheter för polis, myndigheter och andra privata aktörer att
            använda kameraövervakning av platser dit allmänheten har tillträde.
            Huvudregeln är att det krävs tillstånd som ska meddelas om intresset
            av en sådan övervakning väger tyngre än den enskildes intresse
            av att inte bli övervakad. Det finns även möjligheter till undantag
            från tillståndsplikten för t.ex. kameraövervakning som sker för
            att öka säkerheten i trafiken eller för att minska risken för
            arbetsolyckor vid användning av maskiner eller liknande.
          </p>
          <p xml:id="i-BSb17pk4mk2DxC5zBEozj4">
            Polismyndigheten, Säkerhetspolisen eller räddningsledare har
            vidare möjlighet att bedriva kameraövervakning under högst en
            månad utan att ansökan om tillstånd gjorts. Undantaget gäller
            vid hotande eller inträffad olycka eller om det av särskild anledning
            finns risk för att allvarlig brottslighet som innebär fara för
            liv eller hälsa eller för omfattande förstörelse av egendom kommer
            att utövas på en viss plats och syftet med övervakningen är att
            förebygga eller förhindra brott.
          </p>
          <p xml:id="i-E7K4AR77kBiKpCo9p9czYp">
            Vidare krävs det inget tillstånd utan enbart en anmälan till
            länsstyrelsen för kameraövervakning av banklokal, lokal hos kreditmarknadsföretag,
            postkontor, uttagsautomater osv. Detta gäller även för kameraövervakning
            i en tunnelbanevagn eller av en tunnelbanestation och i parkeringshus.
            Förutsättningar för att kameraövervakning ska få ske efter anmälan
            är att den har till syfte att förebygga, avslöja eller utreda
            brott eller att förhindra olyckor.
          </p>
          <p xml:id="i-USXJyHeqj6tTP3AryxW76V">
            Den nya kamerabevakningslagen som trädde i kraft för cirka ett
            år sedan innebar alltså att det blev väsentligt enklare för polis
            och andra myndigheter att få tillstånd till kamerabevakning. Vänsterpartiet
            var emot den nya lagen eftersom det redan enligt tidigare gällande
            reglering fanns goda möjligheter för polis, myndigheter och privata
            aktörer att få tillstånd till kameraövervakning av platser dit
            allmänheten har tillträde. Vi hänvisade framför allt till integritetsskäl
            för enskilda människor. Dessa skäl gör sig gällande även i dag.
            Vi står fast vid att det bästa sättet att bekämpa brottslighet
            inte är ökade möjligheter till kameraövervakning. Möjligen kan
            människors upplevda trygghet öka med kameraövervakning, men samtidigt
            finns det undersökningar som visar att den faktiska brottsligheten
            inte minskar med kameraövervakning. Dessutom kan kameraövervakning
            invagga människor i en falsk trygghet eftersom det sällan finns
            någon person som tittar på vad som sker i realtid. Däremot kan
            bevisning av redan begångna brott lättare säkras genom inspelningar.
            Vi anser i likhet med utredningen (SOU 2017:55) att synsättet
            att kamerabevakning endast bör vara ett komplement till andra
            brottsförebyggande åtgärder ska gälla även fortsättningsvis. Regeringen
            har dock valt att gå en annan väg.
          </p>
          <head xml:id="i-SoSbDi54K8AyUyw61xDbvj" type="h2">
            4.2 Tillstånd för kamerabevakning bör vara huvudregel
          </head>
          <p xml:id="i-7uMjutU6WFtvBmyX21mrKz">
            Regeringen konstaterar i den aktuella propositionen att den nya
            kamerabevakningslagen på flera sätt har förbättrat möjligheterna
            för de brottsbekämpande myndigheterna att använda kamerabevakning.
            Samtidigt instämmer regeringen i remissvaren från Civil Rights
            Defenders, Svenska Journalistförbundet, Datainspektionen, Kammarrätten
            i Stockholm och JO som samtliga lyfter fram att tillståndsplikten
            har vissa fördelar, framför allt för den enskildes integritet
            (s. 26 prop. 2018/19:147). Trots det föreslår regeringen nu att
            tillståndskravet helt slopas för de brottsbekämpande myndigheterna.
            Det bärande skälet är enligt regeringen krånglig administration
            vid tillståndsförfarandet (se nedan). Vänsterpartiet anser att
            detta skäl inte är tillräckligt starkt i förhållande till den
            enskildes rättssäkerhet. Vidare visar forskning att den brottspreventiva
            effekt man kan uppnå med kamerabevakning varierar utifrån en mängd
            olika faktorer. Kamera­bevakningen ledde till en liten men signifikant
            minskning av brottsligheten (13 procent) i försöksområdena jämfört
            med kontrollområdena i en undersökning som refereras i utredningen.
            Metoden förefaller fungera bäst för att förhindra planerade brott
            som egendomsbrott och drogbrottslighet. Men när det gäller våldsbrott
            som ofta sker under alkoholpåverkan och i affekt är metoden inte
            lika avskräckande. Störst effekt upp­visades i de områden där
            två eller flera brottsbekämpande åtgärder, t.ex. ökad polis­närvaro,
            sociala insatser eller förbättrad belysning hade satts in utöver
            kamerabevak­ningen (34 procents minskning). I de områden där kamerabevakning
            sattes in som endast en ytterligare åtgärd uppmättes ingen signifikant
            effekt. I rapporten drogs slutsatsen att detta talar för att kamerabevakning
            får bäst effekt när den ingår i ett paket av åtgärder snarare
            än som en ensam taktik för brottsbekämpning. Övervakning i realtid
            gav signifikant effekt med en minskning på 15 procent. För områden
            med passiv övervakning uppvisades dock ingen signifikant minskning
            av brottsligheten (se s. 83–84 Kamerabevakning i brottsbekämpningen
            – ett enklare förfarande, SOU 2018:62). Vi antar att myndigheternas
            resurser för kamerabevakning i realtid är högst begränsade. Därför
            kan användningen av övervakningskameror leda till att människor
            upplever en trygghet som helt enkelt inte existerar i praktiken.
          </p>
          <p xml:id="i-316chY6ngaCUnG4eX8n9KV">
            Det finns i lagtexten inte någon definition av vad den personliga
            integriteten är, vilken praxis som gäller när myndigheter ska
            ta hänsyn till vad som gäller om bevakningen väger tyngre än den
            enskildes intresse av att inte bli bevakad. Att ta bort tillståndsplikten
            för Kustbevakningen, Polismyndigheten, Säkerhetspolisen och Tullverket
            innebär att till stora delar vitt skilda myndigheter ska anamma
            ett förhållningssätt som kan komma att skilja sig åt mellan myndigheterna,
            beroende på myndighetens grunduppdrag. Det ska även beaktas, som
            tidigare nämnts, att rådande samhällsdebatt om hårdare bevakning
            påverkar enskilda myndighetspersoners uppfattning om vad som är
            personlig integritet och hur den ska skyddas.
          </p>
          <p xml:id="i-gKH9bc4eQFZtXbzizoM3h">
            Vänsterpartiet anser att kamerabevakning som huvudregel ska kräva
            tillstånd från Datainspektionen. Ett tillståndsförfarande utgör
            en garanti för att enskilda människors integritet beaktas, oavsett
            vilken myndighet som ansöker om bevakningen. Dessutom är det mer
            rättssäkert att Datainspektionen fattar beslut än att respektive
            myndighet själv ska avgöra om åtgärden uppfyller dataskyddsreglerna
            och kamerabevakningslagens krav eller inte.
          </p>
          <p xml:id="i-KC87VBGsKVFhuvbvTTZo3o">
            Riksdagen bör avslå regeringens proposition 2018/19:147 Kamerabevakning
            i brotts­bekämpningen – ett enklare förfarande. Detta bör riksdagen
            besluta.
          </p>
          <p xml:id="i-2U5eR18himWWE6Pp9tjmHi">
            Som anförts ovan röstade Vänsterpartiet nej till den nya kamerabevakningslagen
            som inneburit stora förändringar när det gäller krav på tillstånd
            för kamerabevakning för både myndigheter och enskilda. Vi anser
            fortfarande att huvudregeln vid kamerabevak­ning ska vara att
            det krävs tillstånd. Kamerabevakningslagen bör därför ses över
            och ändras.
          </p>
          <p xml:id="i-TRzU1mVdbKTx5AWHK43XTH">
            Riksdagen bör göra en översyn av kamerabevakningslagen ur integritetssynpunkt
            med utgångspunkten att det som huvudregel ska krävas tillstånd
            för kamerabevakning. Detta bör riksdagen ställa sig bakom och
            ge regeringen till känna.
          </p>
          <head xml:id="i-HuL4n3SXEjKYLqukaCQqPU" type="h2">
            4.3 Förenkla de administrativa rutinerna för tillstånd
          </head>
          <p xml:id="i-UY3q7JmNXGvsgmXgoSDAb8">
            Vänsterpartiet vill självklart inte försvåra polisens och övriga
            aktuella myndigheters arbete med brottsbekämpning. Men vi vill
            inte heller att integritetsskyddet ska bli sämre genom att kravet
            på tillstånd plockas bort. Enligt vår bedömning är det framför
            allt en krånglig administration och ett utdraget tillståndsförfarande
            som gör att det uppstår problem för t.ex. polisen, inte själva
            kravet på tillstånd i sig. Regeringen konstaterar även att så
            är fallet i den aktuella propositionen (s. 19 prop. 2018/19:147).
            Problemets kärna är att förfarandet är långsamt och tar stora
            resurser i anspråk. Polismyndigheten får ägna sig åt en omfattande
            och tidskrävande administration som ofta tar flera månader (se
            även s. 126 SOU 2018:62).
          </p>
          <p xml:id="i-oGSPSFVF5MA793U7Xt5i7">
            Vänsterpartiet anser därför att de administrativa rutinerna vid
            ansökan och handlägg­ning om tillstånd för kamerabevakning bör
            förenklas. Ett förslag är att Datainspektionen skulle kunna få
            i uppdrag att ta fram nya riktlinjer för konsekvensbedömningar
            samt ett nytt formulär för ansökan om tillstånd som är enklare
            att fylla i för myndigheterna än i dag. Syftet bör även vara att
            förkorta handläggningstiden. En idé är att sammankoppla ansökan
            om tillstånd om kamerabevakning med övrig administration, som
            det krävs att varje personuppgiftsansvarig på respektive myndighet
            gör, enligt den nya dataskydds­regleringen. Redan innan kamerabevakning
            påbörjas ska nämligen överväganden kring en bevaknings tillåtlighet,
            exempelvis vad gäller den rättsliga grunden och det specifika
            ändamålet för bevakningen, göras enligt den nya dataskyddsregleringen.
            Detsamma gäller för hur bevakningen ska ske, exempelvis vilken
            teknik som ska användas och vilket område som ska omfattas av
            bevakningen. Om kraven på vad ansökan ska innehålla kopplas till
            de krav som redan finns i den nya dataskyddsregleringen och som
            myndigheten alltså redan måste tillgodose skulle hela förfarandet
            bli effektivare.
          </p>
          <p xml:id="i-ixU672hn1JGVf8pN37C7z">
            Regeringen bör ge Datainspektionen i uppdrag att förenkla de
            administrativa rutinerna vid ansökan om tillstånd för kamerabevakning.
            Detta bör riksdagen ställa sig bakom och ge regeringen till känna.
          </p>
        </div>
        <div xml:id="i-4cFGjuLjKG7r6JGTwNqSHD" type="signatureBlock">
          <list xml:id="i-97TQET3o9GXrq7tHQMtZpG">
            <item xml:id="i-Rn83QXfYUtRUvH7CjVbnFj" who="i-PAfMpaW8KP2UfRTBpXARTc" type="signature">
              Linda Westerlund Snecker (V)
            </item>
            <item xml:id="i-M4CiUqVcS7cQLayEKB8SvP" who="i-Xte2hVf6qgEgJA6sWB1cDH" type="signature">
              Momodou Malcolm Jallow (V)
            </item>
            <item xml:id="i-VA8KWXjDTFKaLXshj1mUcU" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-XwPdij47TJ8t4pMNAQETwB" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-CngZAYHobkb9ouAtaCaPu7" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-UYrv9G6iXneNL4BcLM2BHR" who="i-FqirGpgVadzcvH1i4Q2RHU" type="signature">
              Jon Thorbjörnson (V)
            </item>
            <item xml:id="i-ATceZVfQmK9RKLY5boYRYN" who="i-EgXqeVnPhVAxu5tLpK9F8M" type="signature">
              Vasiliki Tsouplaki (V)
            </item>
            <item xml:id="i-AD6axaf3LXMuoywhRG3cj7" who="i-3YXCipudYA4N8ZNFk2PrxQ" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
