<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00012">
  <teiHeader>
    <fileDesc>
      <titleStmt>
        <title>med anledning av prop. 2009/10:60 Nyanlända invandrares arbetsmarknadsetablering – egenansvar med professionellt stöd</title>
        <author corresp="i-9x2nw6aosA3pyEJfJTc1eD">av Ulf Holm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:60 Nyanlända invandrares arbetsmarknadsetablering – egenansvar med professionellt stöd</title>
          <idno type="rdwebb">GX02A12</idno>
          <rs type="number">A12</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A12/text</ref>
          <ref type="dokument_url_html">http://data.riksdagen.se/dokument/GX02A12</ref>
          <ref type="dokumentstatus_url_xml">http://data.riksdagen.se/dokumentstatus/GX02A12</ref>
          <ref type="doc">http://data.riksdagen.se/fil/F23597EB-B1B7-45F2-8440-346BCCE7EB69</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NexxuqxkUE4H4ULUBrX8ND" type="basedOn"/>
        <correspContext corresp="i-NexxuqxkUE4H4ULUBrX8ND">
          <ref>Proposition 2009/10:60</ref>
        </correspContext>
        <correspAction xml:id="i-AXqTXrfxvceCGwBUZDTh4u" type="signed"/>
        <correspContext corresp="i-AXqTXrfxvceCGwBUZDTh4u">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-DgvMCo9a6GyJti3Qk8bD1U" type="referral">
          <date when="2009-12-15"/>
        </correspAction>
        <correspAction xml:id="i-PvjhmwSGddi7xwREUhDBS2" type="referral">
          <date when="2009-12-15"/>
        </correspAction>
        <correspAction xml:id="i-KoUzDdaUQg2RcLUJ5daE2e" type="dismissal">
          <date when="2009-12-14"/>
        </correspAction>
        <correspAction xml:id="i-D61rmjVnuBiBGLhEgEgzUw" type="dismissal">
          <date when="2009-12-14"/>
        </correspAction>
        <correspAction xml:id="i-61nXnxKFTfrSpxUqMQcsUy" type="transfer">
          <date when="2009-12-11"/>
        </correspAction>
        <correspAction xml:id="i-Fr1VGjdzpndXbLJD9KwSko" type="submission">
          <date when="2009-12-11"/>
        </correspAction>
        <correspAction xml:id="i-UJaeo4WRgKHL4xDpCmsNPS" type="assigned"/>
        <correspContext corresp="i-UJaeo4WRgKHL4xDpCmsNPS">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CxCkhbebEKBMNbWBkQebJ4" type="motBody">
        <div xml:id="i-NexUdoy7ZRB6vU341Koump" type="motProposal" subtype="förslag">
          <head xml:id="i-StUHafGLxm4tBSsLkmiKkN">
            Förslag till riksdagsbeslut
          </head>
          <list xml:id="i-NwgTPaUQVjf8KcpKKh7edu" style="ol">
            <item xml:id="i-VXohXQaoXwfu6UXCmTspF5">
              Riksdagen avslår förslaget att Arbetsförmedlingen ska tillhandahålla
              ett eller flera valfrihetssystem.
            </item>
            <item xml:id="i-QgmpA7y8upL6uJHT2Ndwjj">
              Riksdagen tillkännager för regeringen som sin mening vad som
              anförs i motionen om att Arbetsförmedlingen har rätt att upphandla
              lotsverksamhet av privata näringsidkare, av aktörer inom den sociala
              ekonomin och av kommuner.
            </item>
            <item xml:id="i-BeiPNhpQPkVEaCUDVABYGi">
              Riksdagen tillkännager för regeringen som sin mening vad som
              anförs i motionen om att staten ska ge full kostnadstäckning till
              kommunerna för etableringsinsatser och mottagande av nyanlända.
            </item>
          </list>
        </div>
        <div xml:id="i-KiyTVLw3Kkaeub1ATMCTy2" type="motContent">
          <head xml:id="i-WKLKZaRsQBLoz6SkfNRq64" type="h1">
            Motivering
          </head>
          <p xml:id="i-BByVd1pv1iDYNPDHswKCU7">
            Miljöpartiet de gröna anser att mer kan göras för att främja
            nyanländas etablering på arbetsmarknaden. Samtidigt vill vi varna
            för övertro på att det är den ena eller andra stödjande organisationsformen
            som avgör huruvida nyanlända till vårt land snabbt kan nå egen
            försörjning genom jobb.
          </p>
          <p xml:id="i-8GWCkC3WViG8DJJGW1PXaP">
            Det finns många andra faktorer som spelar in. En del nyanlända
            kommer från länder eller förhållanden där förutsättningarna för
            lönearbete och företagande skiljer sig avsevärt från dem i Sverige.
            Behovet av att försörja sig finns överallt, men det komplicerade
            systemet av bidrag, ersättningar, i kombination med arbetslinjen
            och dess krav är inte helt lätt att greppa. Det är det knappt
            för människor som bott i Sverige hela sitt liv, och det ställer
            därför extra stora krav på nyanlända som har helt andra erfarenheter.
            Mot bl.a. den bakgrunden kan det inte nog betonas att samhällsorienteringen
            måste få en framträdande roll i de sammantagna etableringsinsatserna.
          </p>
          <head xml:id="i-Lt1XDEVgrMKJVPfoQvxH9Q" type="h2">
            Arbetsförmedlingen huvudansvarig
          </head>
          <p xml:id="i-3yVF95D69SPtPqb3SKAu4c">
            I likhet med Sveriges Kommuner och Landsting (SKL) tillstyrker
            Miljöpartiet att Arbetsförmedlingen får huvudansvaret för nyanländas
            etablering i det svenska samhället. Men det innebär inte att vi
            är nöjda med de insatser som Arbetsförmedlingen hittills presterat
            när det gäller att hjälpa nyanlända till egen försörjning genom
            jobb eller företagande. Att det hittills tagit i genomsnitt sju
            år för en invandrare att få ett jobb är inget annat ett stort
            misslyckande och visar på att det finns strukturella problem.
          </p>
          <p xml:id="i-W513WnopLMghzbGTyYdTuP">
            Med dagens system där kommunerna är huvudansvariga för de nyanlända
            innebär Arbetsförmedlingens misslyckande att kommunernas kostnader
            ökar för bl.a. försörjningsstöd. Det är enligt vår mening orimligt
            och vi tror och hoppas att med ett tydliggörande av Arbetsförmedlingens
            uppdrag så ökar också myndighetens ansvar. Samtidigt vill vi betona
            att det krävs att Arbetsförmedlingen får mer resurser till sitt
            förfogande än vad som gällt för kommunerna. Staten måste fullt
            ut ta sitt ansvar.
          </p>
          <p xml:id="i-US2ejMf1DqGSFLV3jUXvRX">
            Innehållet i de individuella etableringsplaner som ska upprättas
            tillsammans med de nyanlända måste också ge utrymme för konkreta
            jobbskapande åtgärder. Det räcker inte med svenskundervisning
            och allmän samhällsorientering som komplement till jobbsökandet.
            Det krävs också aktiva utbildnings- och kompetenshöjande insatser.
            Under 2008 var det ca 80 % av de inskrivna nyanlända hos Arbetsförmedlingen
            som blev utan aktiv insats, enligt en undersökning som SKL gjort.
          </p>
          <p xml:id="i-KrWcK4fzrYNzYG2JL4UQhi">
            Det är också viktigt att jämställdhetsperspektivet skärps när
            det gäller nyanlända. Det är särskilt angeläget med tanke på att
            nyanlända till Sverige ofta kommer från samhällen där oförståelsen
            för jämställdhet är djupt rotad.
          </p>
          <p xml:id="i-DN2CSdUnTtha1UkhURErN2">
            Som det nu är verkar Arbetsförmedlingen prioritera män framför
            kvinnor också i gruppen inskrivna nyanlända. Dubbelt så många
            män som kvinnor fick under 2008 en insats av Arbetsförmedlingen.
            Det går snabbare för män att få jobb och de får dessutom mer välavlönade
            jobb. Det tyder på att den statliga myndigheten, Arbetsförmedlingen,
            inte tillräckligt förstår innebörden av att statliga myndigheter
            ska ha en jämställdhetsintegrerad verksamhet. Det är oacceptabelt.
          </p>
          <p xml:id="i-8aGG254TdgA8avgFwn5VYg">
            Vi misstänker också att det finns en föreställning hos Arbetsförmedlingen,
            liksom hos en del andra myndigheter och kommunala instanser, att
            det i gruppen nyanmälda är vanligt att kvinnor stannar hemma och
            tar hand om barnen. Med en sådan föreställning, kombinerat med
            bristande resurser och alltför hög arbetsbelastning, är det förstås
            frestande att prioritera ned kvinnorna.
          </p>
          <head xml:id="i-ED6iYg17n8AUNEQW5ZZwgr" type="h2">
            Etableringslotsar och valfrihetssystem
          </head>
          <p xml:id="i-QHsvD1pxDUgpT5csK8rBV4">
            Regeringens förslag om att fristående etableringslotsar ska hjälpa
            nyanlända till jobb liknar modellen med coacher. Men coachningsmodellen
            är som alla vet inte problemfri. Arbetsförmedlingen har i upphandlingen
            av coacher enligt vår uppfattning brustit i kvalitetssäkringen,
            vilket drabbat många arbetslösa.
          </p>
          <p xml:id="i-7dwQrTvXS5WDyUHfqy7KTN">
            Regeringen anför att ett valfrihetssystem med etableringslotsar
            för nyanlända kommer att vara ett effektivt sätt att öka kvaliteten
            på insatserna för nyanlända och att underlätta och påskynda etableringen
            på arbetsmarknaden.
          </p>
          <p xml:id="i-6JNK9A7EAhWAk9ENPhWBTT">
            Från Miljöpartiets sida gillar vi mångfald och valfrihet. Men
            reell valfrihet innebär enligt vår mening att det måste finns
            marknadsmässiga förutsättningar för att flera leverantörer av
            lotsningstjänster ska kunna delta på ett rimligt sätt i systemet.
          </p>
          <p xml:id="i-RbcNCy64ih3vk1uDooZCFJ">
            När det gäller lotsar för nyanlända ser vi inte att dessa förutsättningar
            finns. Volymerna av nyanlända utgör bara en bråkdel av t.ex. dem
            som omfattas av valfrihetssystem inom vård och omsorg. Antalet
            nyanlända varierar dessutom påtagligt från år till år . Detta
            begränsar starkt möjligheten att ett större antal aktörer ska
            kunna etablera en kvalitetssäkrad lotsverksamhet.
          </p>
          <p xml:id="i-W7Y2xyXBYD3uG2SkRUqbhq">
            Det är mot den bakgrunden svårt att se att det finns underlag
            för ett kvalitetssäkrat obligatoriskt valfrihetssystem så som
            regeringen föreslår.
          </p>
          <p xml:id="i-2nbnbWjuaR2EwaGznRndDK">
            Dessutom om det trots allt inom vissa regioner skulle finnas
            ett sådant underlag uppstår frågan vilka möjligheter en nyanländ
            har att göra rätt val bland ett eller flera valfrihetssystem?
          </p>
          <p xml:id="i-ExEPbPn5ZrJY2imSTSu5ah">
            Miljöpartiet anser att valfrihetssystem inte är lämpligt för
            lotsverksamheten och menar att riksdagen tillkännager för regeringen
            att förslaget om att Arbetsförmedlingen ska tillhandahålla ett
            eller flera valfrihetssystem bör avslås.
          </p>
          <p xml:id="i-DDhuRiMYrUxMjVKyEkFpeE">
            Vi anser däremot att lotsverksamheten mycket väl kan utföras
            av andra än Arbetsförmedlingen. Det kan handla om att upphandla
            tjänster av privata näringsidkare men också av företag och aktörer
            inom den sociala ekonomin.
          </p>
          <p xml:id="i-RABxRYuBeNdbN6AGh3Lkke">
            Också många enskilda kommuner, och kommuner i samverkan, är synnerligen
            lämpliga att utföra lotsverksamheten då de i själva verket sedan
            länge har en effektiv verksamhet som kan betraktas som lotsverksamhet.
            Dessa kommuner kännetecknas av att de har inrättat enheter som
            byggt upp ett omfattande nätverk där stödjande myndigheter, stora
            delar av det lokala näringslivet och aktörer inom den sociala
            ekonomin ingår. I sådana fall anser vi att Arbetsförmedlingen
            i första hand ska köpa upp lotsverksamheten av dessa kommuner.
          </p>
          <p xml:id="i-MnLNrj6jJdkZC6gkvZejmC">
            Miljöpartiet föreslår att riksdagen tillkännager för regeringen
            som sin mening att Arbetsförmedlingen ska ha rätt att upphandla
            lotsverksamhet av privata näringsidkare, av aktörer inom den sociala
            ekonomin och av kommuner.
          </p>
          <head xml:id="i-W6as5gfYCzTJdaGFM6nNYC" type="h2">
            Ersättning till kommuner
          </head>
          <p xml:id="i-EzX9SEnLZCdXn3G3jUHvdg">
            Regeringen menar att kommunerna ska få en schablonberäknad ersättning
            för vissa kostnader för mottagande och etableringsinsatser.
          </p>
          <p xml:id="i-RPVVB1ce3HTToXwpRwkTUJ">
            Kommunernas ansvar är fortfarande helt avgörande för att en nyanländ
            ska ha en rimlig möjlighet att etablera sig i det svenska samhället.
            Det gäller trots att Arbetsförmedlingen får det samordnande huvudansvaret
            för nyanländas etablering.
          </p>
          <p xml:id="i-CXgxF4fnN1br1EEVLT4EVB">
            Ansvaret för samhällsorientering, bostadsförsörjning och svenskundervisning
            kommer också fortsättningsvis att ligga på kommunerna. Därutöver
            har kommunerna ansvar för dem som normalt befinner sig utanför
            arbetskraften, dvs. de som är yngre än 20 år och de som är äldre
            än 65 år. Det betyder att det ligger ett stort ansvar på Arbetsförmedlingen
            att ha ett flexibelt synsätt när det gäller etableringsmöjligheterna
            på arbetsmarknaden. Många nyanlända har familj, vilket betyder
            att etableringen på arbetsmarknaden starkt måste kopplas samman
            med bostadsfrågan och barnens skolgång.
          </p>
          <p xml:id="i-UMf4zenRYQU8NMcdQFwgcv">
            Mot den bakgrunden är det förståeligt att många kommuner i sina
            remissvar uttrycker oro över statens ersättning till kommunerna.
            Flera kommuner, t.ex. Malmö, anför att statens ersättning inte
            täcker kommunens kostnader. Andra kommuner, t.ex. Göteborg, menar
            att det behövs en bättre beskrivning och ytterligare utredning
            av kommunernas uppdrag och av kostnadsberäkningarna. Stockholm,
            Uppsala, Malmö, Göteborg, Västerås och Ljungby anser att staten
            ska ge full kostnadstäckning för insatserna.
          </p>
          <p xml:id="i-2HpzoCZ1rC1UUTNoh3Bxnx">
            Miljöpartiet föreslår i likhet med dessa kommuner att staten
            ska ge full kostnadstäckning till kommunerna för mottagande och
            etableringsinsatser.
          </p>
        </div>
        <div xml:id="i-NMeGS8HthFKgh9wNSfKSXm" type="motSignatures">
          <list xml:id="i-T7vyAyrn6B2mUUuDydewdJ">
            <item xml:id="i-LmxdfHFP9zaVTfRPwFHgBR" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-82ZqiPsgmDWy6GbsJNHV7b" who="i-SNtv8jZRB19Jr8oegj1mGK">
              Esabelle Dingizian (mp)
            </item>
            <item xml:id="i-2uBN5FTtiGzJ3GBdQRXbDe" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
