<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00390">
  <teiHeader>
    <fileDesc>
      <titleStmt>
        <title>Utvidgat vårdnadsbidrag</title>
        <author corresp="i-Ybw8JnrmHGCsqpipBke8a7 i-PBSxPmi2qJkmc16jpZDA6Y">av Mikael Oscarsson och Robert Halef (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvidgat vårdnadsbidrag</title>
          <idno type="rdwebb">GY02Sf390</idno>
          <rs type="number">Sf390</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf390/text</ref>
          <ref type="dokument_url_html">http://data.riksdagen.se/dokument/GY02Sf390</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf390</ref>
          <ref type="doc">http://data.riksdagen.se/fil/8A476359-C7B7-451A-8A61-D370AF718014</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UkyiEN7ek5vFmuQhwWcSqZ" type="signed"/>
        <correspContext corresp="i-UkyiEN7ek5vFmuQhwWcSqZ">
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-PBSxPmi2qJkmc16jpZDA6Y"/>
        </correspContext>
        <correspAction xml:id="i-4L51x2XUWUe3U448sVoUL2" type="numbering">
          <date when="2010-10-29"/>
        </correspAction>
        <correspAction xml:id="i-BKiF7U4Ew2odwUHk7Q6nBS" type="submission">
          <date when="2010-10-27"/>
        </correspAction>
        <correspAction xml:id="i-2xBQDntGz5mABEMtzzJptE" type="transfer">
          <date when="2010-10-27"/>
        </correspAction>
        <correspAction xml:id="i-ApfpJjAtRGm567oBrsWhwd" type="assigned"/>
        <correspContext corresp="i-ApfpJjAtRGm567oBrsWhwd">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Pj638WszqQ5YjWZVTKiwRf">
            Förslag till riksdagsbeslut
          </head>
          <list style="ol">
            <item xml:id="i-SzbNrh2LxnGTTMDBbC53H2">
              Riksdagen tillkännager för regeringen som sin mening vad som
              anförs i motionen om att nivån för det kommunala vårdnadsbidraget
              på sikt bör höjas till 6 000 kr per månad och barn.
            </item>
            <item xml:id="i-EtRLSibyURtMhwHaRoGjRd">
              Riksdagen tillkännager för regeringen som sin mening vad som
              anförs i motionen om att det inte ska finnas någon övre gräns
              för hur mycket en enskild kommun kan betala i vårdnadsbidrag.
            </item>
          </list>
        </div>
        <div type="motContent">
          <head xml:id="i-8G2KXrThAF5BHcbwGSgZML" type="h1">
            Motivering
          </head>
          <p xml:id="i-NPLYFfP5nMWsk1Pv46qnFj">
            Två år efter att riksdag och regering gav Sveriges kommuner rätt
            att införa vårdnadsbidrag till småbarnsföräldrar hade mer än 40
            procent gjort det. I dag uppgår det kommunala vårdnadsbidraget
            till 3 000 kr per barn och månad skattefritt.
          </p>
          <p xml:id="i-8FJdLGzLcSqAP1HtzPp3rZ">
            Vårdnadsbidraget är en viktig och framåtblickande reform i det
            värderingsskifte som pågår i Sverige, bort från en förlegad syn
            på människor och familjer, mot ett Sverige byggt på mer självbestämmande
            och långsiktigt hållbara värden.
          </p>
          <p xml:id="i-Fpd8HxpQjCNwemhjDUfqC1">
            Staten kan inte ge människor mer frihet, däremot är det angeläget
            att staten nu lämnar tillbaka frihet som människor berövats genom
            gamla, maktfullkomliga och ideologiskt styrda beslut. Friheten
            att bestämma över sitt liv är något människan redan har, men som
            inte minst kollektivistiska idéer berövat dem.
          </p>
          <p xml:id="i-678E1XPVFmcCY6cigpcwdK">
            Vuxna människor som inom sig bär en bild av det goda livet och
            hur det förverkligas, vilket nästan alltid är i harmoni med det
            gemensamma bästa, ska inte detaljstyras och hindras av ideologiskt
            styrda och makthungriga politiker. Eftersom maktutövning är ett
            nollsummespel måste riksdag och regering om vi vill få ett starkare
            civilsamhälle, där inte minst familjerna är en viktig del se till
            att makt flyttas från staten till samhället, till enskilda människor,
            familjer osv.
          </p>
          <p xml:id="i-QUyBMc332XUFFty4CjSh9q">
            För att detta ska kunna ske måste dels enskildas och familjers
            ekonomi stärkas, dels människor ges förutsättningar att själva
            utforma sina liv i ökande grad.
          </p>
          <p xml:id="i-RWbtcUTjdUDGmdNxbMj1Ev">
            Den engelske författaren G K Chesterton har beskrivit att det
            ideal familjen står för i samhället är frihet frihet från statens
            intrång i det privata, frihet att i gemenskap med människor man
            älskar bygga ett gott liv tillsammans. Med sunda, starka och självständiga
            familjer minskar statens inflytande över individen.
          </p>
          <p xml:id="i-S31uHfi4gboFH3B9trTjH2">
            Vårdnadsbidraget är den reform som genomförts under senare år
            som mer än någon annan sammanfattar dessa värden, och som långsiktigt
            kommer att spela en avgörande roll för ett tryggare och friare
            samhälle. Trygga barn till fria föräldrar formar en bättre framtid.
          </p>
          <p xml:id="i-XEsopohufdEZpUeFBjpjmb">
            I det välfärdssamhälle vi står bakom finansieras självklart en
            del av familjernas barnomsorg via skattsedeln. Det gamla systemet
            innebar att alla betalade skatt, men att endast de som valde rätt
            utifrån vad regeringen definierade som ideologiskt riktigt fick
            ekonomisk hjälp med sin barnomsorg. Nu ger det offentliga bidrag
            till både förskolebarn och hemmabarn, och det är så det självklart
            ska vara.
          </p>
          <p xml:id="i-VUW6PL6wVTARqcFz1NN3HL">
            Enligt riksdagens utredningstjänst uppgår det kommunala förskolebidraget
            för varje plats i förskolan till 149 939 kr per barn och år eller
            12 494 kr per månad (2008). En ökning på 3,7 procent jämfört 2007.
            En förälder som ska betala tillbaka detta bidrag via kommunalskatten
            måste efter de jobbskatteavdrag etc. som införts fram till 2010
            enligt utredningstjänsten ha en årsinkomst på 735 500 kr, dvs.
            en månadslön på lite över 61 290 kr. Är man två föräldrar krävs
            två månadslöner på lite över 30 645 kr. (En familj som har två
            barn i förskolan subventioneras med dubbelt förskolebidrag osv.)
            Även detta utgör relativt stora ökningar sedan föregående år.
          </p>
          <p xml:id="i-H4FsQZ25FktW92tycXEs9D">
            Regeringen har nu kompletterat detta förskolebidrag med ett vårdnadsbidrag.
            Att vara förälder är en av de viktigaste uppgifterna som finns
            i ett samhälle, och föräldrar vet också vad som passar just deras
            barn bäst. Att arbeta hemma med att vårda och fostra sina barn
            är ett fullgott arbete som måste uppvärderas, och möjliggöras.
            Den lösning för detta vi har i dag är vårdnadsbidraget.
          </p>
          <p xml:id="i-AFryAfTU83iZEF5NKHbhw3">
            För Kristdemokraterna är det viktigt att det finns ekonomisk
            möjlighet att välja båda alternativen: förskolan eller att själv
            stå för omsorgen om sitt barn. Det innebär frihet för fler att
            förverkliga sin bild av det goda livet.
          </p>
          <p xml:id="i-EnAuQUi4Zn7b5zN8qZjV2m">
            Arbetslinjen som kan sägas stå för arbete och trygghet är en
            viktig princip i regeringens politik, men den kan inte vara allena
            rådande. Den måste kompletteras med en långsiktigt hållbar och
            frihetlig inriktning byggd på frihet och ansvar som bärande princip.
            Vi kristdemokrater talar också om relationslinjens värde för samhällsutvecklingen,
            där inte minst relationen förälderbarn är av oerhört stort värde.
          </p>
          <p xml:id="i-Ai3mQpdPe8Xb9k9Sy4ukDU">
            Utifrån dessa grundprinciper kan man ställa sig frågan om det
            är just småbarnsföräldrar som ska arbeta mest. Som vi ser det
            måste utgångspunkten i fråga om barnomsorg vara dels barnets bästa,
            dels föräldrarnas rätt att själva bestämma över sin tillvaro.
          </p>
          <p xml:id="i-H3Q8mJdDSM6o9kUcw9UP7q">
            I frihetlig anda är det därför angeläget att uttala en inriktning
            om att successivt bygga ut ersättningsnivån i vårdnadsbidraget.
            En första rimliga nivå att sträva emot vore att höja nivån för
            det kommunala vårdnadsbidraget till 6 000 kr per månad och barn.
            Samtidigt bör det inte finnas någon övre gräns för hur mycket
            en enskild kommun önskar betala i vårdnadsbidrag.
          </p>
        </div>
        <div type="motSignatures">
          <list>
            <item xml:id="i-CQ8Uc2WFVDRqQqMnFkKu4V" who="i-Ybw8JnrmHGCsqpipBke8a7">
              Mikael Oscarsson (KD)
            </item>
            <item xml:id="i-LJ8eT4iv9N2RqxdEbH8q4e" who="i-PBSxPmi2qJkmc16jpZDA6Y">
              Robert Halef (KD)
            </item>
          </list>
        </div>
      </div>
    </body>
  </text>
</TEI>
