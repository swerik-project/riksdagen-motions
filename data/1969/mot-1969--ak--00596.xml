<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__596/mot_1969__ak__596-001.pdf"/>
      <fw>
        10 Motion i Andra kammaren, nr 596 år 1969
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 596
          </p>
          <p>
            Av herr Börjesson i Falköping m. fl., om en statlig propaganda-
            kampanj för en bättre förebyggande hälsovård.
          </p>
          <p>
            (Lika lydande med motion nr 570 i Första kammaren)
          </p>
          <p>
            Uppskattningsvis 15 miljarder kronor kostar årligen ohälsa, sjukdom
            och en för tidig död det svenska folket i form av direkta och
            indirekta utgifter och produktionsförluster. En betydande del
            av dessa kostnader — och mänskliga lidanden — skulle kunna begränsas
            med förebyggande åt- gärder av skilda slag. Samhället har också
            insett detta och vidtagit omfat- tande åtgärder i förebyggande
            syfte. Vi vill erinra om exempelvis läkarundersökningar av barn
            och skolung- dom, vaccinering mot olika sjukdomar, arbetarskyddslagstiftning,
            trafik- säkerhetsfrämjande åtgärder samt satsning på idrott och
            friluftsliv. Det bör även erinras om den informationsverksamhet
            på hälso- och sjukvårdens område som bedrives av socialstyrelsens
            hälsovårdsupplysningsdelegation (HVUD). Självfallet är det angeläget
            att samhällets hälsofrämjande åtgärder vidare- utvecklas. En aldrig
            så väl utbyggd samhällelig hälsovård kan dock inte ge fullgott
            resultat utan en aktiv medverkan från varje enskild människa.
            Det gäller att engagera den enskilde för tanken att förbättra
            sin egen hälsa och förebygga sjukdomar. Fördelarna med ett friskare
            folk är uppenbara. Produktionen stiger och välståndet ökar. Vårdhuskrisen
            kan hävas, mer pengar kan anslås till bostä- der, u-landshjälp,
            vägar och allt annat som upplevs som väsentligt. För att uppnå
            större folkhälsa gäller det att hos de enskilda medborgarna skapa
            kunskap om och opinion för vilka åtgärder han eller hon själv
            skall vidtaga. Enligt vår uppfattning är det motiverat med — jämsides
            med en ökad satsning på förebyggande verksamhet, t.ex. flera idrottsanläggningar
            — en omfattande statlig och kommunal hälsovårdskampanj. Kampanjen
            bör främst påtala värdet av att motionera mera, vådan av felaktig
            kost samt fördelarna av en vad man kan kalla sund livsföring.
            Olika stimulantias skadeverkningar bör ägnas speciell uppmärksamhet.
            Kampanjen bör vara ett led i bekämpandet av det alltmer tilltagande
            missbruket av alkohol och narkotika. Ifrågavarande kampanj är
            på intet sätt tänkt att ersätta den kontinuerliga information
            som bedrives av skolan och andra samhälleliga organ — främst HVUD.
            Den föreslagna kampanjen skulle snarare utgöra
          </p>
          <pb facs="riksdagen-motions-pdf/data/1969/mot_1969__ak__596/mot_1969__ak__596-002.pdf"/>
          <fw>
            Motion i Andra kammaren, nr 596 år 1969 11
          </fw>
          <p>
            ett komplement och under en begränsad tidsperiod rikta den stora
            allmän- hetens uppmärksamhet på värdet av en bättre förebyggande
            hälsovård. Om kampanjen lägges upp på ett riktigt sätt med anlitande
            av alla moderna massmedia finns det all anledning att tro att
            många medborgare skulle stimuleras att motionera mera, förbättra
            sina kostvanor, begränsa använ- dandet av stimulantia etc. i anledning
            av kampanjens propaganda. Kampanjen bör sålunda vara brett upplagd
            och innehålla såväl ett upp- lysningsavsnitt som en aktivitetsskapande
            del. Lämpligen kan erfaren- heterna från upplysningskampanjen
            kring högertrafiken utnyttjas. I hälso- vårdskampanjen kan följande
            moment ingå: 1. Material i form av filmer, bildband, upplysningsskrifter,
            broschyrer och affischer framställes av en central kommitté. Denna
            anordnar även i sam- arbete med Organisationssverige, rikskonferenser
            och kurser. 2. Genom speciella program i etermedia och annonser
            i pressen samt med anlitande av andra moderna reklammetoder föres
            kampanjens upplys- ning ut. 3. På lektionstid informeras eleverna
            vid alla utbildningsanstalter och alla värnpliktiga. 4. På läns-
            och lokalplanet engageras alla organisationer för att vid möten
            och sammankomster föra informationen vidare. Olika aktivitetsskapande
            arrangemang — t. ex. motionstävlingar anordnas. Här finns erfaren-
            heter från t. ex. proven för Simborgarmärket, Sport 60 eller Snöstjärnan
            att draga nytta av. 5. De centralt framställda filmerna visas
            som förspel på alla biografer. Utöver massmedia, undervisningsväsendet
            och organisationerna är det av största vikt att näringslivet engageras
            i denna kampanj. Det sistnämnda bör inte vara svårt då det för
            näringslivet är rent företagsekonomiskt riktigt att söka minska
            antalet sjukdagar genom hälsofrämjande åtgärder. Med stöd av ovanstående
            hemställes, att riksdagen måtte besluta att i skrivelse till Kungl.
            Maj:t anhålla om en utredning om en riksomfattande statlig propagandakampanj
            för en bättre förebyggande hälsovård.
          </p>
          <p>
            Stockholm den 28 januari 1969
          </p>
          <p>
            Bengt Börjesson (cp) Bertil Jonasson (cp) Arne Magnusson (cp)
          </p>
          <p>
            i Falköping i Nennesholm
          </p>
        </div>
      </div>
    </body>
  </text>
</TEI>
