<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KrU-00304">
  <teiHeader>
    <fileDesc>
      <titleStmt>
        <title>Utgiftsområde 17 Kultur, medier, trossamfund och fritid</title>
        <author corresp="i-SNtv8jZRB19Jr8oegj1mGK">av Esabelle Reshdouni m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 17 Kultur, medier, trossamfund och fritid</title>
          <idno type="rdwebb">GV02Kr304</idno>
          <rs type="number">Kr304</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GV02Kr304/text</ref>
          <ref type="dokument_url_html">http://data.riksdagen.se/dokument/GV02Kr304</ref>
          <ref type="dokumentstatus_url_xml">http://data.riksdagen.se/dokumentstatus/GV02Kr304</ref>
          <ref type="doc">http://data.riksdagen.se/fil/B3398A79-9338-407C-94A7-5D3CD2155269</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Reshdouni</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-YLCb84oKoGK1m8cPa9cw3z</idno>
            <name>Karla López</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4uRjpbdBVZCVLM4pmghbZs" type="signed"/>
        <correspContext corresp="i-4uRjpbdBVZCVLM4pmghbZs">
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-FnYuSnrPcb2UZaoXY7vjXa"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-YLCb84oKoGK1m8cPa9cw3z"/>
        </correspContext>
        <correspAction xml:id="i-NE6SAPQe1PdA2iW4Hkd8jJ" type="referral">
          <date when="2007-10-16"/>
        </correspAction>
        <correspAction xml:id="i-YAAxtzcGxy2GTc2hWujQD" type="dismissal">
          <date when="2007-10-16"/>
        </correspAction>
        <correspAction xml:id="i-8Rg7o4a8GcmvC2u5C3HLEK" type="numbering">
          <date when="2007-10-09"/>
        </correspAction>
        <correspAction xml:id="i-4CWqaMisZPt2SiTd7Pfn2Z" type="submission">
          <date when="2007-10-05"/>
        </correspAction>
        <correspAction xml:id="i-PJ5Vah1WK4CMKfMKBiRwYq" type="transfer">
          <date when="2007-10-04"/>
        </correspAction>
        <correspAction xml:id="i-BwW49FKKQFXTiGsAFYXuAv" type="assigned"/>
        <correspContext corresp="i-BwW49FKKQFXTiGsAFYXuAv">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DyyUbnPZnTwKw9V3gkt3gS" type="motBody">
        <div xml:id="i-FEqMiUYqTtgijvyCi9hf3s" type="motSummary">
          <head xml:id="i-Aj9hvjq27A7CjfXP617Pe">
            1 Sammanfattning
          </head>
          <p xml:id="i-S1pe1EdwyBXet8TrUiLaZ7">
            En grundtanke i den gröna ideologin är att ge varje människa
            möjlighet att utveckla sina förmågor och att få uttrycka sig fritt.
            För Miljöpartiet de gröna är ett rikt och mång­fasetterat kulturliv
            nyckeln till mänsklig livskraft. Därför är kultur något som alla
            måste ha rätt till. Barn och ungdomar formas utifrån vad samhället
            anser vara viktigt. Miljöpartiet vill därför klart och tydligt
            visa att kultur i alla dess former är något vårt samhälle prioriterar.
            Miljöpartiet ser satsningar på kultur som förebyggande investeringar
            för att motverka olika samhällsproblem, som social utslagning
            och medicinska problem. Miljöpartiet anser att det åvilar den
            offentliga sektorn, kommun, landsting och stat, att ta ansvar
            för att alla har tillgång till kultur, oavsett ålder, ekonomi
            och utbildningsnivå. Allra mest värnar vi barnets rätt till att
            aktivt kunna delta i kulturlivet och menar att det inte får vara
            en kostnadsfråga. Varje barn, oavsett var hon bor eller vem hon
            är, ska ha tillgång till att exempelvis delta i musik- eller kulturskola.
            Vi menar att staten har ett ansvar för åtgärder som kan öka incitamenten
            för kommunerna att bredda sin uppsökande verksamhet för att nå
            större grupper av barn på till exempel musik- och kulturskoleområdet.
            Hälsofrämjande kultur är viktig. Kultur har även förebyggande
            effekter, och många studier som gjorts visar också på att kultur
            har en läkande effekt.
          </p>
          <p xml:id="i-CaHocY8NyGNb1yfoorHxCo">
            Miljöpartiet gör en stor satsning på regionala kulturfonder för
            att främja det regionala kulturlivet och för att göra kulturen
            mer tillgänglig för fler.
          </p>
        </div>
        <div xml:id="i-NnWCQTiotFd1WXZSRE8im9" type="TOC">
          <head xml:id="i-8jkJJLodeize7wzBADJfvG">
            2 Innehållsförteckning
          </head>
          <list xml:id="i-GwMm9UJefWoFREDkGVZMJE">
            <item xml:id="i-Uh248uDVYXbjPFxLpmpv8w">
              1 Sammanfattning 1
            </item>
            <item xml:id="i-HqjjsTXP5tk8DFm8qYehc9">
              3 Förslag till riksdagsbeslut 3
            </item>
            <item xml:id="i-3GqJx6b9ryGpUhYwP9YnNP">
              4 Utgiftsområde 17 Kultur, medier, trossamfund och fritid 4
            </item>
            <item xml:id="i-TSxxrD1asVNZGkyurAvi9A">
              4.1 Regionala kulturfonder 4
            </item>
            <item xml:id="i-V8zZ3X28hZR489fzkwn9jp">
              4.2 Satsning på hälsofrämjande kultur 4
            </item>
            <item xml:id="i-4fS6EdZuDYguewWf14RPK5">
              4.3 Fri entré till museer 5
            </item>
            <item xml:id="i-KVogAWS17hMg6RUT2ztL52">
              4.4 Skapande skola 5
            </item>
            <item xml:id="i-59jFakcYaTzb3TRNYr18kV">
              4.5 Sysselsättningsåtgärder inom kulturområdet 5
            </item>
            <item xml:id="i-X6CEgLjgJ8W1JQFerpNQK5">
              4.6 Bidrag till vissa teater-, dans- och musikändamål 6
            </item>
            <item xml:id="i-RJbfind89nn27rRrMK4t9K">
              4.7 Alliansmodellen 6
            </item>
            <item xml:id="i-CfUiDP3a4FpxcXmGkhiQYL">
              4.8 Jämställdhetsperspektiv inom kulturen 6
            </item>
            <item xml:id="i-KXNBoYroQufbxuXsWxDba9">
              4.9 Biblioteken 7
            </item>
            <item xml:id="i-L9vhd1cgUgeQbU6p4EPTci">
              4.10 Riksteatern 8
            </item>
            <item xml:id="i-LEFPtSpXARqsEVV83TMq4Q">
              4.11 Stimulera läsandet i skola och förskola 8
            </item>
            <item xml:id="i-Mzh6HEknWFGb9otBco1dN5">
              4.12 Folkrörelsepolitik 8
            </item>
          </list>
        </div>
        <div xml:id="i-Ei77i4mfF6cMUzxqxCJCYg" type="motProposal" subtype="förslag">
          <head xml:id="i-NuCirampdseQ1uW4DX1d8V">
            3 Förslag till riksdagsbeslut
          </head>
          <list xml:id="i-GjvYqQziWn8jzGiQKuXGUX" style="ol">
            <item xml:id="i-Uf8LXEzigGXCHLX46ooKDq">
              Riksdagen tillkännager för regeringen som sin mening vad som
              anförs i motionen om en förlängning av Accessprojektet.
            </item>
            <item xml:id="i-MGogN2ZTiprg8w4Kx3J3u5">
              Riksdagen tillkännager för regeringen som sin mening vad som
              anförs i motionen om en utvidgning av Skapande skola-satsningen
              till att 2010 omfatta samtliga elever i grundskolan.
            </item>
            <item xml:id="i-WA1opniXd36mH73XNUqLV2">
              Riksdagen tillkännager för regeringen som sin mening vad som
              anförs i motionen om att återinföra fri entré-reformen på museer.
            </item>
            <item xml:id="i-Ad3uFWFcHvbXrTjL27rtFE">
              Riksdagen tillkännager för regeringen som sin mening vad som
              anförs i motionen om att inte minska på det statliga stödet till
              Riksteatern.
            </item>
            <item xml:id="i-TG6rxc3wiFrHtZhvuJs2NM">
              Riksdagen tillkännager för regeringen som sin mening vad som
              anförs i motionen om behovet av satsningar på hälsofrämjande kultur.
            </item>
            <item xml:id="i-3z5bFLzphYJYSufHCnMns7">
              Riksdagen tillkännager för regeringen som sin mening vad som
              anförs i motionen om vikten av ett jämställdhetsperspektiv inom
              kulturen.
            </item>
            <item xml:id="i-MMsc3HMULyy5WroWGquyAL">
              Riksdagen tillkännager för regeringen som sin mening vad som
              anförs i motionen om vikten av att en nationell plan för att öka
              tillgänglighet och tillgång till bibliotek för alla medborgare
              tas fram.
            </item>
            <item xml:id="i-CvuPAv9tGeKUs58hMwv2nv">
              Riksdagen tillkännager för regeringen som sin mening vad som
              anförs i motionen om behovet av ett kvinnomuseum.
            </item>
            <item xml:id="i-BYE9Fw3zb9wfevDyb3arzR">
              Riksdagen anvisar med följande ändringar i förhållande till regeringens
              förslag anslagen under utgiftsområde 17 Kultur, medier, trossamfund
              och fritid enligt uppställning:
            </item>
          </list>
          <table xml:id="i-EhZcm1BAgon1BGdZSsZYrq">
            <row xml:id="i-nStiLFxMupbMoQXyW2ZMn">
              <cell>
                Anslag
              </cell>
              <cell>
                Anslagsförändring (miljoner kronor)
              </cell>
            </row>
            <row xml:id="i-GX13udiRAGhgnWxtkuHYPm">
              <cell>
                2008
              </cell>
              <cell>
                2009
              </cell>
              <cell>
                2010
              </cell>
            </row>
            <row xml:id="i-GWd87gRzksh5ZkCs5GC2cm">
              <cell>
                Summa för utgiftsområdet
              </cell>
              <cell>
                250
              </cell>
              <cell>
                500
              </cell>
              <cell>
                1 000
              </cell>
            </row>
            <row xml:id="i-3GFzUGbFMTXHj9oAQKjjMw">
              <cell>
                28:2
              </cell>
              <cell>
                Bidrag till allmän kulturverksamhet, utveckling samt internationellt
                kulturutbyte och samarbete
              </cell>
              <cell>
                37
              </cell>
              <cell>
                76
              </cell>
              <cell>
                140
              </cell>
            </row>
            <row xml:id="i-7Pkiv1AgC6q1awqgZ9sVQA">
              <cell>
                28:5
              </cell>
              <cell>
                Bidrag till Operan, Dramaten, Riksteatern, Dansens Hus
              </cell>
              <cell>
                11
              </cell>
              <cell>
                11
              </cell>
              <cell>
                11
              </cell>
            </row>
            <row xml:id="i-45Rqq1JNa5X2G8UmDCYdR6">
              <cell>
                28:7
              </cell>
              <cell>
                Bidrag till vissa teater-, dans- och musikändamål
              </cell>
              <cell>
                0
              </cell>
              <cell>
                0
              </cell>
              <cell>
                100
              </cell>
            </row>
            <row xml:id="i-7hzZgS1ZL6e5eP6na5jjRx">
              <cell>
                28:9
              </cell>
              <cell>
                Bidrag till litteratur och kulturtidskrifter
              </cell>
              <cell>
                10
              </cell>
              <cell>
                10
              </cell>
              <cell>
                10
              </cell>
            </row>
            <row xml:id="i-41MnqBfnAuZDzV5B97v5sZ">
              <cell>
                28:10
              </cell>
              <cell>
                Sysselsättningsåtgärder inom kulturområdet
              </cell>
              <cell>
                0
              </cell>
              <cell>
                50
              </cell>
              <cell>
                75
              </cell>
            </row>
            <row xml:id="i-89AeseSDSCmmc4fonWjDXX">
              <cell>
                28:27
              </cell>
              <cell>
                Centrala museer: Myndigheter
              </cell>
              <cell>
                42
              </cell>
              <cell>
                43
              </cell>
              <cell>
                44
              </cell>
            </row>
            <row xml:id="i-NvdvFqnbo2NUDhwubUpcqF">
              <cell>
                28:39
              </cell>
              <cell>
                Skapande skola
              </cell>
              <cell>
                0
              </cell>
              <cell>
                60
              </cell>
              <cell>
                120
              </cell>
            </row>
            <row xml:id="i-M8FB2kSeuh4fneM3FGGYHd">
              <cell>
                28:40
              </cell>
              <cell>
                Nytt anslag regionala kulturfonder
              </cell>
              <cell>
                150
              </cell>
              <cell>
                250
              </cell>
              <cell>
                500
              </cell>
            </row>
          </table>
        </div>
        <div xml:id="i-Y2Q9sC3qrUtFJwaawdtydm" type="motContent">
          <head xml:id="i-R8mNR5tjQ3TuzmSxB17pLZ" type="h1">
            4 Utgiftsområde 17 Kultur, medier, trossamfund och fritid
          </head>
          <head xml:id="i-3XFG8WJJAvSUx9Yw5EProE" type="h2">
            4.1 Regionala kulturfonder
          </head>
          <p xml:id="i-Mv9AcGdbn3WrVg9WoKdPzh">
            Miljöpartiet vill inrätta regionala kulturfonder och anslår för
            detta 150 miljoner kronor 2008, 250 miljoner kronor 2009 och 500
            miljoner kronor 2010. Syftet med fonderna är att finansiera nya
            kulturprojekt, att göra kulturen tillgänglig för fler och att
            förbättra arbetsvillkoren för kulturarbetarna. Fonderna ska administreras
            av länsstyrelserna som också tillsätter den kommitté som fördelar
            medel ur fonderna. Kommittéerna ska vara regionalt förankrade
            och bestå av personer med bred kunskap inom det regionala kulturlivet.
            Fonderna ska kunna finansiera projekt inom befintliga organisationer,
            av privatpersoner och av offentliga kulturinstitutioner.
          </p>
          <p xml:id="i-Rtjpy3RudNrvDswAwAi5LR">
            Projekten ska vara regionalt förankrade och skapa mervärde till
            den befintliga regionala kulturen. Fördelningen ska ta hänsyn
            till krav på jämställdhet och bidra till att stärka barns och
            ungdomars skapande verksamhet och kontakten med kultur i skolan
            och på fritiden. Medlen till de regionala kulturfonderna fördelas
            med ett grundstöd om 5 miljoner kronor per län och fördelas sedan
            jämnt med utgångspunkt i befolkningsmängd i de olika länen.
          </p>
          <p xml:id="i-QtWp4heC45TJbcJXQyxyPz">
            Med de regionala kulturfonderna vill vi stärka de fria kulturutövarnas
            ställning. Genom att Miljöpartiets satsning på kulturen läggs
            ut i regionala fonder stöds ett underifrånperspektiv. Det är viktigt
            att pengarna verkligen når ut till det fria, banbrytande och förnyade
            kulturlivet.
          </p>
          <head xml:id="i-VG7oc1PtfJ8Kf55haCxF4w" type="h2">
            4.2 Satsning på hälsofrämjande kultur
          </head>
          <p xml:id="i-5GALaZVcYohGsHQvfeyDbN">
            Kultur främjar hälsa. Kultur har även förebyggande effekter och
            många studier som gjorts visar att kultur har en läkande effekt.
            Det är därför viktigt att det inom vård och omsorg finns stöd
            och stimulans för ett rikt och mångsidigt kulturutbud även för
            dem som vistas på vårdinstitutioner under en längre tid. Det bedrivs
            i dag i vissa landsting och kommuner ett omfattande arbete med
            att samordna, finansiera och medverka till musik, sång, dans,
            teater och högläsning vid vårdinstitutioner och boenden. Verksamheten
            vänder sig i huvudsak till personer som vistas en längre tid på
            vårdinstitutioner samt till barn, ungdom och äldrevården. Men
            många kommuner och landsting prioriterar bort kulturen i dag.
            Vi menar att detta är ett stort misstag som egentligen innebär
            stora samhällsekonomiska förluster i form av ökade sjukskrivningar
            och mänskligt lidande.
          </p>
          <p xml:id="i-XAiPe7z8D1y4WoSMsKfXZX">
            I dag beror det i hög grad på vilket landsting du tillhör om
            du i vård och omsorg får tillgång till kultur. Här finns större
            regionala skillnader än inom kultursektorn i övrigt. Vi ser också
            att en statlig insats kan medverka till att stärka arbetsmarknaden
            för kultur­utövare och öka samhällets nyttjandegrad av professionella
            skådespelare, dansare, musiker med flera yrkeskategorier.
          </p>
          <p xml:id="i-7RUAvyYzQHGfX78oXNRpjp">
            Vi satsar 37 miljoner kronor 2008, 76 miljoner kronor 2009 och
            140 miljoner kronor 2010 på hälsofrämjande kultur inom vården,
            omsorgen och skolan. Medlen tillförs Kulturrådet, anslag 28:1.
          </p>
          <head xml:id="i-VYzDtWk4ZUq6YuWL6WKbQk" type="h2">
            4.3 Fri entré till museer
          </head>
          <p xml:id="i-RHD8CVhGK6rGPiJfKMEmst">
            Miljöpartiet anser att fri entré-reformen var mycket lyckosam.
            Statistik från första halvåret 2007 visar att avskaffandet av
            reformen inneburit att antalet besökare har minskat med 41 % jämfört
            med första halvåret 2006 på de museer som då omfattades av fri
            entré-reformen. Tillgången till och utnyttjandet av den kultur
            som finns i dag är mycket ojämn. Vi vill inte medverka till att
            det blir ännu mer ojämnt. Det är också samhällsekonomiskt bättre
            att de resurser som finns i dag används av fler. Miljöpartiet
            anslår därför ytterligare 42 miljoner kronor till de centrala
            museerna för att återinföra fri entré-reformen.
          </p>
          <head xml:id="i-8gmUYDeXBNkADUbJVadZs2" type="h2">
            4.4 Skapande skola
          </head>
          <p xml:id="i-NHoMcRJQ794G39Uf9mt52k">
            Miljöpartiet anser att det är av största vikt med satsningar
            inom kultur som riktar sig till barn och ungdomar, varför vi tycker
            att regeringens satsning på Skapande skola är bra. Det är viktigt
            att eleverna får möta professionella kulturutövare i skolan. Att
            samman­föra kulturutövare med skolan är ett sätt att ta till vara
            den kompetens som finns hos våra professionella skådespelare,
            dansare, musiker med flera. Det är också viktigt att eleverna
            inte bara får uppleva kultur utan även ges möjlighet till egna
            kulturuttryck i skolan. Vi föreslår att man efter en utvärdering
            av första året, utvidgar satsningen till att gälla samtliga årskurser
            i grundskolan. För det avsätter vi 60 miljoner kronor 2009 och
            120 miljoner kronor 2010 anslag 28:39.
          </p>
          <head xml:id="i-Pp4YUjygyrY5oxFUHZph3d" type="h2">
            4.5 Sysselsättningsåtgärder inom kulturområdet
          </head>
          <p xml:id="i-39DX1gopjnNTwAzk8SnrG4">
            Accessprojektet startade 2006 efter att dåvarande regering avsatt
            medel för insatser som syftar till att ta till vara kulturarvet
            och öka sysselsättningen inom kulturområdet. Att behovet var stort
            visade sig i att antalet ansökningar var betydligt större än vad
            det fanns platser. Projektet har inneburit en vitalisering av
            kultursektorn, och en utvärdering visar att satsningen varit framgångsrik
            och att det blivit mycket uppskattat hos de organisationer, föreningar
            och institutioner som deltagit i projektet. Accessprojektet är
            en bred satsning som bland annat lett till ett rikare föreningsliv
            och ett ökat intresse för kultur och historia. Viktiga värden
            har kunnat tas om hand för att bevaras och bli tillgängliga för
            allmänheten.
          </p>
          <p xml:id="i-RLMWPYzP7eCQGmeUcXHmPz">
            Projektet har inneburit möjlighet till sysselsättning för kulturarbetare,
            främst de med en akademisk utbildning. Det är en viktig resurs
            för de institutioner och organisationer som fått en anställd.
            Många har passat på att investera i modern teknik. Av dem som
            fått sysselsättning genom projektet har 41 % tidigare varit långtidsarbetslösa.
            En majoritet av deltagarna har varit kvinnor. I april 2007 rapporterade
            projektägarna att 595 av de 970 som var anställda i de olika projekten
            var kvinnor.
          </p>
          <p xml:id="i-YKC3przXpwqXHhNCL9r4TL">
            I utvärderingen påpekar man att det även fortsättningsvis behövs
            stora insatser för att samlingarna ska bli publikt tillgängliga.
          </p>
          <p xml:id="i-RTF3o3ck6aN4N4RqP6z5q8">
            Eftersom alla parter varit nöjda och Kulturrådet har en etablerad
            struktur för att ta hand om ansökningar och förmedla platser,
            anser vi att man bör fortsätta projektet. Vi föreslår att man
            inte avvecklar Accesstödet utan behåller det på den nivå som regeringen
            föreslår för 2008 75 miljoner kronor.
          </p>
          <head xml:id="i-YmyGxqaaytThkkQcvoNBv" type="h2">
            4.6 Bidrag till vissa teater-, dans- och musikändamål
          </head>
          <p xml:id="i-VpdvxkHnuU8B9ax6QxBCMq">
            För 2010 föreslår vi en satsning om 100 miljoner kronor som riktar
            sig till det fria kulturlivet. Det är viktigt att resurserna når
            ut till det fria, banbrytande och förnyade kulturlivet. Vi anser
            att det är viktigt att ge stöd till unga amatörer i form av musiker,
            dansare, lyriker och skådespelare. Vi kommer att återkomma med
            förslag om hur medlen ska användas.
          </p>
          <head xml:id="i-QSPQQz2T4x6KswjSB2K9Tj" type="h2">
            4.7 Alliansmodellen
          </head>
          <p xml:id="i-BBF33zvtUGKs1pc4qFvc9k">
            Vi välkomnar att regeringen satsar på en utveckling av alliansmodellen
            och utvidgar det till att även omfatta en musikallians. Alliansmodellen
            har inneburit en tryggare arbets­situation för många kulturutövare.
          </p>
          <p xml:id="i-4McXUbmX6wfC47CrrnpfjY">
            Vi tycker att det är bra att regeringen satsar på etnisk och
            kulturell mångfald inom anslag 28:2.
          </p>
          <head xml:id="i-P9tYYT9f1UKLbHtseNvETj" type="h2">
            4.8 Jämställdhetsperspektiv inom kulturen
          </head>
          <p xml:id="i-NMWG2c1Hn345phBYZogT41">
            Det är viktigt med ett könsmaktsperspektiv inom kulturen. Majoriteten
            av kultur­konsumenterna är kvinnor medan majoriteten av beslutsfattarna
            är män. Kultursektorn är inte förskonad från de strukturer och
            könsbarriärer som råder i samhället i stort. Inte minst har kvinnliga
            konstnärer ofta svårare att klara sig ekonomiskt än vad manliga
            har på grund av en strukturell snedfördelning till förmån för
            manliga normer och värderingar. Fördelningen av bidrag bör därför
            alltid ha ett tydligt könsperspektiv.
          </p>
          <p xml:id="i-XVi2Zwx352MLDD9BHBFLyU">
            Genustänkandets frånvaro visar sig bland annat i de olika kulturella
            besluts­funktionerna. Det kan gälla sådant som att myndigheter
            har ett otydligt uppdrag för inköpande av konst till allmänna
            lokaler vilka konstnärer som får de offentliga uppdragen eller
            vilken typ av konst som köps in.
          </p>
          <p xml:id="i-GfCgmwFMrWDiGz72UJkDJH">
            Miljöpartiet menar att könsmaktsperspektivet måste få ett större
            genomslag i museernas verksamhet, inte minst för att föra vidare
            visionen om ökad jämställdhet mellan könen i morgondagens samhälle.
            Kön och genus, och även HBT-frågor, måste problematiseras såväl
            i utställningar och pedagogik som i dokumentation, insamlings­policy,
            samlingar och organisation.
          </p>
          <p xml:id="i-WDNWbwsMGz1Pf8poJrTWan">
            Generella men än så länge punktvisa förbättringar i museernas
            verksamhet vad gäller kvinnors roll och kvinnors perspektiv motsäger
            inte behovet av ett särskilt kvinno­museum.
          </p>
          <p xml:id="i-TFvSS5kE2sb6Bu3GgPssCp">
            Miljöpartiet vill därför att regeringen återkommer med förslag
            om nationellt uppdrag för ett kvinnomuseum.
          </p>
          <p xml:id="i-DDhpFUk4H4eunq7q1Ci83c">
            Regeringen föreslår en överföring av 30 miljoner kronor från
            försvaret till ett museum om kalla kriget. Miljöpartiet anser
            inte att det behövs ytterligare ett museum som belyser männens
            historia. Fokus för ett museum om krig borde vara att i stället
            lyfta fram kvinnors situation under krig, vilken alltför ofta
            osynliggörs.
          </p>
          <head xml:id="i-FFNoHfc3Da3cWL36d8QZWF" type="h2">
            4.9 Biblioteken
          </head>
          <p xml:id="i-PFbY6fS8FMFaPcbXdSELX3">
            Biblioteken är vitala och centrala delar av kommunernas kulturliv,
            och på de flesta ställen den mest besökta institutionen. Med ett
            ökat behov av informationsinhämtning och en rad nya medier har
            biblioteken en viktig roll att fylla i dagens kunskapssamhälle.
            Att ge invånarna hjälp med att orientera sig i informationsflödet
            är en viktig insats för ett demokratiskt deltagande. Biblioteken
            har också en viktig uppgift i att stimulera läsandet och väcka
            intresset för litteratur bland barn och ungdomar.
          </p>
          <p xml:id="i-N4o5pehoDp4Vx8gtGEtVVc">
            Många av biblioteken har också genomgått en viktig förändring
            för att möta de krav och behov som dagens besökare har, vilket
            är en positiv utveckling. Men det finns också många filialer som
            försvunnit, och det slår hårt mot människor och kulturliv på mindre
            orter. Biblioteken har en funktion av mötesplats som är både mångkulturell
            och generationsöverskridande.
          </p>
          <p xml:id="i-FSFDToEXGrQMRNX3pXrMNw">
            Även om det kan hävdas att möjligheterna att besöka ett bibliotek
            ökat från mitten av 1990-talet genom att huvudbibliotekens öppettider
            ökat med omkring 500 timmar har i praktiken människors tillgång
            till bibliotek de senaste åren försämrats genom att filialer försvunnit
            och att bibliotek tar ut avgifter för olika tjänster. Detta slår
            hårt mot dem som bor i mindre orter, där biblioteken är små. De
            små biblioteksfilialerna i glesbygd eller förorter har en mycket
            viktig roll för att ge människor möjligheter till ett rikt litterärt
            liv och därmed möjlighet att behålla ett levande skriftspråk.
            Statistiken visar att besöken, trots ökat öppethållande på biblioteken,
            minskat med nära 10 %. Utlåningen har även den minskat. Den negativa
            trenden behöver vändas.
          </p>
          <p xml:id="i-Q8BCdUPULZPTX6ZHuBCULt">
            Biblioteken är en kommunal angelägenhet, men Miljöpartiet menar
            att staten måste ta ett samlat grepp om biblioteken som en av
            våra allra viktigaste kulturinstitutioner, och vi jobbar därför
            med att ta fram förslag som kan stärka biblioteken. Det behövs
            en nationell plan för att öka tillgänglighet och tillgång till
            bibliotek för alla medborgare .
          </p>
          <head xml:id="i-MzgiXQwuYDMAR3BXQQ9dBh" type="h2">
            4.10 Riksteatern
          </head>
          <p xml:id="i-T4LHZYBgiNZNMTzTHP6KgN">
            Riksteatern fyller en viktig funktion i att ge alla människor,
            oavsett var man bor, möjlighet till kvalitativa teaterupplevelser,
            inte minst barn och ungdomar ute i landet. Den vänder sig till
            en bred publik både i Sverige och utomlands. Deras verksamhet
            bidrar till ett rikt kulturliv även på de orter där det är långt
            till de stora nationalscenerna. Vi avvisar därför regeringens
            besparing på 11 miljoner kronor på Riksteatern.
          </p>
          <head xml:id="i-PVpUPB3XP2qHM4mLymFepD" type="h2">
            4.11 Stimulera läsandet i skola och förskola
          </head>
          <p xml:id="i-TYef3bgefVBJvn7bzi5oS2">
            Regeringen föreslår ett avskaffande av stödet till En bok för
            alla. Risken kan då vara att tillgången på litteratur i skolor
            och förskolor minskas. Vi anser att det är viktigt att stimulera
            läsandet generellt men framför allt i skola och förskola och föreslår
            därför att det utrymme som frigörs då man tar bort stödet till
            En bok för alla används för att subventionera inköp av litteratur
            i skola och förskola. Det är viktigt att väcka och ta till vara
            barns läslust och intresse för litteratur. Vi avvisar därför regeringens
            besparing på 10 miljoner kronor på utgiftsområde 28:9.
          </p>
          <head xml:id="i-GC2Ys5t4sGFKGTfW4hDbNB" type="h2">
            4.12 Folkrörelsepolitik
          </head>
          <p xml:id="i-3FKTWoSUvizcHrZjpJbYDC">
            Översyn av folkrörelsepolitiken pågår. Miljöpartiet ser det som
            angeläget att regeringen beaktar folkrörelsernas hälsofrämjande
            insatser. Det handlar inte bara om fysisk aktivitet utan även
            om samvaro och att få vara delaktig och känna inflytande i en
            förening.
          </p>
          <p xml:id="i-EhPpX3j68ztCkCtK7WWmFW">
            Det är viktigt att staten ger bidrag som gör det möjligt för
            många människor att delta i föreningar, friluftsliv och idrottsverksamhet
            samt att bidragen främjar antidiskriminering.
          </p>
          <p xml:id="i-7U7xdJgGcAChaow5kxxDK4">
            I Sverige är idrottsrörelsen den största folkrörelsen. Det är
            därför viktigt att den förmår behålla sin karaktär av bred demokratisk
            rörelse där alla kan samlas och umgås på lika villkor. Dam- och
            flickidrotten måste ges bättre förutsättningar och ekonomiska
            villkor än i dag. Samhällets resurser ska i första hand kanaliseras
            till ungdoms- och breddidrotten.
          </p>
          <p xml:id="i-MaKQMepLytTFFrFzkFH9HD">
            Det är viktigt att vi ser till att det finns tillräckliga resurser
            för att ge alla barn och ungdomar möjlighet till idrotts- och
            fritidsaktiviteter, oavsett var de växer upp eller vilka ekonomiska
            förutsättningar föräldrarna har. Fysisk rörelse och aktivitet
            leder till god hälsa och välbefinnande.
          </p>
          <p xml:id="i-NCWHT5sRYUErp9FQUGzsAC">
            Vi anser inte att alla pengar till idrotten ska gå via Idrottslyftet.
            Skälet till det är att pengarna kommer från Svenska Spel. Idrotten
            behövs även om inte Svenska Spel skulle generera stora överskott.
            Dessutom är det svårt för de allra minsta föreningarna att få
            del av pengarna eftersom det kräver projektplanering och hantering
            av ansöknings­blanketter. Det behövs således även en höjning av
            exempelvis aktivitetsstöden för att klara den befintliga verksamheten.
          </p>
        </div>
        <div xml:id="i-UvesZHowvV6AoUemDymDNG" type="motSignatures">
          <list xml:id="i-WToiGhSkag28wgHVbu4K4a">
            <item xml:id="i-VS4sQZ4FPuVGwqsfiak7NP" who="i-SNtv8jZRB19Jr8oegj1mGK">
              Esabelle Reshdouni (mp)
            </item>
            <item xml:id="i-QKuUv9QEd69APkkHPoHiXy" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-Q4VTBqprtBng1WxBCcBKX2" who="i-FnYuSnrPcb2UZaoXY7vjXa">
              Mikael Johansson (mp)
            </item>
            <item xml:id="i-XusUnLTyWKU3YeYbtqyNm6" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-3jtaGFkpXjYFGygeB79bPD" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-DbSjcGsMbvpgFAvV28J8oc" who="i-YLCb84oKoGK1m8cPa9cw3z">
              Karla López (mp)
            </item>
          </list>
        </div>
      </div>
    </body>
  </text>
</TEI>
