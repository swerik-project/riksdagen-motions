<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00017">
  <teiHeader>
    <fileDesc>
      <titleStmt>
        <title>Artificiella inseminationer (prop. 1984/85:2)</title>
        <author>Ingemar Eliasson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Artificiella inseminationer (prop. 1984/85:2)</title>
          <idno type="rdwebb">G80217</idno>
          <rs type="number">17</rs>
          <ref type="dokument_url_text">http://data.riksdagen.se/dokument/G80217/text</ref>
          <ref type="dokument_url_html">http://data.riksdagen.se/dokument/G80217</ref>
          <ref type="dokumentstatus_url_xml">http://data.riksdagen.se/dokumentstatus/G80217</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-788GHtzSVWps3NNq8zFMiq</idno>
            <name>INGEMAR ELIASSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>KARIN AHRLAND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DMheKZZCYDtLzdvzFzc5vP</idno>
            <name>KENTH SKÅRVIK</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XRrg3DQRVGsPgTL28D8t37" type="signed"/>
        <correspContext corresp="i-XRrg3DQRVGsPgTL28D8t37">
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="i-DMheKZZCYDtLzdvzFzc5vP"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__17/mot_198485__17-001.pdf"/>
      <fw xml:id="i-EZaymKgKbhu58k7oivnQes">
        Motion 1984/85: 17
      </fw>
      <div xml:id="i-9dDdocCK38udvx2xcXHMCd" type="motHeader">
        <div xml:id="i-6BYthHtpxDDi6M257KMvMr" type="motTitle"/>
        <div xml:id="i-9W5yRWcgxeQp6Nb9dC33V5" type="motSubmissionInfo"/>
      </div>
      <div xml:id="i-NFhwEuruhSjUApJXcoWo1X" type="motBody">
        <div xml:id="i-XxPDWQ1jZY1vJBvPEiR73Z">
          <p xml:id="i-XHyvg969DdmoZ3N6ttMMAi">
            Ingemar Eliasson m. fl. Artificiella inseminationer (prop. 1984/85:
            2)
          </p>
          <p xml:id="i-BfFxQJEFU8ptqAZYhGnLkV">
            Insemination som hjälpmedel mot ofrivillig barnlöshet fick kvantitativ
            betydelse i Sverige i mitten av 1970-talet. F.n. föds ca 250-300
            barn per år efter s.k. givarinsemination. Av de drygt 90000 barn
            som föds i Sverige varje år är det sålunda en ytterst liten andel.
            Samtidigt reser emellertid givarinsemination flera etiskt mycket
            viktiga frågor. Vi vet inte vilka psykologiska eller sociala följder
            som kan uppstå i enskilda fall. Vi hoppas och har anledning tro
            att majoriteten artificiella inseminationer blir problemfria som
            sådana och är därför beredda att tillåta dem. Men vi måste samtidigt
            ha en öppen blick och beredskap för att en hittills okänd typ
            av familjekonflikter kan uppstå. En utgångspunkt är att vi vet
            att ofrivillig barnlöshet beräknas vara ett problem för mellan
            10 och 20926 av alla par (gifta eller sammanboende) i Sverige.
            En möjlighet för dem att få hjälp är givarinsemination. Det kan
            finnas skäl för samhället att hjälpa barnlösa par att få barn
            på detta sätt, men verksamheten måste bl.a. av hänsyn till barnens
            rätt regleras i lag. Det är därför angeläget att de nuvarande
            faderskapsreglerna i föräldrabal- ken ändras så att de skyddar
            även barn som har kommit till genom insemination. Den osäkra rättsliga
            ställning som dessa barn f.n. har bör inte längre bestå. De förslag
            som regeringen nu presenterar grundar sig huvudsakligen på Inseminationsutredningens
            betänkande och remissinstansernas yttranden över detta. Initiativ
            till denna utredning togs under center-folkparti- regeringens
            tid av Karin Ahrland och Carl-Axel Petri. Det hade varit önskvärt
            med en gemensam nordisk lagstiftning på detta område, både tids-
            och innehållsmässigt. I Norge och Danmark har man emellertid f.n.
            inte några planer på att införa någon lagstiftning om inse- mination.
            Vi delar regeringens uppfattning att en svensk lagstiftning i
            detta läge ändå bör komma till stånd. Syftet med lagstiftningen
            bör enligt vår mening vara både att förbättra det rättsliga skyddet
            för barn som tillkommit genom insemination och att reglera de
            närmare förutsättningarna för att insemination skall få förekom-
            ma.
          </p>
          <p xml:id="i-GARVDAsfTibtUMuFyTzPUp">
            Behörighet att utföra insemination
          </p>
          <p xml:id="i-KfJ7jeQr1csUYYwB3CpQGH">
            Utgångspunkten när man tar ställing till hur inseminationsverkamheten
            skall regleras bör vara hänsyn till det barn som fötts efter artificiell
            inse-
          </p>
          <pb facs="riksdagen-motions-pdf/data/198485/mot_198485__17/mot_198485__17-002.pdf"/>
          <fw xml:id="i-Gg6M7eqyb8BPisTgCnyZsi">
            Mot. 1984/85: 17 gr
          </fw>
          <p xml:id="i-XrgnYb5xQLYf5vfMSj6a15">
            mination. Samtidigt bör verksamheten inte regleras mer än vad
            som är nödvändigt. Av samma skäl är det överflödigt att alls reglera
            under vilka villkor som s. k. makeinsemination (sperma från kvinnans
            make eller sam- manboende) skall utföras annat än vad som gäller
            för medicinsk behand- ling i allmänhet. Vi delar således propositionens
            förslag i detta avseende. Självfallet förutsätter insemination,
            vare sig den görs på allmänt sjukhus eller hos privatpraktiserande
            gynekolog, ett fullgott skydd för den enskil- des integritet.
            Detta måste gälla såväl barnet och föräldrarna som dona- torn.
            För att detta skydd skall kunna garanteras krävs att patientjournalerna
            som upprättas i samband med inseminationen omfattas av sekretess
            samt att de förvaras på ett helt säkert sätt. Detta gäller såväl
            traditionella journaler som när uppgifterna överförs till data.
            Det finns exempel på att journaler har kommit i orätta händer
            med obehag och lidande för berörda patienter. Kravet att journaler
            måste förvaras på ett sådant sätt är så viktigt, att det bör vara
            ett villkor att så sker för att insemination skall få utföras.
            Det bör ankomma på socialstyrelsen att pröva om de läkare eller
            kliniker inom såväl den privata som den offentliga sjukvården
            som vill utföra insemina- tion har en journalförvaring som garanterar
            sekretessen för de inblandade. Endast de läkare eller kliniker
            som uppfyller dessa krav bör ges tillstånd att utföra insemination.
            Det måste ankomma på socialstyrelsen att regel- bundet kontrollera
            journalhållning hos de aktuella läkarna eller klinikerna. Ett
            tillägg till lagen med denna innebörd bör därför göras. Vi instämmer
            också i propositionens bedömning att det är viktigt att verksamheten
            anförtros läkare med erfarenhet av barnlöshetsutredningar och
            att garantier skapas för att den bedrivs under etiskt godtagbara
            former. Därav drar vi emellertid inte slutsatsen att enbart de
            allmänna sjukhusen bör få bedriva inseminationsverksamhet. Om
            de villkor beträffande jour- nalförvaring vi ovan uttalat oss
            för ställs upp för verksamheten bör även privatpraktiserande gynekologer
            få möjlighet att genomföra insemination. En privatpraktiserande
            gynekolog har ofta sådan kontakt med och känne- dom om sina patienter
            att det är lättare för denna att ta ställning till lämpligheten
            av insemination än för den läkare i allmän sjukvård som enligt
            propositionens förslag får patienten på behandling efter remiss.
          </p>
          <p xml:id="i-NHyLzqbMRRsmCzrfN23bVn">
            Andra villkor för insemination
          </p>
          <p xml:id="i-RYNZoFqMGne2m4CJBT5j4m">
            Vi delar föredragande statsrådets grundläggande inställning att
            det inte får betraktas som en självklar rättighet att få barn
            genom givarinsemina- tion. Vi anser således inte att barnlösa
            par kan ställa krav på samhället att under alla omständigheter
            medverka till givarinsemination. Dels vet vi ingenting om framtida
            möjligheter att få tillgång till sperma, dels måste det i varje
            enskilt fall prövas om inseminationen är lämplig. Det måste således
          </p>
          <pb facs="riksdagen-motions-pdf/data/198485/mot_198485__17/mot_198485__17-003.pdf"/>
          <fw xml:id="i-98YdcSVV79aMdFNwh9N4t5">
            Mot. 1984/85: 17 8
          </fw>
          <p xml:id="i-7LwFL6F8zKn7QCDWAsZkju">
            finnas en möjlighet för läkare att säga nej. Av detta skäl kan
            vi acceptera att läkaren genom samtal eller på annat sätt skapar
            sig en bild av parets förmåga att fungera som goda föräldrar till
            ett barn som tillkommit genom insemination. Vi anser emellertid
            inte att dessa samtal kan betraktas som en ”psyko-social utredning”.
            Detta är en betydligt större undersökning än vad som i dessa sammanhang
            är påkallat. Det är därför tillfredsställande att Inseminationsutredningens
            förslag om långtgående undersökning av föräldrarna avvisas i propositionen.
            I normalfallet anser vi att det par som, säkerligen efter mycket
            moget övervägande, vill få ett barn genom givarin- semination
            själva måste ta huvudansvaret för bedömningen av sin förmåga att
            klara av föräldraskapet. Inseminationsutredningen har föreslagit
            att insemination skall få utföras endast då kvinnan är gift eller
            sammanboende under äktenskapsliknande former. Motiveringen till
            detta är att barnets möjligheter till en positiv utveckling bedöms
            vara bäst om det har två föräldrar. Av samma skäl har utredningen
            också föreslagit att insemination skall kunna utföras bara om
            mannen samtycker till detta. En stor majoritet av remissinstanserna
            har tillstyrkt dessa förslag och de framförs nu också i propositionen.
            Vi anslu- ter oss härtill. En viktig etisk fråga är hur valet
            av spermadonator skall ske. I proposi- tionen liksom i utredningen
            redovisas vilken praxis som f.n. råder. Propo- sitionens förslag,
            också detta i överensstämmelse med utredningens, är att denna
            ordning bör kunna tillämpas också i fortsättningen utan att den
            blir reglerad i lag. Frågan skall således avgöras av läkaren ensam
            på det ansvar som följer enligt allmänna läkarinstruktionen. Vi
            delar uppfattningen att det är viktigt från principiell synpunkt
            att några mer speciella krav inte skall få ställas på donatorn.
            Med tanke på den internationella debatt som förekommit om urval
            av spermadonatorer vill vi särskilt framhålla denna av gen-etiska
            skäl viktiga ståndpunkt. Socialsty- relsen bör inom ramen för
            sitt allmänna tillsynsansvar noga följa hur urvalet av donatorer
            sker i framtiden.
          </p>
          <p xml:id="i-GAXB64G66A56GwdBjxqqTv">
            Rättsverkningar av insemination
          </p>
          <p xml:id="i-9V4oHkWg5xsTr7VKe2MSh">
            Propositionen föreslår att rättsverkningarna av insemination
            nu regleras. Därmed avhjälps den osäkerhet som f.n. råder i detta
            avseende. Vi ställer oss bakom förslaget att den sociale fadern,
            dvs. kvinnans make eller sammanboende, inte skall kunna föra talan
            om att han ej är barnets verklige far och att det inte heller
            skall vara möjligt att föra faderskapstalan mot donatorn.
          </p>
          <pb facs="riksdagen-motions-pdf/data/198485/mot_198485__17/mot_198485__17-004.pdf"/>
          <fw xml:id="i-UVcqsVXnYF4eTN12QDz8tw">
            Mot. 1984/85: 17 9
          </fw>
          <p xml:id="i-TGyPbK6FKtrQQi3n4cYeX">
            Barnets rätt att få veta sitt ursprung
          </p>
          <p xml:id="i-MaCJ6H2gZGu5x4T1PaWXHE">
            Som framkommit i debatten och i remissbehandlingen är den allmänna
            opinionen mycket splittrad i frågan om donatorns anonymitet och
            det födda barnets rätt att få veta sitt ursprung. Vår inställning
            i denna fråga grundar sig på överväganden om de önske- mål och
            rättigheter som de tre parterna — donatorn, de sociala föräldrarna
            och barnet — kan ha. Här uppstår nämligen en intressekonflikt.
            Donatorns önskan om att vara anonym (kanske ofta beroende på okunnighet
            om gällande regler om faderskapstalan) kommer i motsatsställning
            till barnets eventuella framtida önskan att få veta vem den biologiske
            fadern är. Föräldrarna å sin sida kan av psykologiska skäl ha
            ett intresse av att donatorn — som ju inte har någon kontakt med
            eller något ansvar för barnet — förblir anonym. För lagstiftaren
            gäller då att i denna konflikt avgöra vems intresse samhället
            främst har anledning att skydda. Vad gäller donatorn har den uppfattningen
            framförts att anonymiteten är en förutsättning för att få spermagivare.
            Det finns såvitt vi förstår ingen möjlighet att med bestämdhet
            uttala sig om detta. Mycket talar emellertid för att det, om barnet
            ges rätt att få veta sitt ursprung, kan bli en minskning av antalet
            donatorer. Den enskilde donatorn kan om han ogillar de villkor
            som gäller upphöra med spermagivandet. Hans intresse att vara
            anonym spermagivare måste därför i jämförelse med barnets intresse
            tillmätas förhållandevis låg vikt. De gifta eller sammanboende
            par som väljer att bli föräldrar genom givarinsemination har att
            själva fatta beslut om och i så fall när de skall berätta för
            barnet hur det har kommit till. Vi anser att detta är föräldrarnas
            eget ansvar. Inseminationsutredningen anser att föräldrarna bör
            inta en öppen och ärlig attityd gentemot barnet och så tidigt
            som det är möjligt och lämpligt berätta för barnet att insemination
            skett. Vi har förståelse för detta synsätt men delar också utredningens
            uppfattning att denna fråga inte lämpar sig för lagstiftning.
            Remissinstanserna och propositionen följer samma linje. Frågan
            om barnet skall få veta om insemination skett avgörs av föräld-
            rarna. Vi vill dock hävda att det torde vara utomordentligt sällsynt
            att man inom en familj i längden kan dölja en sådan uppgift. Om
            barnet informeras om hur det förhåller sig menar vi att det vore
            felaktigt att genom anonymi- tetsskydd för spermagivaren göra
            det omöjligt för barnet att, om han eller hon så önskar, få veta
            vem den biologiske fadern är. Vi menar att det är en viktig princip
            att ingen har rätt att avsiktligt förmena ett barn denna kunskap.
            Det kan inte, vilket ofta sagts i debatten, bedömas om denna kunskap
            i det enskilda fallet är till ”barnets bästa” eller ligger i ”barnets
            intresse”. Vi kan inte utesluta att det i enskilda fall kan visa
            sig att det inte varit till ”barnets bästa” att få veta att insemination
            skett och vem donatorn är.
          </p>
          <pb facs="riksdagen-motions-pdf/data/198485/mot_198485__17/mot_198485__17-005.pdf"/>
          <fw xml:id="i-BWQiQALRANked73DbnCX1P">
            Mot. 1984/85: 17 10
          </fw>
          <p xml:id="i-Hou94WPPxUfNfJt5FwpWND">
            Likväl anser vi att det vore principiellt felaktigt att medvetet
            förvägra barnet en framtida rätt att efterforska sitt ursprung.
            Det är denna fråga vi nu har att ta ställning till. När vi vägt
            de olika parternas intressen mot varandra har vi ansett en viktig
            utgångspunkt vara att donatorn och föräldrarna frivilligt och
            efter moget övervägande medverkat till insemination och känt till
            de regler som gäller. Barnet däremot är i en annan situation.
            Vi vet inte och kan inte veta om barnet i en framtid blir intresserat
            av att få reda på vem som är den biologiske fadern. Samhällets
            skyldighet måste vara att garantera barnet möjligheten att få
            svar på en fråga, som, om den ställs vid mogen ålder, måste antas
            vara av vitalt intresse för frågeställaren. Särskilt kommer att
            så länge vi i all annan lagstiftning hyllar principen att barn
            bör ha rätt att känna till sina biologiska föräldrar bör den principen
            gälla alla barn, oav- sett hur de avlats. Den slutsats vi drar
            av ovanstående resonemang är att barnet och endast barnet skall
            ha rätt att få tillgång till uppgifter om vem som varit donator.
            Uppgifterna om denna bör således vara sekretessbelagda i förhållande
            till alla andra än barnet. Vi är medvetna om att detta kan leda
            till att antalet spermadonatorer minskar men är om så skulle bli
            fallet beredda att acceptera detta. Sammanfattningsvis tillstyrker
            vi således propositionens förslag att bar- net, när han eller
            hon nått tillräcklig mognad, skall ha rätt att ta del av de uppgifter
            som finns antecknade om spermagivaren. Självfallet måste ett tillfredsställande
            skydd ges så att uppgifterna inte kommer i orätta händer. Vi vill
            slutligen i fråga om anonymitetsskyddet anmäla att vi också ställt
            oss själva frågan om barnets rätt att vara anonymt i förhållande
            till dona- torn. Man kan nämligen inte utesluta att den man som
            i unga år varit spermagivare senare i livet börjar undra hur det
            gick. Skulle han själv bli barnlös är det t.o.m. ganska sannolikt.
            Men vi har också i denna fråga funnit att initiativet måste ligga
            hos barnet ensamt. Det skall inte heller behöva riskera att hamna
            i den konfliktsituation som möjligen kunde uppstå ifall donatorn
            kunde ge sig till känna. I likhet med föredragande statsrådet
            och majoriteten av remissinstanser tar vi avstånd från förslaget
            att det skall anmälas till pastorsämbetet att ett barn tillkommit
            genom insemination. Utredningen föreslog detta, bl.a. som ett
            skydd mot framtida syskongifte, men praktiskt taget alla remissin-
            stanser har gått emot förslaget.
          </p>
          <p xml:id="i-CLmpKCX4vuNKGLrfncjMsC">
            Hemställan
          </p>
          <p xml:id="i-Dw2BF3k7aJfFeD2LYrhPFE">
            Med hänvisning till vad ovan anförts hemställer vi 1. att riksdagen
            beslutar att i 3 $ första stycket förslag till lag om insemination
            stryks ”vid allmänna sjukhus”,
          </p>
          <pb facs="riksdagen-motions-pdf/data/198485/mot_198485__17/mot_198485__17-006.pdf"/>
          <fw xml:id="i-L5PLDG6kyiv4rbyWDbDxW1">
            Mot. 1984/85: 17 1
          </fw>
          <p xml:id="i-RkCkqyNT36n36dTPoUUqK4">
            2. att riksdagen beslutar att i 3 $ andra stycket samma lagförslag
            stryks ”med hänsyn till makarnas eller de sammanboendes me- dicinska,
            psykologiska och sociala förhållanden”, 3. att riksdagen beslutar
            att en förutsättning för att insemination skall få utföras är
            att ansvarig läkare kan visa att de journaler som upprättas i
            samband med behandlingen förvaras på ett be- tryggande sätt som
            garanterar integriteten för spermagivare, för- äldrar och barn
            samt att socialstyrelsen skall göra denna pröv- ning, 4. att riksdagen
            i övrigt beslutar bifalla proposition 1984/85:2.
          </p>
          <p xml:id="i-9mDZ7K9uUJ3wGpym8G6uFZ" type="date">
            Stockholm den 17 oktober 1984
          </p>
          <div xml:id="i-4JbxrEaniFPkgck2LsLtqV" type="signatureBlock">
            <list xml:id="i-EwpvyzL5eRYQYoAJXZ7Mwd">
              <item xml:id="i-Usw1j3HFF4M3wiesq7929f" who="i-788GHtzSVWps3NNq8zFMiq" type="signature">
                INGEMAR ELIASSON (fp)
              </item>
              <item xml:id="i-XKX5aTtnHnoKnqVtfkS1Jt" who="i-DDBp1Uv1xUyCgUST4Mk7Ub" type="signature">
                KARIN AHRLAND (fp)
              </item>
              <item xml:id="i-R9gEbSFpRBM2UAmxqQZgvG" who="i-DMheKZZCYDtLzdvzFzc5vP" type="signature">
                KENTH SKÅRVIK (fp)
              </item>
            </list>
          </div>
        </div>
      </div>
    </body>
  </text>
</TEI>
