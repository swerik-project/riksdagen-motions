<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1944--ak--00242">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__242/mot_1944__ak__242-001.pdf"/>
      <fw xml:id="i-MHK59KXirNXM6wkynoebm6">
        12 Motioner i Andra kammaren, nr 242.
      </fw>
      <div xml:id="i-EJBYMmPPegwYdyQbCQwKek" type="motHeader">
        <div xml:id="i-KhsYPL9myGY5XPBirGWiLv" type="motTitle"/>
        <div xml:id="i-So3Kj8qYzWyeyKDaavsiCg" type="motSubmissionInfo"/>
      </div>
      <div xml:id="i-FzJvyVg7XP1pjtgWDC8R3i" type="motBody">
        <div xml:id="i-Lz4QNVeEg44vRu5w9rsijL">
          <p xml:id="i-F47eaxooQTa72i2fLboYCi">
            Nr 242.
          </p>
          <p xml:id="i-VffM4MEfPTAY9C2Ufy3ZLi">
            Av herr Edberg m. fl., angående utredning om förstatligande av
            apoteks- väsendet, däri inbegripet droghandeln och läkemedelsindustrien.
          </p>
          <p xml:id="i-EtgWEU3TovLk1ZQchdS4kG">
            Den svenska apotekshanteringen står på en erkännansvärt hög nivå.
            Ur farmaceutisk och terapeutisk synpunkt fyller dess beredning
            av och handel med läkemedel mycket högt ställda krav. En jämförelse
            med motsvarande organisa- tioner i andra länder torde i de allra
            flesta fall utfalla till det svenska apoteks- väsendets förmån.
            Detta utesluter emellertid inte, att avsevärda förbättringar skulle
            kunna ernås på flera väsentliga punkter. Den nu gällande organisationen
            får givetvis icke betraktas som något för alla tider giltigt.
            Nya tider kräva nya organisations- former, och skulle man vid
            en granskning finna, att tiden ridit förbi den nu- varande apoteksorganisationen,
            får man inte hesitera för reformer, som i förstone måhända kunna
            te sig anmärkningsvärt genomgripande. Det förhåller sig tvivels-
            utan också så, att det konservativa draget i det svenska apoteksväsendets
            karaktär hittills i stora stycken förhindrat en rationalisering
            sådan som näringslivet i övrigt måst underkasta sig. Det ligger
            i sakens natur, att det är vanskligt för lekmannen att bedöma
            i vad mån en modernisering av organisationen kan tänkas medföra
            ett förbilligande av läkemedlen. På goda grunder kan man emellertid,
            såsom i det följade skall visas, förutsätta, att en vidgad kontroll
            från det allmännas sida över droghandeln, en centralisering av
            läkemedelsberedningen och en omorganisation av själva apoteken
            skulle medföra ett förbilligande, något som också motsvarar ett
            allmänt utbrett önskemål. Detta bestyrkes också av de erfarenheter,
            som vunnits genom rationaliseringar inom andra områden. Frågan
            är icke ny. Den har vid upprepade tillfällen varit föremål för
            stats- makternas uppmärksamhet. Flera initiativ ha också tagits,
            ehuru resultaten av olika skäl, främst på grund av motstånd från
            den berörda partens sida, hittills blivit tämligen blygsamma.
            Sålunda betonade 1912 års apotekskommitté i sitt 1919 avgivna
            betänkande önskvärdheten av att finna någon utväg, varigenom läke-
            medelsanskaffningen kunde förbilligas. Såsom framkomlig utväg
            anvisades en genom statens försorg upprättad centralanstalt, som
            ensam skulle ha hand om importen av droger och läkemedel och därigenom
            kunna ernå billigare inköpspris än den enskilde apoteksägaren
            vore i stånd att förskaffa sig. Med densamma kunde eventuellt
            förbindas tillverkning av sådana hållbara preparat, som lättare
            och
          </p>
          <pb facs="riksdagen-motions-pdf/data/1944/mot_1944__ak__242/mot_1944__ak__242-002.pdf"/>
          <fw xml:id="i-qvKbS4nmNq6ocTSfMJ4yt">
            Motioner i Andra kammaren, nr 242. 13
          </fw>
          <p xml:id="i-NC3nCqseiKbRJtH8wha7E6">
            bättre kunde beredas fabriksmässigt i stället för att åstadkommas
            i mindre skala på de olika apoteken.
          </p>
          <p xml:id="i-5ki6JT5XkeutN1Ve8M9Vt4">
            Kommitténs förslag ledde icke till någon åtgärd.
          </p>
          <p xml:id="i-9Rty1SRqv3VdptHBLeM9va">
            Under de närmast följande åren diskuterades ytterligare frågan
            om ett centrallaboratorium för tillverkning av apotekens preparanda,
            denna gång dock delvis från andra utgångspunkter. Den 7 augusti
            1920 framhöll chefen för medi- cinalstyrelsen i en till chefen
            för socialdepartementet ställd VPM önskvärdheten av att Aktiebolaget
            Svensk färgämnesindustris anläggningar i Södertälje, vilket företag
            bildats 1913 under namn Aktiebolaget Astra för att bedriva tillverkning
            av läkemedel, måtte övertagas av Aktiebolaget vin- &amp; spritcentralen
            och förändras till ett centrallaboratorium för viss läkemedelstillverkning.
            Vin- &amp; spritcentralen hade förklarat sig intresserad för transaktionen
            och framhöll i en VPM den 27 september samma år, att förutsättningarna
            bl.a. vore, att Kungl. Maj:t så till vida ändrade grunderna för
            läkemedlens taxering m. m., att den nya fabrikens framställningskostnader
            för preparanda lades till grund för försäljningsprisen till allmänheten,
            varigenom dessa väsentligt kunde reduceras. Medicinalstyrelsen
            påpekade i ett yttrande samma dag över denna VPM, att centraliseringen
            just i första hand avsåg en sänkning av läkemedlens produktionskostnad,
            och då denna skulle möjliggöras närmast genom medverkan av allmänna
            medel, fann styrelsen det endast i sin ordning, att av den på
            rörelsen beräknade vinsten allmänheten hereddes någon sänkning
            av läkemedelsprisen.
          </p>
          <p xml:id="i-LyxNmxdQWupahf1pgTDFSM">
            De förda underhandlingarna ledde icke till något resultat.
          </p>
          <p xml:id="i-KJ9tAjQzShHTWnYLgnVsTy">
            Den 30 december 1926 uppdrog Kungl. Maj:t åt medicinalstyrelsen
            att utreda en del frågor rörande apoteksorganisationen, bl. a.
            frågan om nedbringande av prisen på läkemedel. I sitt yttrande
            till statsrådsprotokollet poängterade då- varande socialministern,
            att ”tiden nu syntes vara inne att skrida till mått och steg,
            som direkt åsyftade att skapa förutsättning för en sänkning av
            läkemedels- priserna”. I yttrande den 28 juni 1928 föreslog medicinalstyrelsen
            en sänk- ning av läkemedelspriserna i tre etapper, vilket skulle
            medföra en beräknad ned- sättning av sammanlagt 8,5 Jo av då gällande
            priser. De första två etapperna i denna prissänkning kommo under
            den närmaste tiden till utförande. Riksdagens revisorer 1929/30
            funno emellertid anledning rikta uppmärksamheten på, att den tredje
            etappen i nedbringandet av priserna ännu ej beträtts. Detta borde,
            ansågo revisorerna, ske snarast, men ”arbetet med sänkandet av
            läkemedelspriserna finge emellertid därmed ingalunda anses slutfört.”
          </p>
          <p xml:id="i-4ApGe67H4bqkrHwDBeUDYy">
            1931 tillkallade chefen för socialdepartementet särskilda sakkunniga
            att ut- reda frågan om en sänkning av läkemedelspriserna samt
            en revision av apoteks- varustadgan. I yttrande till statsrådsprotokollet
            den 3 juli detta år anförde stats- rådet bl. a., att han för sin
            del biträdde den av medicinalstyrelsen uttalade upp- fattningen,
            att utredningen om åtgärder för nedbringande av prisen på läkemedel
            borde göras så omfattande, att förutom de frågor, som tidigare
            hänskjutits till
          </p>
          <pb facs="riksdagen-motions-pdf/data/1944/mot_1944__ak__242/mot_1944__ak__242-003.pdf"/>
          <fw xml:id="i-3cNSzxSv3pGQrAXhpwdjjZ">
            14 Motioner i Andra kammaren, nr 242.
          </fw>
          <p xml:id="i-MJJ55SqTrbxfqyeyyBvdt7">
            medicinalstyrelsen för prövning, även övriga spörsmål av betydelse
            för möjlig- heten att nedbringa läkemedelsprisen komme under övervägande.
            Direktiven be- gränsades dock så till vida, att statsrådet icke
            ifrågasatte någon rubbning i den bestående apoteksorganisationens
            allmänna grunder, närmast med den moti- veringen, att en sådan
            utredning skulle kräva betydligt mera tid ”än som är önskvärt
            med hänsyn till angelägenheten av att läkemedelsprisen snarast
            möjligt kunna nedsättas”. I sitt den 20 september 1934 dagtecknade
            betänkande sökte 1931 års sak- kunniga ingående påvisa vilka betydande
            belopp, som i olika avseenden skulle kunna vinnas vid en centralisation
            av varudistributionen till apoteken. Ehuru stora svårigheter mötte
            att erhålla några uppgifter rörande de fyra droghandlarnas försäljning
            — en drogaffär hade kategoriskt vägrat att lämna några som helst
            uppgifter rörande totalomsättningens storlek — kunde de sakkunniga
            fota sin bevisföring på ett rikhaltigt siffermaterial. De funno
            också, att den enda möjlig- heten att effektivt centralisera den
            svenska droghandeln och tillgodoföra läke- medelskonsumenterna
            de besparingar, som på detta sätt kunde ernås, var in- rättande
            av ett statligt monopol på apotekens varuförsörjning. Betänkandet
            lades emellertid aldrig till grund för någon proposition, uppen-
            barligen på grund av det motstånd projektet mötte från håll, där
            man var intres- serad av att bibehålla de gamla organisationsformerna.
            Det huvudsakliga resul- tatet av utredningen inskränkte sig till
            att viss maximering infördes beträffande apoteksinnehavarnas inkomster
            samt att en clearingkassa inrättades, varigenom de mera bärkraftiga
            apoteken kommo att lämna tillskott till de mindre bärkraftiga.
            Något förbilligande av läkemedlen kom icke till stånd, om man
            undantar vissa läkemedel — såsom insulin och leverpreparat — till
            en del kroniskt sjuka. Trots alla utredningar och trots den ständigt
            återkommande tanken på en centralanstalt för droghandeln och läkemedelsberedningen
            har sålunda ingen verkligt genomgripande förändring skett. I stort
            sett står apoteksväsendet och stampar på samma fläck som när 1912
            års apotekskommitté begynte sitt arbete. Läkemedelsindustriens
            utveckling har inte givit impulsen till några nämnvärda rationaliseringar.
            Konsumenterna torde ej heller finna, att något mera påtagligt
            förbilligande av läkemedlen ägt rum. Apoteksväsendet kan närmast
            karakteriseras som ett privatägt, statskontrol- lerat monopol.
            Priserna för detaljhandeln med läkemedel regleras genom vissa
            av Kungl. Maj:t fastställda grunder, men det allmännas inflytande
            på pris- regleringen sträcker sig dock ej längre än till de rent
            tekniska grunderna för utförsäljningsprisernas beräknande. Den
            grundläggande faktorn, nämligen pris- sättningen på läkemedlens
            inköpspriser, undandrar sig, som också den senaste sakkunnigutredningen
            fastslog, varje kontroll från det allmännas sida. Tiden synes
            därför nu vara inne att taga upp frågan i hela dess vidd till
            förnyad, allsidig och avgörande granskning. Motiveringarna härför
            äro desamma
          </p>
          <pb facs="riksdagen-motions-pdf/data/1944/mot_1944__ak__242/mot_1944__ak__242-004.pdf"/>
          <fw xml:id="i-eBM7CYEfEpzSQGwkBvV61">
            Motioner i Andra kamnvaren, nr 242. 15
          </fw>
          <p xml:id="i-W31jxSQaYBesmiAQYjNLeM">
            som tidigare. De ha icke minskat i bärkraft utan snarare ökat
            under de decennier, som förflutit sedan frågan först aktualiserades.
            Det synes alldeles uppenbart, att en centralisering av de flesta
            laboratorie- arbeten skulle medföra avsevärda fördelar. Den skulle
            förenkla apoteksdriften och borde rimligen också kunna medföra
            vissa besparingar. Flertalet apotek har anskaffat dyrbara laboratorieutrustningar
            för sina hemmaberedningar. Då alla mera hållbara preparat med
            lika stor fördel kunna framställas fabriksmässigt, ' faller det
            orationella i denna framställningsmetod bjärt i ögonen. En jämförelse
            mellan priserna på hemmaberedningar och fabrikspreparat torde
            ge vid handen, att den förra metoden ur kostnadssynpunkt ingalunda
            kan anses förmånligare än den senare. Det torde väl också förhålla
            sig så, att den dyrbara maskinella ut- rustning, som ett flertal
            apotek lagt sig till med under senare år, knappast kan bli räntebärande,
            då konsumtionen av de tillverkade preparaten icke är så stor att
            apparaterna kunna komma till daglig användning. I ett centrallaboratorium
            skulle ett fåtal vetenskapsmän kunna övervaka en tusenfaldig produktion,
            sam- tidigt som farmacevtisk personal skulle få större möjligheter
            att utveckla sig på ett större laboratorium än vad fallet kan
            bli på ett apotekslaboratorium. Det är därjämte bekant, att den
            analytiska verksamheten kräver mycken tid och en avsevärd personalstab.
            På de större apoteken finnas laboranter, som nästan uteslutande
            ägna sig åt kontrollundersökningar av hemtagna varor — allt visserligen
            i överensstämmelse med nu gällande föreskrifter men dock enligt
            ett system, som måste förefalla nästan oförklarligt opraktiskt.
            Skulle man slå samman : kostnaderna för dessa undersökningar på
            samtliga apotek skulle man säkerligen nå en ganska avsevärd summa.
            Därest alla analyser verkställdes centralt, under statlig kontroll
            och garanti, skulle kontrollen på apoteken göras överflödig. Att
            bestämda fördelar därmed skulle vara att vinna torde ligga i öppen
            dag. Det behöver säkerligen inte tilläggas, att inrättande av
            ett eller flera centrallabora- torier, varifrån apotekarna skulle
            förse sig med sina behov av farmakopéberedning och andra läkemedel,
            som nu beredas på apoteken, också skulle underlätta den ekonomiska
            kontrollen. Skulle svårigheter föreligga att koncentrera tillverk-
            ningen av vissa beredningar till ett eller ett par centrallaboratorier
            kunde möjligen ett centralapotek upprättas exempelvis i varje
            län eller annat större område, utbyggt som fabrik för beredning
            av läkemedel, varifrån de kringliggande apoteken skulle kunna
            rekvirera sina preparat. En centralisering, sådan som ovan antytts,
            förutsätter emellertid en om- organisation av droghandeln och
            ett statsövertagande av densamma. Vill man rationalisera apoteksväsendet
            torde man här stöta på pudelns kärna. Det har redan nämnts, att
            drogaffärernas utförsäljningspriser — som alltså äro identiska
            med apotekens inköpspriser — undandra sig varje det allmännas
            kontroll. Dessa drogaffärer konkurrera inbördes, och det är uppenbart,
            att denna konkurrens i yttersta hand måste betalas av den stora
            allmänheten. Redan 1931 års sakkunniga
          </p>
          <pb facs="riksdagen-motions-pdf/data/1944/mot_1944__ak__242/mot_1944__ak__242-005.pdf"/>
          <fw xml:id="i-79436eyFqXSLu5PhsmFZ69">
            16 Motioner i Andra kommaren, nr 242.
          </fw>
          <p xml:id="i-PbSWfQb8W2D2WVe3Y4j5eY">
            pekade på hur omkostnaderna för denna konkurrens kommo till synes
            inte blott i de ofta höga utgiftsposterna för resande, reklam,
            representation o. s. v. utan också återfunnos i merutgifterna
            för personal, avsedd för vissa uppgifter, hyror, fastig- hetsförvaltning,
            förräntning av visst kapital m.m. Konkurrensen gör sig gällande
            inte minst i propagandan för vissa icke receptbundna läkemedel.
            Våra läkare torde kunna berätta om hur ett stort antal nervösa
            människor lätt hemfaller till läkemedelsbruk — eller snarare läkemedelsmissbruk
            — och hurusom ett alltför flitigt användande av olika preparat
            så långt ifrån att ge bot för verkliga eller inbillade åkommor
            ofta i stället kommer att menligt inverka på vederbörandes hälsotillstånd.
            Att denna kategori av människor utsättes för en intensiv bearbet-
            ning från en viss del av läkemedelsindustrien, vilken översvämmar
            marknaden med en mängd olika preparat och varianter av i stort
            sett samma preparat men med mer eller mindre underfundiga beteckningar,
            kan överhuvud taget icke stå i överensstämmelse med god omtanke
            om folkhälsan. Det måste helt enkelt vara fel, när merkantila
            synpunkter, siktande till största möjliga avsättning, få göra
            sig gällande beträffande sådana varor som läkemedel. Här inträder
            ytterligare ett skäl för att det allmänna bör tillskansa sig kontroll
            över läkemedlens fram- ställning och distribution. I detta sammanhang
            bör också observeras den för- dyring, som ofta inträder, då vissa
            läkemedel säljas i specialförpackningar. Endast ett exempel må
            anföras: Medan 50 st. magnecyltabletter i lös vikt betinga ett
            pris av 75 öre kosta specialförpackningar om samma antal albyl,
            magnyl och -maxetyl — samma preparat som magnecyl ehuru med annat
            namn — jämnt det dubbla, eller kr. 1:50. Exemplet kan tjäna som
            bevis för vilka orimligheter den fria engrosprissättningen kan
            leda till. Man kan vid granskningen av droghandelns organisation
            inte förbigå dess nära anknytning till apoteksorganisationen.
            Det är känt, att apotekarna i stor utsträckning äro direkt intresserade
            i grosshandeln med droger och läkemedel såsom aktieägare och styrelseledamöter
            i droghandelsbolagen. Redan i 1934 års sakkunnigbetänkande uppmärksammades,
            att i ett par av droghandelsaktiebolagen aktiekapital placerats
            bland apoteksinnehavare och att majoriteten inom bolagens styrelser
            utgjordes av apoteksinnehavare — ett tredje företag ägdes av en
            apoteksinnehavare och ett fjärde hade framvuxit ur apoteksrörelse.
            Därtill komma omfattande kreditförbindelser mellan drogaffärerna
            och apoteken. Då en apotekare tillerkänts privilegium torde han
            i regel ha att emotse erbjudande från droghand- larna beträffande
            finansieringen, och en mycket omfattande lånerörelse bedrives
            också från droghandlarnas sida med apoteksinnehavarna som gäldenärer,
            detta trots att statsmakterna numera underlättat kapitalanskaffningen
            genom förlags- inteckningar och låneinstitut. 1931 års sakkunniga
            kunde icke undgå att kon- statera, att ”mellan grosshandlarna
            med apoteksvaror och apoteksinnehavarna råder en intressegemenskap,
            som ej gärna kan undgå att åtminstone ha skenet
          </p>
          <p xml:id="i-78yaj9NS3D3mNpGajqqSoJ">
            o
          </p>
          <p xml:id="i-T4fRvwJENkpWT5y5gn4ff2">
            att i viss grad influera på den officiella noteringen av grosshandelspriserna
            å
          </p>
          <pb facs="riksdagen-motions-pdf/data/1944/mot_1944__ak__242/mot_1944__ak__242-006.pdf"/>
          <fw xml:id="i-XVjBaP1DS7WBTPkHcayaqf">
            Motioner i Andra kammaren, nr 242. 17
          </fw>
          <p xml:id="i-HQMaNsvCuuPaJpx2Keknbs">
            läkemedel”. Slutsatsen blev denna: ”Vinner den uppfattningen
            tilltro, att apoteks- innehavarna kunna bidraga till att hålla
            de officiella grosshandelspriserna på läkemedel på en högre nivå
            än nödigt är, löper organisationen av vårt apoteks- väsende fara.
            Det är därför av stor vikt, att anledningen till en sådan misstro
            — vare sig den är grundad eller ogrundad — undanröjes.” Veterligt
            har under det senast förflutna decenniet ingen ändring inträffat
            i ovan berörda förhållanden. Utöver vad som sagts beträffande
            droghandeln må endast tilläggas, att en statlig inköpscentral
            borde befinna sig i bättre utgångsläge vid inköp av preparat från
            utlandet än de enskilda importörerna. Det kan därjämte förutsättas,
            att ett eventuellt förbilligande av läkemedlen skulle medföra
            vissa besparingar för det allmänna. Man behöver bara erinra sig
            att statstjänstemännen ha fri medicin — detsamma gäller även vissa
            grupper kommunalanställda. Man behöver vidare blott erinra sig
            vilka stora kunder sjukhusen äro. Det är tydligt, att såväl staten
            som landstingen och kommunerna här ha vissa intressen att bevaka.
            Det finns också anledning bringa i erinran de klagomål, som från
            många håll hörts över svårigheterna att få till stånd nya apotek
            exempelvis i nya stadsdelar i de större städerna, som anse sig
            kunna göra anspråk på att få ett eget apotek. Orsakerna till denna
            nyetableringsspärr torde vara flera. En av dem är säkerligen den
            med. varje monopolisering följande motviljan mot nya företagare
            inom branschen. Slutligen må också några ord ägnas åt personalförhållandena
            vid apoteken. Personalen kan i stort sett sägas vara uppdelad
            på två grupper, farmaceutisk personal och teknisk personal. Skillnaden
            i lönehänseende mellan dessa båda grupper är högst avsevärd. Genom
            en aktuell lönetvist med varsel om strejk har allmänhetens uppmärksamhet
            kommit att riktas på den tekniska personalens löne- förhållanden.
            Det torde emellertid förhålla sig så, att den tekniska personalen
            på åtskilliga apotek får utföra verkligt ansvarsarbete. En legalisering
            av de arbets- uppgifter, som den tekniska personalen redan nu
            utför, och en allmän reglering av personalförhållandena torde
            böra ingå som ett led i en omorganisation av apoteksväsendet.
            Av ovan förda resonemang ha motionärerna förts till den slutsatsen,
            som synes vara den enda naturliga och logiska, nämligen att tiden
            nu måste anses vara inne för ett förstatligande av hela det svenska
            apoteksväsendet.-Hur verkligt betydelsefullt det är att staten
            i första hand förskaffar sig kontroll över drog- handeln och läkemedelstillverkningen
            torde framgå av en del ovan relaterade fakta beträffande nuvarande
            organisation och förhållanden i övrigt. En sådan kontroll kan
            inte bli effektiv utan att handeln med läkemedel göres till statsmonopol.
            Övertygande skäl tala emellertid för att staten bör gå vidare
            och även överta hela apotekskollektivet. Vad organisationsformen
            för ett statligt apoteksväsen beträffar finns modellen redan given
            i de redan existerande tobaks- och spritmonopolen.
          </p>
          <p xml:id="i-BiUKDq5vBp7iJWBUW8ZQaC">
            /
          </p>
          <p xml:id="i-MdjBx1DGNMcTGZV9oSAt1C">
            Bihang till riksdagens protokoll 1944. 4 saml. Nr 238—242. 2
          </p>
          <pb facs="riksdagen-motions-pdf/data/1944/mot_1944__ak__242/mot_1944__ak__242-007.pdf"/>
          <fw xml:id="i-Lw5k3mxL7Q34YZncLv8MmT">
            18 Motioner i Andra kammaren, nr 242.
          </fw>
          <p xml:id="i-4GabFWArGqVkERzwUEAa99">
            Staten har helt slagit under sig handeln med de gifter, som pläga
            betecknas som njutningsmedel, men den har icke tillskansat sig
            den fullständiga kontrollen över håndeln med de gifter och andra
            varor, som äro avsedda till gagn för landets hälso och sjukvård.
            Det förefaller inte troligt att en sådan skillnad i organisations-
            hänseende i längden skall kunna upprätthållas. Möjligen kan man
            säga, att ännu starkare skäl tala för ett förstatligande av läkemedelshandeln
            än som talat för ett förstatligande av tobakshanteringen. Det
            bör emellertid tilläggas, att medan tobak och sprit visat sig
            vara ytterst luckrativa beskattningsobjekt för staten, får givetvis
            ett statsövertagande av läke- medelshandeln inte tjäna något som
            helst fiskaliskt intresse. Som framgått av det ovanstående har
            huvudsynpunkten för de olika utredningar, som lett fram till förslag
            om centraliseringar i en eller annan form, varit att förbilliga
            läkemedlen. De olika utredningarna ha också varit ense om att
            ett sådant förbilligande borde kunna ske. Motionärerna finna också
            starka skäl tala för att detta skulle vara möjligt. - Från apotekarhåll
            har stundom bestridits att ett statsövertagande skulle med- föra
            dessa åsyftade verkningar. Det bör då sägas, att även om ett förbilligande
            av läkemedlen icke i och för sig skulle bli resultatet av ett
            förstatligande, finns det dock så många skäl, som tala för ett
            statsövertagande, att enbart dessa måste anses äga argumentationskraft
            nog. Det kan räcka med att hänvisa till överorgani- sationen av
            droghandeln, de speciella förhållanden, under vilka den arbetar,
            upp- sjön på icke receptbundna preparat och varianter av i stort
            sett samma preparat, de påtagliga merkantila intressen, som äro
            förknippade med den nuvarande orga- nisationsformen, och överhuvud
            taget önskvärdheten av att skapa ett instrument för en mera ingående
            kontroll från det allmännas sida över tillverkningen av läke-
            medel och handeln med denna alldeles speciella varugrupp. Ur principiell
            syn- punkt måste det överhuvud taget framstå som högst otillfredsställande,
            att handeln med läkemedel skall ombesörjas av ett privatmonopol,
            endast på vissa områden föremål för statlig kontroll. Vad som
            sagts om droghandeln äger i stora delar tillämpning beträffande
            själva apoteksorganisationen. Numera kan ingen komma på den tanken,
            att staten skulle utlämna privilegier på frimärksförsäljning åt
            någon enskild. Det borde egentligen vara lika främmande för modernt
            hbetraktelse- sätt att handeln med huvudvärkspulver och ricinolja
            skall vara en privilegierad näring för vissa enskilda. Att de
            större apotekarna icke önska något förstatligande av apoteksväsendet
            kunna motionärerna fullt förstå. Det vill emellertid synas som
            om mången mindre apotekare icke skulle ha någonting emot att bli
            en stats- tjänsteman i likhet med postmästare och stationsinspektorer.
          </p>
          <p xml:id="i-PbefcnULMo4gDXoiLDiq29">
            Med stöd av det ovan anförda hemställes sålunda,
          </p>
          <p xml:id="i-VhCPykgPMqPrHCwUNW6dBx">
            att riksdagen i skrivelse till Kungl. Maj:t måtte anhålla om
            skyndsam utredning rörande ett förstatligande av apoteks- väsendet,
            däri inbegripet droghandeln och läkemedelsindustrien,
          </p>
          <pb facs="riksdagen-motions-pdf/data/1944/mot_1944__ak__242/mot_1944__ak__242-008.pdf"/>
          <fw xml:id="i-CSvUphApvQhMqvBjd4YCvR">
            Motioner i Andra kammaren, nr 242. 19 i syfte att åstadkomma
            en rationellare och ändamålsenligare
          </fw>
          <p xml:id="i-4UTMjQGFd6r3zGb2KCDmiJ">
            organisation och om möjligt även ett förbilligande av läke- medlen.
          </p>
          <p xml:id="i-5xFWzsyV66r44eGzdA164E">
            Stockholm i januari 1944.
          </p>
          <p xml:id="i-Sh6c3C7CpR8LcDGZwbJfJf">
            Rolf Edberg.
          </p>
          <p xml:id="i-VV7GY1DWWpdxjtKdAJUUd1">
            Ivar Jansson, Sven Andersson, Signe Linderoth-Andersson Kalix.
            Göteborg. - Torsten Nilsson. A. Hermansson. Nils A. Larsson i
            Östersund. Frans Severin. Disa Västberg. Sigurd Lindholm.
          </p>
          <p xml:id="i-FSiqbyHrrev2HgwcL84sy5">
            John Ericsson. Erik Severin. Fritz Persson.
          </p>
        </div>
      </div>
    </body>
  </text>
</TEI>
