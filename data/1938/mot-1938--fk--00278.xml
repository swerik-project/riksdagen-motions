<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__278/mot_1938__fk__278-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 278. 9
          </p>
          <p>
            Nr 278.
          </p>
          <p>
            Av herr Norman, i anledning av Kungl. Maj:ts proposition angående
            anslag för budgetåret 1938/39 till en nämnd för granskning av
            läroböcker.
          </p>
          <p>
            I Kungl. Maj:ts proposition till riksdagen nr 206 hemställes
            om ett anslag för budgetåret 1938/39 till en nämnd för granskning
            av läroböcker. Om behovet av att de läroböcker, som skola komma
            till användning vid allmänna högre och lägre skolor, dessförinnan
            bliva föremål för en effektiv officiell granskning, torde icke
            råda några delade meningar. Det är endast i fråga om sättet för
            denna granskning, som åsikterna gått och allt fortfarande synas
            gå isär. Då Kungl. Maj:t till 1936 års riks- dag — i likhet med
            vad som nu skett — i framlagd proposition hem- ställde om ett
            anslag av 15,000 kronor för det kommande budgetåret till granskning
            av läroböcker av en för ändamålet utsedd särskild, utan- för skolöverstyrelsen
            stående nämnd, blev denna proposition avslagen av riksdagen, som
            i stället anhöll om åtgärder för ett förbilligande av kostnaderna
            för läroböcker m. m. vid skolorna. Kungl. Maj:t har det oaktat
            nu återkommit med sitt förslag, visserligen i modifierad form
            men dock alltjämt av den innebörd, att granskningen skulle verkställas
            av en särskild, av Kungl. Maj:t utsedd nämnd. Denna föreslås nu
            skola bestå av sju medlemmar, därav tre lekmannarepresentanter,
            bland vilka Kungl. Maj:t även skulle utse nämndens ordförande.
            De övriga fyra medlemmarna skulle utgöras av aktiva pedagoger,
            av vilka dock endast två i sänder skulle deltaga i granskningsverksamheten,
            varigenom lek- mannarepresentanterna alltid skulle såsom majoritet
            kunna diktera nämn- dens beslut. Dessa skulle visserligen underställas
            skolöverstyrelsen, men i händelse beslut därvid icke bleve godkänt,
            skulle det, om nämnden så påkallade, hänskjutas till Kungl. Maj:ts
            prövning. Föredragande departementschefen säger sig finna en sålunda
            organi- serad läroboksgranskning i hög grad tillgodose kravet
            på medverkan från skolöverstyrelsens sida. Att skolväsendets speciella
            ämbetsverk skall skjutas helt åt sidan, när det gäller en sådan
            sak som bestäm- mandet av undervisningens förnämsta hjälpmedel,
            läroböckerna, synes alltså icke ifrågasättas. Men om man tänker
            sig in 1 hur den föreslagna läroboksgranskningen i praktiken komme
            att tillgå, måste man finna, att överstyrelsens inflytande i realiteten
            bleve ganska minimalt, och detta
          </p>
          <pb facs="riksdagen-motions-pdf/data/1938/mot_1938__fk__278/mot_1938__fk__278-002.pdf"/>
          <p>
            10 Motioner i Första kammaren, Nr 278.
          </p>
          <p>
            trots att överstyrelsen givetvis för att kunna godkänna nämndens
            be- slut, måste underkasta den ifrågavarande läroboken en förnyad
            gransk- ning, kanske lika ingående som den av nämnden verkställda,
            vilken i sin tur i många fall föregåtts av en särskild expertgranskning.
            Det före- slagna granskningsförfarandet synes, samtidigt som det
            icke lämnar några garantier för läroböckernas förbilligande, bliva
            onödigt tillkrånglat och onödigt kostsamt. Vad överstyrelsen i
            sitt yttrande anför beträffande läroböckernas prisfråga synes
            värt allt beaktande, synnerligast som den lärobokssakkunniges
            bemötande i denna del med det däri gjorda påstå- endet, att överstyrelsen
            »avgjort ställde de speciellt pedagogiska kraven i motsats mot
            allmänhetens krav», icke verkar på något sätt överty- gande. Att
            läroboksgranskningen kan ordnas på enklare och billigare sätt
            än vad i propositionen föreslagits, lär ej kunna betvivlas. I
            sitt till Kungl. Maj:t den 31 januari 1938 avgivna yttrande över
            det sakkunnigförslag, som ligger till grund för den kungl. propositionen,
            har skolöverstyrelsen på följande sätt sammanfattat sina anmärkningar
            mot sagda förslag:
          </p>
          <p>
            1. De föreslagna bestämmelserna i fråga om nämndens och skolöver-
            styrelsens befogenheter i granskningsärenden äro mindre lyckligt
            funna och undandraga dessa ärenden skolöverstyrelsens beslutanderätt.
            Skol- överstyrelsen anser, att överstyrelsen alltjämt bör vara
            beslutande myn- dighet i dessa ärenden. 2. De föreslagna bestämmelserna
            om rätten att påkalla granskning, om nämndens arbetssätt och om
            hänskjutandet till skolöverstyrelsen av nämndens beslut för godkännande
            skulle i många fall kunna medföra en tredubbel expertgranskning,
            vilket skolöverstyrelsen finner innebära ett onödigt förtyngande
            av granskningsarbetet. 3. Den majoritetställning, som enligt förslaget
            skulle intagas av nämn- dens lekmannarerepresentanter, är med
            hänsyn till nämndens uppgift att utföra en väsentligen pedagogisk
            granskning av läroböckernas an- vändbarhet för skolbruk icke nöjaktigt
            motiverad. 4. Även med hänsyn därtill, att läroboksgranskningen
            i och för sig icke kan fylla någon väsentlig uppgift i fråga om
            läroböckernas förbil- ligande, är nämndens sammansättning icke
            nöjaktigt motiverad. 5. Bestämmelsen om fasta pedagogiska bisittare
            är av de skäl, som anföras 1 punkt 3 här ovan, mindre lyckligt
            utformad. 6. Den mest tyngande delen av nämndens arbete torde
            komma att utgöras av granskningen av helt nya läroböcker, medan
            däremot gransk- ningen av nya upplagor i de flesta fall kan förutses
            bliva jämförelsevis enkel. Men antalet nya läroböcker är icke
            så stort, att icke skolöver- styrelsen, med anlitande av experter,
            skulle kunna fullgöra denna liksom den övriga delen av granskningsarbetet.
          </p>
          <p>
            Därjämte har överstyrelsen för egen del framlagt följande förslag:
          </p>
          <p>
            I fråga om de högre skolorna.
          </p>
          <p>
            Varje fråga om införande eller utbyte av lärobok underställes
            över- styrelsens prövning och avgörande.
          </p>
          <pb facs="riksdagen-motions-pdf/data/1938/mot_1938__fk__278/mot_1938__fk__278-003.pdf"/>
          <p>
            Motioner i Första kammaren, Nr 278. 11
          </p>
          <p>
            Sedan förslag om införande eller utbyte av lärobok inkommit till
            över- styrelsen, har överstyrelsen, för så vitt den föreslagna
            boken är upp- tagen å vederbörlig läroboksförteckning såsom godkänd
            för ifrågavarande ändamål, att utan särskild granskning ur pedagogiska
            synpunkter upp- taga ärendet till prövning och avgörande. Om den
            föreslagna boken icke är upptagen å läroboksförteckningen, eller
            icke är å förteckningen angiven såsom godkänd för det ifrågavarande
            ändamålet, skall översty- relsen föranstalta om granskning av
            densamma. Härvid skall översty- relsen biträdas av två av överstyrelsen
            tillkallade ämnesexperter — vid granskning av läroböcker i kristendomskunskap
            därjämte av en av ärke- biskopen för viss tid utsedd sakkunnig
            — vilka till överstyrelsen avgiva skriftliga utlåtanden över den
            av dem verkställda granskningen. Om överstyrelsen så finner erforderligt,
            bör överstyrelsen därjämte angående bokens pris inhämta yttrande
            från lämplig sakkunnig. Samtliga expert- utlåtanden äro offentliga.
            Sedan expertutlåtandena inkommit till över- styrelsen, upptager
            överstyrelsen till prövning och avgörande frågan om bokens godkännande
            och om dess införande vid den eller de läroan- stalter, varifrån
            förslaget ingivits. Avslås framställningen, skall moti- vering
            härför anföras i den skrivelse, med vilken överstyrelsens beslut
            expedieras. Om bokens införande icke medgives, ehuru densamma
            av över- styrelsen godkänts, skall, jämte motivering för avslaget,
            även sistnämnda förhållande meddelas i nyssnämnda skrivelse. Godkänd
            lärobok uppföres av överstyrelsen å särskild förteckning med angivande
            i förekommande fall av vid godkännandet gjort förbehåll angående
            bokens användning. Vid varje års slut lämnas meddelande till samtliga
            berörda läroan- stalter om under året godkända läroböcker eller
            nya upplagor av läro- böcker, vilka, sedan de en gång godkänts,
            betraktas som likställda med de å den officiella läroboksförteckningen
            upptagna böckerna. I fråga om folkskolorna. Frågan om antagning
            av lärobok, avsedd för folkskolebruk, bör lik- som hittills prövas
            och avgöras av vederbörande inspektör eller, beträf- fande de
            städer, som i viss mening äro undandragna statlig inspektion,
            av folkskolestyrelsen. Härvid må endast sådana böcker medgivas
            till användning, vilka äro uppförda å vederbörlig förteckning
            över godkända läroböcker. Föreslås annan bok till användning,
            skall förslaget av veder- börande inspektör (eller folkskolestyrelse)
            med eget yttrande insändas till överstyrelsen, som handlägger
            ärendet på samma sätt som motsva- rande ärenden rörande läroböcker
            för de högre skolorna.
          </p>
          <p>
            I anslutning till det ovan anförda får jag hemställa, att riksdagen
            ville, med avslag å Kungl. Maj:ts pro- position nr 206 angående
            anslag för budgetåret 1938/39 till en nämnd för granskning av
            läroböcker, besluta hos Kungl. Maj:t hemställa om utfärdande av
            sådana bestäm- melser i fråga om sättet för granskning av läroböcker
            vid folk- och fortsättningsskolor samt högre skolor, som huvudsakligen
            överensstämma med de av skolöversty- relsen i underdånigt yttrande
            den 31 januari 1938 an- givna riktlinjerna.
          </p>
          <p>
            Stockholm den 23 mars 1938. i 0 David Norman.
          </p>
          <pb facs="riksdagen-motions-pdf/data/1938/mot_1938__fk__278/mot_1938__fk__278-004.pdf"/>
          <p>
            k
          </p>
          <p>
            =
          </p>
          <p>
            tie ir
          </p>
        </div>
      </div>
    </body>
  </text>
</TEI>
