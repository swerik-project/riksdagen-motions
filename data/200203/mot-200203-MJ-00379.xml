<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0379/mot_200203_MJ_0379-0001.pdf"/>
      <div type="motHeader" xml:id="i-MDPVfUs1w7eDwmTZLxzYgj">
        <div type="motTitle" xml:id="i-LTiGzg23YZ3yMtv6jwhCWt"/>
        <div type="motSubmissionInfo" xml:id="i-Spi3gBBVkYrUqPjJKvzu8C"/>
      </div>
      <div type="motBody" xml:id="i-C3wuoELdBHwns85hh7SGkv">
        <div xml:id="i-2NTZGRMVzeB2U4Qu1BYNqf">
          <p xml:id="i-9C6rY9fmrGgCnFtLefTg3H">
            2002/03 mnr: MJ379 pnr: s45231
          </p>
          <p xml:id="i-AtVrqNp9V9xxAbqwPaW3J4">
            Motion till riksdagen 2002/03:MJ379
          </p>
          <p xml:id="i-UC2gKv5moTemaypBArDsR7">
            av Sören Wibe och Lena Sandlin-Hedman (s)
          </p>
          <p xml:id="i-G1eSs6DHsc4uEJ8jmPhWXD">
            Lokalisering av miljöpolitisk myndighet
          </p>
          <p xml:id="i-As5Kv2NVeX2GfMk2JXa2AE">
            Förslag till riksdagsbeslut
          </p>
          <p xml:id="i-UoWxZn3Eb6sYkTLNQB4FAH">
            Riksdagen tillkännager för regeringen som sin mening vad i motionen
            anförs om att den myndighet som skall ersätta ESO, och som skall
            syssla med miljöstudier, förläggs till Umeå.
          </p>
          <p xml:id="i-9suGokZSu3BjExshnv2kHV">
            Motivering
          </p>
          <p xml:id="i-L44DhLFhncri3av5Ne17yi">
            Som punkt nummer 13 i överenskommelsen mellan Socialdemokraterna,
            Vänsterpartiet och Miljöpartiet finns förslaget att omvandla ESO
            till ...” en ny organisation som sysslar med miljöstudier”. Vi
            vill i denna motion motivera varför denna nya myndighet bör förläggas
            till Umeå. Hög kompetens inom miljöområdet finns på många ställen
            i landet, däribland Umeå. I kommunen finns två universitet, Umeå
            universitet och Sve- riges lantbruksuniversitet. Dessutom finns,
            i form av ett samarbete mellan dessa båda universitet, Umeå miljöhögskola
            som nyligen startats. Och till detta kommer Statens institut för
            ekologisk hållbarhet som också är förlagt i kommunen. Samtliga
            enheter har en omfattande kompetens inom miljöområdet. Vid Sveriges
            lantbruksuniversitet i Umeå bedrivs miljörelaterad forskning vid
            flera institutioner, t.ex. Riksskogstaxeringen, som årligen inventerar
            landets skogstillgångar och i samband därmed även har en omfattande
            kartläggning av den biologiska miljön. Även vid universitetens
            andra institutioner, t.ex. institutionen för genetik och växtförädling,
            institutionen för zooekologi och institutionen för skogsekologi
            intar forskning om den biologiska miljön en framträdande plats.
            Vid institutionen för skogsekonomi, som f.ö. har en professur
            i naturresursekonomi, sker en omfattande forskning om miljöpolitiska
            frågor, och en stor del av de miljöpolitiska och miljöekonomiska
            analyser som utförts i landet det senaste decenniet har ombesörjts
            vid denna institution.
          </p>
          <pb facs="riksdagen-motions-pdf/data/200203/mot_200203_MJ_0379/mot_200203_MJ_0379-0002.pdf"/>
          <p xml:id="i-5W8bdvBF3G1bdCxuTeYQnR">
            2002/03:MJ379
          </p>
          <p xml:id="i-QeXJVgnZTyT9rAVWG4eZPH">
            Umeå universitet har som ett av sina prioriterade områden det
            ekologiskt hållbara och resursanpassade samhället. Här finns även
            Centrum för miljövetenskaplig forskning och Centrum för vilt-
            och fiskforskning. Professorn i statsvetenskap, Katarina Eckerberg,
            är en av landets främsta vad avser = forskning som = innefattar
            miljöpolitiska styrmedel och implementeringsprocesser. Sammantaget
            gäller att det finns en mycket bred forskarkompetens inom det
            aktuella området i Umeå. Detta borgar för att en förläggning av
            den tänkta myndigheten till Umeå kan rekrytera kompetent personal
            och att man har nära till flera avancerade forskningsmiljöer.
            Det är mot denna bakgrund vi anser att Umeå är en mycket lämplig
            lokalisering för den tänkta myndigheten. Samtidigt som detta beslut
            tas kan det även övervägas om inte den miljöpolitiska enhet som
            f.n. finns vid Konjunkturinstitutet bör sammanslås med den nya
            myndigheten. Mot bakgrund av detta föreslår vi att riksdagen uttalar
            som sin mening att den föreslagna myndigheten förläggs till Umeå.
          </p>
          <p xml:id="i-5A4MV5DKDNSWTT4RrwCrW6">
            Stockholm den 17 oktober 2002
          </p>
          <p xml:id="i-5fSjUdm1TcW5LR1Wj6LNLg">
            Sören Wibe (s) Lena Sandlin-Hedman (s)
          </p>
        </div>
      </div>
    </body>
  </text>
</TEI>
