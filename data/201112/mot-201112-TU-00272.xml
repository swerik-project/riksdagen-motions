<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00272">
  <teiHeader>
    <fileDesc>
      <titleStmt>
        <title>Södertörns infrastruktur</title>
        <author corresp="i-J6iNc7etmFsvBgThMM5STy">av Anna SteeleKarlström (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Södertörns infrastruktur</title>
          <idno type="rdwebb">GZ02T272</idno>
          <rs type="number">T272</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T272/text</ref>
          <ref type="dokument_url_html">http://data.riksdagen.se/dokument/GZ02T272</ref>
          <ref type="dokumentstatus_url_xml">http://data.riksdagen.se/dokumentstatus/GZ02T272</ref>
          <ref type="doc">http://data.riksdagen.se/fil/9959E3FE-3931-4AC4-B484-F95A71554EE8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J6iNc7etmFsvBgThMM5STy</idno>
            <name>Anna SteeleKarlström</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-His33JM41EF1Jg3BEMHDEs" type="signed"/>
        <correspContext corresp="i-His33JM41EF1Jg3BEMHDEs">
          <note type="signatory" corresp="i-J6iNc7etmFsvBgThMM5STy"/>
        </correspContext>
        <correspAction xml:id="i-NyiLw1f7HjCq68P7rcgKqF" type="numbering">
          <date when="2011-10-05"/>
        </correspAction>
        <correspAction xml:id="i-CRnxtDS8ni63HQRPdBipLj" type="submission">
          <date when="2011-10-03"/>
        </correspAction>
        <correspAction xml:id="i-uoAa5EXDs46ndyG4htjdV" type="transfer">
          <date when="2011-10-03"/>
        </correspAction>
        <correspAction xml:id="i-AjHznfH935SEa8CJ9vFKLX" type="assigned"/>
        <correspContext corresp="i-AjHznfH935SEa8CJ9vFKLX">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Ud9ga5a28cndb2y9dWX1dX">
            Förslag till riksdagsbeslut
          </head>
          <p xml:id="i-C4PQdxMkXEUAwR8U3gh6gt">
            Riksdagen tillkännager för regeringen som sin mening vad som
            anförs i motionen om Södertörns infrastruktur för jobb och tillväxt.
          </p>
        </div>
        <div type="motContent">
          <head xml:id="i-2BJ72tV6EmgYiKWohSfMnx" type="h1">
            Södertörn en attraktiv region
          </head>
          <p xml:id="i-QhS6B7rjvBC3dGd9dJBH5W">
            Södertörn har utmärkta kvaliteter för ökad tillväxt och kan bli
            en ännu mer attraktiv region. Södertörn ska kännetecknas av företagsamhet
            och vara en region dit företag och entreprenörer etablerar sig
            och utvecklas. En satsning på att utveckla Södertörn med arbetsplatser
            och utbyggd infrastruktur stärker Stockholmsregionens funktion
            som Sveriges tillväxtmotor.
          </p>
          <head xml:id="i-GD3FxQ1LNr1XSiS9ZMvPNC" type="h1">
            Södertörn en region med obegränsade möjligheter
          </head>
          <p xml:id="i-75wKAdUy4v6VDWPiMNGzMP">
            På Södertörn finns ett blomstrande näringsliv med många företag
            och arbetsplatser. Här finns stor kompetens och kunskapsintensiva
            verksamheter med stort internationellt rykte, som Astra Zeneca,
            Alfa Laval, Scania och Coca-Cola för att nämna några. Här finns
            kvalificerad utbildning, forskning och utveckling inom till exempel
            Södertörns högskola, Karolinska Institutet, Novum och Kungl. Tekniska
            högskolan. Södertörn har goda möjligheter till kraftigt ökat bostadsbyggande
            och förstärkning av samhällsservicen både för den egna befolkningen
            och för att ta emot många nya södertörnsbor. På Södertörn finns
            Sveriges mäktigaste urskogar söder om fjällregionen, ett rikt
            odlingslandskap, vackra sjöar och vattendrag, mängder av kulturminnen
            från svunna tider samt en spännande skärgård med många fina skärgårdsidyller.
            För att ta till vara Södertörns utvecklingsmöjligheter krävs krafttag,
            där statens insatser också är avgörande för Södertörns förutsättningar
            för tillväxt, välfärd och livskvalitet. På Södertörn kan det skapas
            flera nya stora arbetsplatsområden. Det finns till exempel attraktiva
            etableringsmöjligheter längs E4E20 mot Södertälje och Nykvarn.
          </p>
          <p xml:id="i-MAxXSxCMZcFC5mAiQcg711">
            Det är glädjande att väg 73 nu snart är utbyggd till motorvägsstandard
            i hela sin sträckning. Utbyggnaden kommer att få mycket stor betydelse
            för hela Stockholmsregionen. Etableringar kan här på sikt få motsvarande
            lägesfördelar som de på vägen mellan Stockholm och Arlanda. Nynäshamn
            bör utvecklas till både Stockholms uthamn och hela Stockholmsregionens
            port mot Östersjön, Gotland, Sankt Petersburg, Baltikum och Polen.
          </p>
          <head xml:id="i-Ff4nma6MU6WhUZeeo8b3GP" type="h1">
            Bygg ut infrastrukturen
          </head>
          <p xml:id="i-XiGDsp8QafxTJA4Amw8wEg">
            En viktig förutsättning för tillväxt och välfärd är att tillgängligheten
            till regionen och inom regionen förbättras. Möjligheten att säkert
            och bekvämt nå sin arbetsplats, sina vänner, kulturevenemang och
            andra fritidsaktiviteter i både den egna regionen och andra regioner
            inom och utom Sveriges gränser är avgörande för en hög livskvalitet.
            En förstärkning av transportsystemet är därför mycket viktig.
          </p>
          <p xml:id="i-JHcvAV5kfWfszgx6XVMAi9">
            En bättre kollektivtrafik inom Södertörn och till centrala Stockholm
            är nödvändig, liksom till flygplatser och arbetsplatsområden.
            Annars kan varken bostadsbyggande eller företagsutbyggnad ske
            lika framgångsrikt. Tvärförbindelserna på Södertörn och förbindelserna
            till de regionala kärnorna Flemingsberg, Södertälje, Haninge,
            Kungens Kurva samt till den framtida storhamnen i Nynäshamn måste
            förbättras. I kommande planer för infrastrukturen måste behoven
            av såväl förbättrad kollektivtrafik som vägförbindelser på Södertörn
            beaktas. Viktiga exempel på detta är Förbifart Stockholm som nyligen
            beslutats och en breddning av E4E20 mellan Hallunda och Södertälje
            för förbättrad tillgänglighet och trafiksäkerhet. Norviks hamn
            i Nynäshamn bör bli Stockholmsregionens port mot Östersjön, Gotland,
            Sankt Petersburg, Baltikum och Polen.
          </p>
          <p xml:id="i-DZDpP7NxLSza3RhX37EBvv">
            Södertörnsleden från Balingsnäs till Flemingsberg och vidare
            till E4E20 måste byggas så att snabba och punktliga transporter
            blir möjliga för näringsliv och tvärresande mellan olika delar
            av Södertörn liksom ökad tillgänglighet till och från E4. Södertörnsleden
            har tidigare fått en föreslagen byggstart till år 2011. Dessvärre
            har Svenska Naturskyddsföreningen (SNF) nu överklagat bygget,
            och det är osäkert när bygget kan starta.
          </p>
          <p xml:id="i-TNHbyJeS69WM1NPsDRaxUB">
            Upprustningen av järnvägen till Nynäshamn räcker inte, det behöver
            byggas dubbelspår på järnvägen hela vägen till Nynäshamn. Det
            behövs ökad turtäthet, kortare restid, färre trafikstörningar
            och bättre trafikering av regionens yttre delar. Färdigställandet
            av väg 225 mellan Södertälje och Nynäshamn måste garanteras. Detta
            är särskilt angeläget då Norvik är utbyggt. Detta bör riksdagen
            som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-6tJnqKuKuxUtYpsUA4xxSe" who="i-J6iNc7etmFsvBgThMM5STy">
              Anna SteeleKarlström (FP)
            </item>
          </list>
        </div>
      </div>
    </body>
  </text>
</TEI>
