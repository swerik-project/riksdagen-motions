<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--fk--00522">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__fk__522/mot_1962__fk__522-001.pdf"/>
      <fw xml:id="i-R1nGdSF8mEFzRDZxF4BNac">
        Nr 522—527 Motioner i Första kammaren, nr 522 år 1962 1
      </fw>
      <div xml:id="i-TFG5Tus62Coz3d4hH9nKDc" type="motHeader">
        <div xml:id="i-YNGJDGVVnqE7nDUSS8qrAS" type="motTitle"/>
        <div xml:id="i-QQEq3LEksGM53bFDubTU4T" type="motSubmissionInfo"/>
      </div>
      <div xml:id="i-Bu8FM89MfS23T1yCTmvSrH" type="motBody">
        <div xml:id="i-13wguWhGR9cZWmPsR7wi5r">
          <p xml:id="i-NX4HuUfU7mMUUXM3gCu8Kd">
            Nr 522
          </p>
          <p xml:id="i-Fjvap5XtZJWNKUuAfM381d">
            Av herrar Sundin och Svanström, i anledning av Kungl. Maj:ts
            propo- sition nr 35, angående teckning av aktier i Aktiebolaget
            Statens skogsindustrier m. m.
          </p>
          <p xml:id="i-2UVL8GBDomkn7CpQkWAcQF">
            (Lika lydande med motion nr 637 i Andra kammaren)
          </p>
          <p xml:id="i-JA5iD21UGhB3peejjDyTjd">
            Staten bör enligt vår mening äga och driva företag i näringslivet
            endast i de fall, där särskilda organisatoriska eller sociala
            skäl gör det erforderligt. En angelägen social motivering måste
            Aktiebolaget Statens skogsindustrier anses ha med uppgiften att
            upprätthålla skogsindustriell verksamhet i områden, där sådan
            verksamhet eljest inte kunnat och fortfarande inte kan säkras
            i den utsträckning, som måste anses erforderlig ur arbetsmarknads-
            och befolknings- politiska synpunkter. Under senare år har Statens
            skogsindustrier gjort betydande investeringar i anläggningar i
            övre Norrland. 1959 års riksdag godkände i princip utbyggnad av
            bolagets anläggningar i Piteå med en ny sulfatfabrik med pappersbruk.
            Enligt de grunder, som förelåg vid riksdagsbeslutet, skulle ifrågavarande
            investeringar uppgå till 120 milj. kronor. Bolaget ansåg sig genom
            självfinan- siering kunna klara högst en tredjedel av denna kostnad.
            Återstoden, ca 80 milj. kronor, skulle enligt riksdagsbeslutet
            täckas genom att bolagets aktie- kapital ökades med 21 milj. kronor
            och genom att 60 milj. kronor tillfördes bolaget som amorteringsfritt
            lån med 20 milj. kronor under vart och ett av åren 1960, 1961
            och 1962. De finansieringsgrunder, som angavs vid riksdagsbeslutet
            1959, har emeller- tid inte kunnat upprätthållas. I en i december
            i fjol ingiven promemoria har Statens skogsindustrier redovisat
            dels att utbyggnaden i Piteå i dagens läge beräknas kosta 175
            milj. kronor, dvs. 55 milj. kronor utöver det år 1959 angivna
            beloppet, dels att rörelseöverskott nu och för de närmaste åren
            inte kan bedömas uppkomma i sådan grad, att över huvud taget någon
            självfinan- siering av Piteå-anläggningen kan anses möjlig. I
            anledning härav föreslås i den förevarande propositionen, nr 35,
            att återstoden av de beräknade anläggnings- kostnaderna, i runt
            tal 115 milj. kronor, samt bolagets behov av ökat rörelse- kapital
            intill ett belopp av 15 milj. kronor skall täckas genom ökning
            av aktie- kapitalet med 130 milj. kronor. Vidare föreslås att
            bolagets aktiekapital härut- över skall höjas med 30 milj. kronor
            genom omvandling av motsvarande del av bolagets nuvarande skuld
            till staten. Härigenom skulle aktiekapitalet ökas från 100 till
            260 milj. kronor. Såsom departementschefen understryker är det
            att beklaga, att byggnads- projektet inte var tillräckligt förberett,
            när det 1959 framlades för riksdagen.
          </p>
          <p xml:id="i-SjB7WyXPV15UbprVw3WWPH">
            Bihang till riksdagens protokoll 1962. 3 saml. Nr 522—527
          </p>
          <pb facs="riksdagen-motions-pdf/data/1962/mot_1962__fk__522/mot_1962__fk__522-002.pdf"/>
          <fw xml:id="i-PDV14xZyBMR4yS8QqpCUxC">
            2 Motioner i Första kammaren, nr 522 år 1962
          </fw>
          <p xml:id="i-LiwGddDDhcsa4o7mWNnJht">
            I det läge som uppkommit måste det emellertid anses nödvändigt,
            att stats- makterna garanterar bolaget täckning för den totala
            anläggningskostnaden enligt de nu framlagda beräkningarna. Bolagets
            hemställan om att få det erforderliga medelstillskottet i form
            av aktiekapital har motiverats med den för bolaget mindre gynnsamma
            relationen mellan eget och främmande kapital, som bl.a... medför
            onormalt höga räntekostnader. Andra jämförbara företag är i betydligt
            större utsträckning finansierade med eget kapital. Förslaget i
            propositionen om ökning av aktiekapitalet synes oss därför böra
            godtas. Såväl i promemorian som i departementschefens yttrande
            har frågan om en strukturrationalisering inom företaget tagits
            upp till diskussion. Vissa företags- enheter anses ha så svaga
            ekonomiska förutsättningar, att nedläggning av driften måste övervägas.
            Den ytterligare kapitalförstärkning, som kan komma att krävas
            för rationaliseringen, skall enligt promemorian i första hand
            upplå- nas på kapitalmarknaden. Departementschefen understryker
            vikten av att bolaget snarast fullföljer sina undersökningar i
            vad avser behovet av struk- turrationalisering inom företaget
            samt verkställer erforderlig förberedande planering av konkreta
            åtgärder för en sådan rationalisering. I sammanhanget fäster departementschefen
            även uppmärksamheten på angelägenheten av att bolaget redan nu
            påbörjar erforderliga förberedande undersökningar om och projektering
            av i första hand Karlsborgsverkens fortsatta utbyggnad. Det är
            självklart angeläget, att möjligheterna till rationalisering av
            före- tagets verksamhet tillvaratages på bästa sätt, så att kostnadssänkningar
            kan uppnås i fråga om tillverkning, transporter och administration.
            Med den sociala motivering, som företaget har från arbetsmarknads-
            och befolkningspolitiska utgångspunkter, får emellertid de ekonomiska
            lönsamhetssynpunkterna inte vara allena utslagsgivande. Vid den
            avvägning, som måste göras, skall mål- sättningen enligt vår mening
            vara, att företaget genom sin verksamhet med- verkar till att
            sysselsättningen inom ifrågavarande område hålles uppe på tillfredsställande
            sätt och att härvid högsta möjliga rationalisering eftersträvas.
            För övre Norrland måste detta anses vara av största betydelse.
            De sysselsättningspolitiska uppgifterna har delvis berörts i propositionen.
            Departementschefen framhåller nämligen, att bolaget bör eftersträva,
            att personal, som inte kan få behålla sitt tidigare arbete, skall
            kunna utan mera avsevärd tidsutdräkt och andra olägenheter placeras
            i annan produktiv verk- samhet. Enligt vår mening är det härvid
            anledning att understryka, att vid nedläggning av företagsenhet
            eller driftinskränkning nya sysselsättningsmöj- ligheter måste
            eftersträvas inom området eller regionen i fråga. Av propositionen
            att döma synes avsikten vara, att de erforderliga under- sökningarna
            och beredningarna skall utföras internt inom bolaget. Det av 1960
            års riksdag uttryckta önskemålet om att företagsledningen, om
            så befanns påkallat, skulle utnyttja även utomstående expertis
            har sålunda inte tillgodo- setts.
          </p>
          <pb facs="riksdagen-motions-pdf/data/1962/mot_1962__fk__522/mot_1962__fk__522-003.pdf"/>
          <fw xml:id="i-X5xn4B3cfNAfTJFgCYi1ej">
            Motioner i Första kammaren, nr 522 år 1962 3
          </fw>
          <p xml:id="i-8cT3CLMaFQtVo2i9wACDn">
            Övervägandena rörande Statens skogsindustriers ställning och
            uppgifter gäller ett betydande men samtidigt komplicerat problemkomplex.
            Den eftersträ- vade strukturrationaliseringen och därmed nedläggning
            av vissa enheter men utvidgning av andra kan medföra avsevärda
            konsekvenser i vad avser kapital- försörjningen. Såsom vi ovan
            framhållit måste målsättningen härvid vara en sådan avvägning,
            att de sociala synpunkter, som motiverar företaget, kan till-
            godoses på bästa sätt. Det gäller sålunda att i ett stort näringspolitiskt
            samman- hang närmare pröva vilka uppgifter som bör åligga Statens
            skogsindustrier i områden, som för närvarande har stora svårigheter
            att på annat sätt bereda befolkningen arbetsmöjligheter i tillräcklig
            utsträckning. Bedömningen kan i en del fall väntas leda till slutsatsen,
            att vissa uppgifter inom bolagets verk- samhet i landet med fördel
            kan omhändertagas av enskild företagsamhet med dess större möjligheter
            till effektivitet. Den allsidiga utredning om Statens skogs- industriers
            ställning och uppgifter, som vi sålunda finner erforderlig, torde
            kräva expertis inte endast från företaget i fråga utan även från
            näringslivet i övrigt. Då frågorna samtidigt har stor politisk
            räckvidd, måste det också anses angeläget, att utredningen får
            parlamentarisk förankring. Med stöd av vad ovan anförts får vi
            hemställa, att riksdagen vid behandlingen av propositionen nr
            35 i skrivelse till Kungl. Maj:t måtte anhålla om en allsidig
            utred- ning rörande Aktiebolaget Statens skogsindustriers ställning
            och uppgifter i enlighet med vad i motionen har anförts.
          </p>
          <p xml:id="i-B1DPYJ8HHGAFmzMNJneu4z" type="date">
            Stockholm den 6 februari 1962
          </p>
          <p xml:id="i-N6AdAC3jGLinrkKAFKjCfb">
            Sven E. Sundin Ivan Svanström
          </p>
        </div>
      </div>
    </body>
  </text>
</TEI>
