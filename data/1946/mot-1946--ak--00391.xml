<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__391/mot_1946__ak__391-001.pdf"/>
      <fw xml:id="i-CfrPAa2SaRiHEK869AYrXj">
        12 Motioner i Andra kammaren, nr 391.
      </fw>
      <div type="motHeader" xml:id="i-Fkh6PikPYgfxYs2aJsaJxc">
        <div type="motTitle" xml:id="i-RKTJBE4N9ZAnQhP6AxQLxY"/>
        <div type="motSubmissionInfo" xml:id="i-MP5cywzoZwTN4yXFXSVPF3"/>
      </div>
      <div type="motBody" xml:id="i-4kSHewUvxS3M6YNReQNK9s">
        <div xml:id="i-APfS7wyDxZ8vBdopKxtdED">
          <p xml:id="i-4Ab4Kz59mhhRKxGGPxbTK6">
            Nr 391.
          </p>
          <p xml:id="i-LJPi2FRRZGHnA11CFgt8gN">
            Av herr Jansson i Örebro, angående viss ändring i den för medi-
            cinalstyrelsen gällande instruktionen.
          </p>
          <p xml:id="i-BgTBpawdKe16cx3HE3E4S1">
            Den 10 maj beslutade medicinalstyrelsen återkalla legitimationen
            för dr Georg Tallhagen, Karlskoga, samt förordna att han enligt
            lagen om behörighet att utöva läkarekonsten $ 4 andra stycket
            skall sinnesundersökas. Anledningen till medicinalstyrelsens ovannämnda
            beslut var en den 28 april 1944 inkommen anmälan från arméöverläkaren.
            Denna anmälan grundar sig på en skrivelse från fältläkare M. Boberg,
            vari denne redogör för en inspektion som han företagit tre dagar
            efter det han begärt dr Tallhagens avskedande från befattningen
            som läkare vid Bofors platsbefälstab. Denna inspektion, lik- som
            nämnda avskedande och anmälan till medicinalstyrelsen, hade föranletts
            av en anklagelseskrift från fo-läkaren Harry Danielsson, Örebro.
            Denna senare skrivelse är, liksom dess anklagelsepunkter, högst
            anmärknings- värd. Redan skrivelsens inledning: »Beder härmed
            vördsamt få — utan att gå officiell väg — anmäla en inspektion,
            som jag i dag företagit vid divisions- stabens sjukhus i Karlskoga»,
            anger skrivelsens privata natur. Det måste be- traktas som oriktigt
            av en militärläkare i ansvarig ställning att ej gå officiell väg,
            då det gäller allvarliga anmärkningar mot en kollega. I nämnda
            skrivelse säger dr Danielsson, att det »synes&gt; honom som dr Tall-
            hagen vore »så uttalat schizoid och paranoid att han omedelbart
            bör få en ersättare» och »undrar» om dr Tallhagens tillstånd icke
            förryckt hans medi- cinska tänkande. Som stöd för sitt förmenande
            anger han exempel på medi- cinska ordinationer av dr Tallhagen.
            I de fall dessa exempel äro konkret åter- givna visa de sig vara
            effektiva och ej ur annan synpunkt anmärkningsvärda. I övriga
            fall äro dr Danielssons medicinska anmärkningar uteslutande insinu-
            anta som t. ex. hans yttrande: »Han har komponerat ihop en ganska
            hårre- sande hostmedicin.» Detta får utgöra en anklagelse utan
            att angivaren besvä- rat sig med en analytisk redogörelse för
            den hårresande medicinen. Det är också svårt att ur medicinsk
            synpunkt förstå det bärande i följande anklagelse: »Anstränger
            den trevliga men förtvivlade sköterskan med att laga dietmat till
            4 ulcuspatienter, som han har liggande på sjuksalarna.&gt; Dr Danielsson
            sam- manfattar slutligen sina medicinska anmärkningar mot dr Tallhagen
            i föl- jande: »Har de mest fantastiska idéer om att hans terapi
            måste vara så effek- tiv som möjligt och har föga insikt om det
            nödvändiga och berättigade i att följa ”Anvisningar vid handhavandet
            av arméns läkemedel”. Han måste gå sin egen linje, och det går
            ej att tala honom till rätta, vilket jag givetvis försökt.»
          </p>
          <pb facs="riksdagen-motions-pdf/data/1946/mot_1946__ak__391/mot_1946__ak__391-002.pdf"/>
          <fw xml:id="i-NaVceEqmYAaKx1Qzk1fMQp">
            Motioner i Andra kammaren, nr 391. 13
          </fw>
          <p xml:id="i-2bWMHkpBC74EkZwx8ue6YE">
            Grunden till dr Danielssons anmärkningar mot dr Tallhagen gäller
            således den senares praktik vid militärförläggningen och att densamma
            varit allt för omsorgsfull mot därvarande patienter. Han har tydligen
            skött dessa efter sam- ma principer som sina civila patienter.
            Om detta icke står i överensstämmelse med »Anvisningar vid handhavandet
            av arméns läkemedel» bör detta icke vara komprometterande för
            dr Tallhagen, utan för dessa anvisningar. Jämte dessa anmärkningar
            bifogade också dr Danielsson ett stenografiskt referat av ett
            föredrag, som hållits av dr Tallhagen. Av flera omständigheter
            att döma är detta referat felaktigt och missvisande. Enligt uppgift
            rör det sig om ett två timmars kåserande anförande, hållet utan
            förberedelse och på order av militärbefäl. Då anförandet, enligt
            uppgift, refererats av otränad stenograf, vilken själv förklarat
            sig ha »bättrat på» stenogrammet, och då detsamma gott kan uppläsas
            på mindre än 20 minuter, måste det vara både ofullständigt och
            missvisande. Dr Danielssons åberopande av detta anklagelsematerial
            ter sig mycket egendomligt, då dr Tallhagen enligt uppgift förvägrats
            justera det- samma. I ovannämnda anklagelseskrift skriver dr Danielsson:
            »Nu kommer det svå- raste. Hur skall man bli av med karlen utan
            att hans sjukligt stegrade själv- känsla såras till det ena eller
            andra raseriutbrottet ?&gt; Men i dr Bobergs inlaga till arméöverläkaren,
            vilken vidarebefordrat densamma till medicinalstyrelsen, heter
            det: »Tallhagen visade sig vara omöjlig att tala till rätta —
            fo-läkare Da- nielssons skildring av honom är ingalunda överdriven
            — men han förklarade sig i alla fall nöjd att bli avlöst fr. o.
            m. 17/4.&gt; Detta bevisar dr Danielssons bristande omdömesförmåga
            i vad det gäller dr Tallhagens sinnesbeskaffenhet och att dr Boberg
            i denna sak talat mot bättre vetande. Anklagelserna mot dr Tallhagen
            äro sålunda av sådan art, att man måste ifrågasätta huruvida medicinalstyrelsens
            åtgärd kan vara motiverad. I medi- cinalstyrelsens av Kungl. Maj:t
            avfordrade utlåtande av den 11 december 1944 erkännes också, att
            styrelsens vidtagna åtgärd icke på något sätt har karaktä- ren
            av bestraffning för fel eller försummelse. Efter detta uttalande
            återstå endast angivarnas insinuationer och subjektiva omdömen.
            Att dr Tallhagen nöjaktigt utövat läkarkonsten bestyrkes av den
            spontana petitionsrörelse som i anledning av medicinalstyrelsens
            åtgärd kom till stånd bland hans patienter och deras anhöriga
            och som utmynnade i en besvärsskri- velse till Konungen undertecknad
            av 1800 personer. Sedan dess har rege- ringsrätten tagit formell
            ställning till detta ärende i det densamma förklarat att dr Tallhagens
            överklagande av medicinalstyrelsens ovan berörda åtgärd ej kunde
            upptagas till behandling enär densamma inkommit för sent och att
            fram- ställningen från det betydande antal personer som petitionerat
            ej heller kunde bli föremål för regeringsrättens behandling, då
            desamma ej ägde rätt föra ta- lan i saken. Detta har tydligen
            ej tillfredsställt folkopinionen, ty i Karlskoga och Deger- fors
            har i slutet av föregående år på nytt en namninsamling ägt rum
            för en
          </p>
          <pb facs="riksdagen-motions-pdf/data/1946/mot_1946__ak__391/mot_1946__ak__391-003.pdf"/>
          <fw xml:id="i-J9tBxNe8aXjjRzwd46w8Th">
            14 Motioner i Andra kammaren, nr 391.
          </fw>
          <p xml:id="i-Ay2uWToUg6Skt5z7dyxgXz">
            förnyad hänvändelse till Konungen, vilken petitionsrörelse enligt
            uppgift sam- lat 3 300 namnunderskrifter. Det har således blivit
            ett allmänt folkkrav på dessa platser att dr Tallhagen, med undanröjande
            av medicinalstyrelsens beslut av den 10 maj 1944, återfår sin
            legitimation som läkare. Av denna folkopinion, vilken på platsen
            haft till- fälle att erfara och bedöma de förhållanden, vilka
            föranlett anklagelserna mot dr Tallhagen, ger ytterligare anledning
            till förmodandet att medicinalstyrel- sens ovannämnda åtgärd icke
            varit välgrundad. I anslutning till vad sålunda anförts hemställes,
          </p>
          <p xml:id="i-QAiEe9PGg7fJZUR5Wcmh1b">
            att riksdagen måtte besluta att i skrivelse till Kungl. Maj:t
            hemställa om sådan förändring i för medicinalstyrelsen gällande
            instruktion, att ett upprepande av påtalade handlingssätt från
            styrelsens sida förhindras.
          </p>
          <p xml:id="i-EJd93v4dQNBEqWFiCcn7m8">
            Stockholm i januari 1946. Erik Jansson.
          </p>
        </div>
      </div>
    </body>
  </text>
</TEI>
