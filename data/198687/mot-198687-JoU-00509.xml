<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-JoU-00509">
  <teiHeader>
    <fileDesc>
      <titleStmt>
        <title>Kvalitetskravet på livsmedel</title>
        <author corresp="i-VUq3YNWZVencsKNxF2VzJ2">Kerstin Gellerman m. fl. (fp) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvalitetskravet på livsmedel</title>
          <idno type="rdwebb">GA02Jo509</idno>
          <rs type="number">Jo509</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GA02Jo509/text</ref>
          <ref type="dokument_url_html">http://data.riksdagen.se/dokument/GA02Jo509</ref>
          <ref type="dokumentstatus_url_xml">http://data.riksdagen.se/dokumentstatus/GA02Jo509</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VUq3YNWZVencsKNxF2VzJ2</idno>
            <name>Kerstin Gellerman</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-428Hjmwgi7AWPWkBr4Pecy</idno>
            <name>Lars Ernestam</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-8ihSXxrczC6r6e3uVHuU5A</idno>
            <name>Leif Olsson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NJ3F1x3TAusoKGWhKxXUFd</idno>
            <name>Bengt Rosén</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4SDdsYHXmKf6HFUD7DmMcE" type="signed"/>
        <correspContext corresp="i-4SDdsYHXmKf6HFUD7DmMcE">
          <note type="signatory" corresp="i-VUq3YNWZVencsKNxF2VzJ2"/>
          <note type="signatory" corresp="i-428Hjmwgi7AWPWkBr4Pecy"/>
          <note type="signatory" corresp="i-8ihSXxrczC6r6e3uVHuU5A"/>
          <note type="signatory" corresp="i-NJ3F1x3TAusoKGWhKxXUFd"/>
        </correspContext>
        <correspAction type="assigned" xml:id="i-9Wsn7qZ3ghUP9ywbArdJqs">
          <date when="2014-11-19"/>
          <time when="14:35:41"/>
        </correspAction>
        <correspContext corresp="i-9Wsn7qZ3ghUP9ywbArdJqs">
          <ref type="assignedTo">Jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_jo_509/mot_198687_jo_509-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1986/87:J0509
          </p>
          <p>
            Kerstin Gellerman m. fl. (fp) Kvalitetskravet på livsmedel
          </p>
          <p>
            Vad händer egentligen med våra livsmedel? Hur påverkar den moderna
            djurhållningen deras kvalitet? Grisfabriker, djurstallar och hönsfarmer
            där djuren lever under helt andra betingelser än i det gamla bondesamhället
            ifrågasätts i dag i långt större utsträckning än tidigare. Den
            debatt som förts så intensivt på senare tid har säkert gett en
            hel del kunskap till människorna och öppnat deras ögon för hur
            delar av det svenska jordbruket bedrivs. Risken för övertoner
            får dock inte skymma den oro som väckts och den risk för ett minskat
            förtroende för näringens utövare. Människor har en uppfattning
            om hur djur skall ha det — verkligheten har visat att det är annorlunda.
            3,5 miljoner människor bor i bara tre storstadsregioner. De flesta
            kommer inte i kontakt med ett levande lantbruk. De inhandlar maten
            i stora livsmedelskedjor. De vill ha bra mat till så lågt pris
            som möjligt. De vill ha färskmat. De befarar att tillsatser används
            för att påverka hållbarhet till ett visst datum och frågar sig
            oroligt, hur påverkar detta mig? Rapporter från forskare kan också
            få människor att ifrågasätta matkvali- tet. En dag kvicksilver
            i fisk — sluta med gädda — en annan dag cancerogena ämnen när
            vi steker eller grillar. Fler drabbas av allergier och astma,
            till en del får livsmedel med okända konserveringsmedel skulden.
            Vi har tillgång till färska grönsaker året runt. Frystekniken
            ger varor av bra kvalitet var vi än bor. Livsmedelskontrollen
            bevakar att tillåtna ämnen inte används antingen det gäller det
            inhemskt producerade eller det importerade. Det är viktigt att
            förtroende finns för den kontoll som utövas och att kontrollen
            av bekämpningsmedel i alla grönsaker är strikt. Sambandet mellan
            livsmedelskvaliteten och den moderna djurhållningen ställs alltmer
            under debatt. Den höga sjukdomsfrekvensen hos kalvar, grisar och
            fjäderfä har lett till en kraftig ökning av användningen av antibiotika,
            särskilt i stora besättningar. Kritiken mot generell inblandning
            av antibiotika i fodret leder till ändring i lagen med förbud
            fr. o. m. den 1 januari 1986. Det är bra. Fortfarande används
            stora kvantiteter antibiotika och kan också av djurägarna blandas
            in i fodret för att ges åt alla i en besättning. Självklart vilar
            det ett stort ansvar på bönderna själva så att denna möjlighet
            inte missbrukas. En ökad användning av antibiotika är tecken på
            missförhål- landen som inte skall medicineras bort. Det är förändringar
            i djurmiljön som behövs. Det finns klara indikationer på att miljön
            orsakar onödigt lidande hos
          </p>
          <pb facs="riksdagen-motions-pdf/data/198687/mot_198687_jo_509/mot_198687_jo_509-002.pdf"/>
          <p>
            djuren. Som exempel kan nämnas det stora antalet juverinflammationer,
            problem med klövlidanden. Båda exemplen är lidanden orsakade av
            miljön. Kalvar och ungdjur från egen besättning uppvisar som regel
            låg sjuklighet. I modern intensiv köttdjursuppfödning baserad
            på inköp av ungdjur från olika håll kan sjukligheten överskrida
            75 96. Det finns ett stort behov av utbildning för att öka kunskapen
            om de betingelser som djuren bör leva under. Redan 1976 väckte
            Biologsamfundet hos Nordiska rådet ett förslag om en utredning
            hur modern etologi kan påverka djurhållningen. Etologi är läran
            om hur djuren fungerar i sin naturliga miljö. Sedan 1983 finns
            en grundkurs om etologi i utbildningen för agronomer och veterinärer.
            I ungdomsskolan bör ingå flera besök på vanliga jordbruk och på
            djurfabriker. Om detta kombineras med rejäl undervisning skapas
            förhoppningsvis en opinion bland unga människor för driftformer
            som är bättre anpassade till djurens verkliga behov och levnadskrav.
            Djurskyddslagen är nu föremål för översyn. Den behöver ses över
            av många skäl. I lagen fastslås att ny teknik inom djurhållningen
            skall förprövas ur djurskyddssynpunkt. Enligt vad som framkom
            vid veterinärmötet hösten 1985 har skall i praktiken bytts ut
            mot bör. De lägre kraven är en farlig utveckling för djurhållningen.
            Om allvarlig vanvård av djur föreligger är djurskyddslagen i vissa
            hänseenden bristfällig. Genom skenöverlåtelse av äganderätt till
            djur kan vanvård fortgå och djuret utsättas för fortsatt lidande.
            Lagen ger ej stöd för att effektuera förbudsbeslut mot annan än
            den som står som ägare. Om man i sådana fall inte kan få någon
            ändring undergrävs respekten för fattade beslut och för lagstiftningen.
            Lagstiftningen måste ses över så att man kan ingripa mot den som
            vid handhavandet av djur allvarligt vanvårdar dessa utan att stå
            som ägare till djuren. Samhället måste reagera så att djurägare
            och konsumenter icke får den uppfattningen att den som behandlar
            djuren mindre väl och löser problem med mediciner erhåller bättre
            ekonomi genom djurhållning. Slakterier, mejerier och livdjurförmedlingar
            bör skärpa kraven på levere- rade djur och produkter. Bönderna
            måste få klara signaler att en god djurhälsa och därmed god livsmedelskvalitet
            premieras genom att prisavdrag genomförs på produkter som har
            någon form av anmärkning. Konsumenter måste genom märkning i butiken
            klart och tydligt få veta vilka livsmedel som kommer från helt
            friska djur och från djur som haft någon anmärkning vid slakt.
            Beträffande ägg kan motsvarande information innehålla uppgift
            på i vilket uppfödningssystem hönsen hållits. Det är viktigt att
            intensifiera forskningen för att undvika skador på djur som påverkar
            köttets kvalitet. Det är angeläget att kvaliteten blir direkt
            avgörande för ersättningen till producenterna. Så måste det även
            bli för mjölken. Om priset baseras på celltal kan den uppfödare
            premieras som har färre juverinflammationer. Konsumenterna upplever
            att maten blivit sämre under de senaste tio åren. En undersökning
            som SIFO gjorde för socialstyrelsens räkning i maj 1985 visade
            att färskhet värderades högst när det gäller livsmedel. Men även
            näringsvärde och råvaruinnehåll kom högt på listan. Det är paradoxalt
            att vi slumpar bort bra kött utomlands till ett lågt pris samtidigt
            som vi producerar
          </p>
          <p>
            Mot. 1986/87 Jo509
          </p>
          <pb facs="riksdagen-motions-pdf/data/198687/mot_198687_jo_509/mot_198687_jo_509-003.pdf"/>
          <p>
            korv med undermåligt innehåll. Överskottskött reas i djupfryst
            skick trots att konsumenten vill ha färsk vara. Gemensamt har
            det under de senaste årtiondena planerats för en ökad produktion
            med mer tanke på kvantitet än på kvalitet. Våren 1986 fattade
            riksdagen beslut om att avsätta medel till forskning för att förbättra
            livsmedelskvaliteten och minska användningen av kemikalier. Vi
            behöver t.ex. nya kunskaper om hur vi genom växtförädling kan
            få bort olämpliga produkter i maten. I dag domineras debatten
            av tillsatserna av fftämmande ämnen i våra livsmedel, medan frågan
            om nya ämnen som bildas vid grillning och stekning ännu inte fått
            samma framträdande roll. Det kan bli morgonda- gens ödesdebatt.
            Vi behöver också få veta hur vi skall definiera mörhet och saftighet
            i kött för att kunna kvalitetsbestämma råvaror. Till bilden hör
            att kunskapen om våra livsmedel är dålig. Åtta av tio 30-åringar
            vet inte hur man tillagar högrev. Unga hushåll köper nästan aldrig
            stekar — därför att de inte kan tillaga sås. En stor del av deras
            potatiskonsum- tion utgörs av mos tillverkat av pulver och av
            olika slags chips. Kraven på bättre livsmedel skulle skärpas om
            konsumenterna ägde större kunskaper. Därför är det angeläget att
            vi slår vakt om hemkunskapsundervisningen i skolan. Matens väg
            från producent till konsument är lång. Detta har några djuruppfödare
            funnit och etablerat en s.k. gårdsbutik. Där de finns är tillströmningen
            av kunder god. De stora kedjorna möter detta behov med fler manuella
            kött-ostdiskar men fortfarande har många konsumenter inget fritt
            val mellan storbutik och den lilla närbutiken. Hinder som stränga
            krav vid etableringstillstånd får inte omöjliggöra uppkomsten
            av nya s.k. köttbodar/gårdsbutiker.
          </p>
          <p>
            Hemställan
          </p>
          <p>
            Med hänvisning till vad ovan anförts hemställs 1. att riksdagen
            som sin mening ger regeringen till känna vad som i motionen anförts
            om antibiotika i djurfoder, 2. att riksdagen som sin mening ger
            regeringen till känna vad som i motionen anförts om behov av översyn
            av djurskyddslagen beträffan- de ny teknik i djurhållningen, 3.
            att riksdagen som sin mening ger regeringen till känna vad som
            i motionen anförts om behov av översyn av djurskyddslagen beträffan-
            de ansvarig vid vanvård av djur, 4. att riksdagen som sin mening
            ger regeringen till känna vad som i motionen anförts om behovet
            av märkning och kvalitetskrav på livsmedel, [att riksdagen som
            sin mening ger regeringen till känna vad som i motionen anförts
            om behovet av hemkunskapsundervisning i grundskolan,']
          </p>
          <p>
            Mot. 1986/87 Jo509
          </p>
          <pb facs="riksdagen-motions-pdf/data/198687/mot_198687_jo_509/mot_198687_jo_509-004.pdf"/>
          <p>
            5. att riksdagen som sin mening ger regeringen till känna vad
            som i Mot. 1986/87 motionen anförts om etablering av s.k. gårdsbutiker.
            Jo509
          </p>
          <p>
            Stockholm den 21 januari 1987
          </p>
          <p>
            Kerstin Gellerman (fp) Lars Ernestam (fp) Bengt Rosén (fp) Leif
            Olsson (fp)
          </p>
          <p>
            11986/87:Ub232.
          </p>
        </div>
      </div>
    </body>
  </text>
</TEI>
