<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00318">
  <teiHeader>
    <fileDesc>
      <titleStmt>
        <title>Utvecklande av den kooperativa hyresrätten</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvecklande av den kooperativa hyresrätten</title>
          <idno type="rdwebb">GU02C318</idno>
          <rs type="number">C318</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C318/text</ref>
          <ref type="dokument_url_html">http://data.riksdagen.se/dokument/GU02C318</ref>
          <ref type="dokumentstatus_url_xml">http://data.riksdagen.se/dokumentstatus/GU02C318</ref>
          <ref type="doc">http://data.riksdagen.se/fil/C80BD8CB-008A-40CF-998E-661CF302F95E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XmKTqAsvmq5YdWnVkhNyyV" type="signed"/>
        <correspContext corresp="i-XmKTqAsvmq5YdWnVkhNyyV">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction type="referral" xml:id="i-EWvR8yvdYxM6fLn4bWubxZ">
          <date when="2006-11-07"/>
        </correspAction>
        <correspAction type="dismissal" xml:id="i-SBS64gyhDKcAyt9GroJGme">
          <date when="2006-11-07"/>
        </correspAction>
        <correspAction type="numbering" xml:id="i-4wsbufPJzuHGdgXQ25uWdh">
          <date when="2006-11-02"/>
        </correspAction>
        <correspAction type="submission" xml:id="i-T7ygtctuAFYkjDSUf8rot3">
          <date when="2006-10-31"/>
        </correspAction>
        <correspAction type="transfer" xml:id="i-VqaC9rsVGhCewKLBBU5P7M">
          <date when="2006-10-31"/>
        </correspAction>
        <correspAction type="assigned" xml:id="i-Ro1jeWNt3KFxT2ZL5Ft9b6"/>
        <correspContext corresp="i-Ro1jeWNt3KFxT2ZL5Ft9b6">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-GFsgGq9TDFW99jQTB41ZKR">
          <head xml:id="i-7MJskBUsKuc9RSMebSWcbp">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 3
            </item>
            <item>
              4 Inledning 3
            </item>
            <item>
              5 Den kooperativa hyresrätten 4
            </item>
            <item>
              6 Den kooperativa hyresrätten som allmännyttig 4
            </item>
            <item>
              6.1 En spekulationsfri boendeform 4
            </item>
            <item>
              6.2 Försäljning av allmännyttiga bostadsföretag 5
            </item>
            <item>
              7 Skattefrågor 5
            </item>
            <item>
              8 Nationell samordnare 6
            </item>
          </list>
        </div>
        <div type="motProposal" subtype="förslag">
          <head xml:id="i-AUMeRBpks9jjzD93t5CsM2">
            2 Förslag till riksdagsbeslut
          </head>
          <list style="ol">
            <item xml:id="i-9eYvEhEp5f9aHPQmVxN7YM">
              Riksdagen tillkännager för regeringen som sin mening vad i motionen
              anförs om en indexreglerad maximinivå för upplåtelseinsatsen för
              den kooperativa hyresrätten.
            </item>
            <item xml:id="i-U58RFcc8zFLsm1WjdhbQFZ">
              Riksdagen tillkännager för regeringen som sin mening vad i motionen
              anförs om att se över hur tiden för en kooperativ hyresrättsförening
              att bli konstituerande kan förkortas.
            </item>
            <item xml:id="i-7QGcUGCofEiJsg3M7BiWgY">
              Riksdagen tillkännager för regeringen som sin mening vad i motionen
              anförs om kooperativa hyresrättsföreningars rätt att göra en intresseanmälan
              vid en försäljning av ett allmännyttigt bostadsföretag även om
              hyresgästerna i det aktuella lägenhetsbeståndet ännu inte är medlemmar
              i föreningen som gör anmälan.
            </item>
            <item xml:id="i-2EuqTLrq67r3wq3ranAWrZ">
              Riksdagen tillkännager för regeringen som sin mening vad i motionen
              anförs om att minst två tredjedelar av hyresgästerna i lägenheterna
              skriftligen måste samtycka för att ett köp ska bli möjligt.
            </item>
            <item xml:id="i-6QysWLtGDcDgt8Lg1H9Jif">
              Riksdagen tillkännager för regeringen som sin mening vad i motionen
              anförs om att gynna den kooperativa hyresrätten vid försäljning
              av ett allmännyttigt bostadsföretag.
            </item>
            <item xml:id="i-CYpxwAt4K4eRrVvp8XWaHQ">
              Riksdagen begär att regeringen låter genomföra en översyn av
              dagens skatteregler, med syfte att undvika att den kooperativa
              hyresrätten enligt hyresmodellen missgynnas i förhållande till
              ägarmodellen, och återkommer till riksdagen med förslag. 1
            </item>
            <item xml:id="i-VJvqbGdvVcP4g1vaW9XgTe">
              Riksdagen tillkännager för regeringen som sin mening vad i motionen
              anförs om att inrätta en nationell samordnare kring frågor rörande
              kooperativa hyresrätter.
            </item>
          </list>
          <p xml:id="i-7xK62ZyiePhPmCMsQATPgp">
            1 Yrkande 6 hänvisat till SkU.
          </p>
        </div>
        <div type="motContent">
          <head type="h1" xml:id="i-8cZEQeSnTBtoRq7NqWCRaR">
            Utvecklande av den kooperativa hyresrätten
          </head>
          <head type="h1" xml:id="i-JYuZXw2ncnCzxaGAzezKCy">
            3 Bakgrund
          </head>
          <p xml:id="i-nNEqey2GehSVDcwjPenvd">
            Kooperativ hyresrätt har funnits i olika former sedan början
            av förra seklet. 1987 infördes en försökslagstiftning som innebar
            att kooperativa hyresrättsföreningar kunde registreras som ekonomiska
            föreningar. Nio år senare genomförde Boverket på regeringens uppdrag
            en utvärdering (Boverket 1996:7), där man bl.a. konstaterade att
            upplåtelseformen var missgynnad i förhållande till exempelvis
            bostadsrättsföreningar.
          </p>
          <p xml:id="i-JrBGJPo3q9V86dzEGJQfSx">
            Boverket menade att i synnerhet ägarmodellen, som innebär att
            föreningen äger och förvaltar fastigheten, visat sig sårbar. Däremot
            hade hyresmodellen, där ett bostadsföretag äger fastigheten som
            hyrs ut till den kooperativa föreningen genom ett s.k. blockhyresavtal,
            visat sig mer robust. Man fann dock ett antal problem som hängde
            samman med den kooperativa hyresrätten som sådan. Det handlade
            bl.a. om problem med kreditgivning och hyressättningens koppling
            till bruksvärdesprincipen, vilket riksdagen genom olika beslut
            i dag har undanröjt.
          </p>
          <p xml:id="i-23guEi1ksELkd67CNCgDs2">
            Regeringen behandlade år 2000 ett betänkande om kooperativ hyresrätt
            (SOU 2000:95), vilket resulterade i en proposition om kooperativ
            hyresrätt (prop. 2001/02:62). I bred enighet beslutade riksdagen
            att anta lagförslagen, varvid den nya lagstiftningen om kooperativ
            hyresrätt trädde i kraft den 1 april 2002. Den nya lagen (SFS
            2002:93) reglerar de juridiska villkoren för kooperativa hyresrättsföreningar.
          </p>
          <head type="h1" xml:id="i-9EjKe1KC4jQULAes8k6TqR">
            4 Inledning
          </head>
          <p xml:id="i-R7MirVL8UgZQmtRoJxacjs">
            Trots att kooperativ hyresrätt alltså varit en lagstadgad upplåtelseform
            sedan 2002 har boendeformen av olika skäl inte nått den framgång
            många hade hoppats på. Endast ett femtontal kooperativa hyresrättsföreningar
            har registrerats på Bolagsverket sedan lagen trädde i kraft. Ett
            skäl till detta tros vara att utredningar kring boendeformen inte
            var slutförda innan lagstiftningen var ett faktum.
          </p>
          <p xml:id="i-Qe9ygsJWa7pUgmez5Spc2H">
            Den dåvarande regeringen karakteriserade den kooperativa hyresrätten
            som en önskvärd boendeform och gav under 2003 därför Boverket
            i uppdrag att utveckla förutsättningarna för upplåtelseformen.
            Uppdraget redovisades i mars 2005 i rapporten Kooperativa hyresrätter
            Nya möjligheter för den fjärde upplåtelseformen. I huvudsak anser
            Boverket även i denna utredning att den kooperativa hyresrätten
            behandlas orättvist i förhållande till andra upplåtelseformer.
            För att förbättra situationen har man pekat på regeländringar
            som kan åstadkommas inom ramen för den stomme som lagen (2002:93)
            om kooperativ hyresrätt utgör.
          </p>
          <p xml:id="i-RLqnziYF2GriFHnqCgnrhS">
            Vänsterpartiet håller till stor del med Boverket om de slutsatser
            som presenteras i rapporten. Vi föreslår nedan en rad förändringar
            som skulle kunna hjälpa till att utveckla och stärka upplåtelseformen,
            så att bildandet och ombildandet till kooperativa hyresrättsföreningar
            förenklas. Vidare föreslår vi åtgärder som syftar till att göra
            det lättare för kooperativa hyresrättsföreningar att utnyttja
            förköpsrätten enligt ombildningslagen om ett allmännyttigt bostadsföretag
            säljs.
          </p>
          <head type="h1" xml:id="i-UrRsA86aAEp1efAYp6RoQg">
            5 Den kooperativa hyresrätten
          </head>
          <p xml:id="i-GJvj58tXDbHwD1giChCGbs">
            Juridiskt finns det två olika typer av kooperativa hyresrättsföreningar.
            Dels hyresmodellen som innebär att föreningen hyr huset där man
            bor, dels ägarmodellen i vilken föreningen äger huset den bor
            i. I dag är hyresmodellen den helt dominerande formen.
          </p>
          <p xml:id="i-2hZbwJu15P2STUAawew5QL">
            Kooperativ hyresrätt brukar beskrivas som en spekulationsfri
            upplåtelseform, som befinner sig i en nisch mellan den konventionella
            hyresrätten och bostadsrätten. Tanken är att boendeformen ska
            innehålla ett större inslag av boendedemokrati och självförvaltning
            än den vanliga hyresrätten, samtidigt som den inte ska tvinga
            den enskilde till lika stora ekonomiska satsningar som en bostadsrätt
            vanligen kräver. Upplåtelseformen ger heller inte utrymme för
            sådana spekulativa inslag som ibland kan prägla bostadsrätten.
          </p>
          <p xml:id="i-AydTLcoRPJdk7zhf4TbwN8">
            I en hushållsundersökning som genomfördes av Institutet för bostads-
            och urbanforskning vid Uppsala universitet i november 2004 fick
            svenska folket ta ställning till vilken upplåtelseform man skulle
            föredra om man fritt fick välja. Rapporten visar att intresset
            för den kooperativa hyresrätten är mycket stort drygt 50 % uppgav
            att de skulle föredra att bo i någon av den kooperativa hyresrättens
            båda modeller, om man fritt fick välja. Störst var intresset hos
            hyresgäster, av vilka drygt 60 % skulle föredra detta alternativ,
            men även många boende i bostadsrätt uttryckte att de hellre skulle
            vilja bo med kooperativ hyresrätt. Särskilt viktigt att uppmärksamma
            är att den kooperativa hyresrätten uppfattas som just en spekulationsfri
            upplåtelseform som ökar boendedemokratin och ger hyresgäster större
            möjligheter att själva påverka och besluta om sitt boende och
            sina boendekostnader.
          </p>
          <head type="h1" xml:id="i-C4gvQ2gg86M6Bj2ozJRCvs">
            6 Den kooperativa hyresrätten som allmännyttig
          </head>
          <head type="h2" xml:id="i-155EHtHDLS26CBSFBdanrg">
            6.1 En spekulationsfri boendeform
          </head>
          <p xml:id="i-Gxh4EP3iiYaKozWfptLfsg">
            Den kooperativa hyresrätten kan efter en ansökan godkännas som
            allmännyttigt bostadsföretag. Därigenom kan boendeformen spela
            en viktig roll bl.a. vid en försäljning av fastigheter tillhörande
            kommunala bostadsföretag. För att spela denna roll måste boendeformen
            vara ekonomiskt tillgänglig för många hushåll och likaså inspirera
            till medlemmarnas engagemang i det egna boendet. Den kooperativa
            hyresrätten ska vara en spekulationsfri form av boende. Därigenom
            ska den alltid kunna kallas för allmännyttig och bl.a. kunna komma
            i fråga för kommunal marktilldelning.
          </p>
          <p xml:id="i-Kbc9hdY7bjjVLoEBqg9udv">
            Upplåtelseinsatsen bör därför hållas på en rimlig nivå och ligga
            på maximalt 100 000 kr för en normallägenhet. Upplåtelseinsatsen
            för den kooperativa hyresrätten bör även årligen kunna indexregleras
            efter den faktiska inflationen. Detta bör riksdagen som sin mening
            ge regeringen till känna.
          </p>
          <head type="h2" xml:id="i-EDsPj2ePsZXWvzKGfq5A4A">
            6.2 Försäljning av allmännyttiga bostadsföretag
          </head>
          <p xml:id="i-ThPtnn3dcCXVziPqUjeGui">
            Det måste bli enklare för boende i allmännyttiga bostadsföretag
            att förvärva sina hus för ombildning till kooperativ hyresrätt
            om en försäljning är aktuell. För att bättre utnyttja det alltför
            korta rådrum om tre månader som lagen stadgar vid en försäljning
            av ett allmännyttigt bostadsföretag ska den kooperativa hyresrätten
            bättre kunna utnyttja företrädesrätten enligt ombildningslagen.
            Regeringen bör se över hur den tid det tar för en kooperativ hyresrättsförening
            att bli konstituerande kan förkortas. Detta bör riksdagen som
            sin mening ge regeringen till känna.
          </p>
          <p xml:id="i-AVAVD7y6fCmgn95UJuxthd">
            En existerande kooperativ hyresrättsförening som godkänts som
            allmännyttig ska ha rätt att göra en intresseanmälan vid en försäljning
            av ett allmännyttigt bostadsföretag även om hyresgästerna i det
            aktuella lägenhetsbeståndet ännu inte är medlemmar i föreningen
            som gör anmälan. Detta bör riksdagen som sin mening ge regeringen
            till känna.
          </p>
          <p xml:id="i-J2iVuB6BjUwjCvNAsLAhTo">
            För att köp sedan ska bli möjligt måste minst två tredjedelar
            av hyresgästerna i lägenheterna skriftligen samtycka till detta.
            Detta bör riksdagen som sin mening ge regeringen till känna.
          </p>
          <p xml:id="i-W85W6ixYpAqPj1QE4aGphD">
            En kooperativ hyresrättsförening ska kunna bildas, och ligga
            vilande, av hyres­gästerna hos ett allmännyttigt bostadsföretag
            på samma villkor som i dag är möjligt för en bostadsrättsförening
            detta för att möjliggöra ett snabbt agerande vid en eventuell
            utförsäljning av det allmännyttiga företaget. Detta bör riksdagen
            som sin mening ge regeringen till känna.
          </p>
          <head type="h1" xml:id="i-EeAZZh11HP8FiGcvv83g6Y">
            7 Skattefrågor
          </head>
          <p xml:id="i-DMi2eYFR7KevJpF6Ze77Wz">
            En kooperativ hyresrättsförening som äger huset vars lägenheter
            de hyr ut till sina medlemmar enligt den s.k. ägarmodellen beskattas
            enligt schablonbeskattningsprincipen (inkomstskattelagen 39 kap.
            25 §). Om föreningen blockhyr lägenheterna från ett bostadsföretag
            för vidare uthyrning till medlemmarna i föreningen, saknas i dag
            särskilda beskattningsregler.
          </p>
          <p xml:id="i-8gt5ethZoXzFKQxyXpBRE2">
            Hyresmodellen måste ha ett hållbart och enkelt utformat system
            som är avpassat för föreningens grundläggande ändamål. Vänsterpartiet
            har tidigare föreslagit ett system där inkomstskattelagen ändras
            så att kooperativa hyresrättsföreningar som blockhyr minst tre
            lägenheter beskattas på motsvarande sätt som privatbostadsföretag,
            dvs. såsom bostadsrättsföreningar och kooperativa hyresrättsföreningar
            enligt ägarmodell, med den skillnaden att föreningen som intäkt
            tar upp motsvarande andel av fastighetens taxeringsvärde som blockhyresavtalets
            omfattning av fastigheten utgör. På detta sätt skulle en kooperativ
            hyresrättsförening enligt hyresmodellen inte missgynnas i förhållande
            till ägarmodellen eller bostadsrättsföreningen.
          </p>
          <p xml:id="i-5jcbPNVSHAHup5gggVGtPg">
            En översyn av dagens skatteregler bör genomföras med syfte att
            undvika att den kooperativa hyresrätten enligt hyresmodellen missgynnas
            i förhållande till ägarmodellen. Detta bör riksdagen som sin mening
            ge regeringen till känna.
          </p>
          <head type="h1" xml:id="i-PvvYTLEeV1psgU62yZnjfW">
            8 Nationell samordnare
          </head>
          <p xml:id="i-2zX4FvorCNMTMfJZUPFgZD">
            Regeringen pekade i direktivet till Boverkets uppdrag på behovet
            av organiserad spridning av kunskap och information om upplåtelseformen.
            Under uppdragets genomförande har Boverket, i samordning med Byggkostnadsforum,
            därför även tagit fram diverse underlag som kan underlätta för
            hyresgäster att bilda kooperativa hyresrättsföreningar och för
            kommuner och fastighetsägare att medverka till ombildning till
            kooperativ hyresrätt. Arbetet med ett mera långsiktigt informations-
            och kunskapsutvecklingsarbete samt rådgivning på nationell nivå
            måste dock fortgå. Boverkets förslag är att den nyligen bildade
            organisationen Sveriges Kooperativa Hyresrättsföreningar (SKH)
            blir en nationell samordnare på området. Förslaget innebär att
            man på nationell nivå, genom SKH, kan utveckla, stödja och främja
            tillkomsten av fler kooperativa hyresrättsföreningar.
          </p>
          <p xml:id="i-CG3ZsE978CRoxxyJePavx">
            Med hänvisning till ovanstående föreslår Vänsterpartiet att regeringen
            inrättar en ny anslagspost för en nationell samordnare kring frågor
            rörande kooperativa hyresrätter (se Vänsterpartiets motion utgiftsområde
            18). Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-DJACAtBfdrDXXFEEi85CAw" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-36oxuQFcVfWbrwsN85AukR" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-NbEZFKAQ7dsFx7G9zCDyWM" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-UdfqVvm4rPMGud4vL8LrHK" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-Ph9rk9oBwq5bsdQPutmiCr" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-N8ZnXDcKyLKcvGqiRQ8EjG" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-UG9kihLS7m4vYvKpe26UHx" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
