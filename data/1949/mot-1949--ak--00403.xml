<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__ak__403/mot_1949__ak__403-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 403. 11
          </p>
          <p>
            Nr 403.
          </p>
          <p>
            Av herr von Seth, i anledning av Kungl. Maj:ts proposition, nr
            201, med förslag till lag om pantlånerörelse.
          </p>
          <p>
            Kungl. Maj:t har i proposition nr 201 förelagt riksdagen ett
            förslag till lag om pantlånerörelse. Enligt propositionen skola
            i första hand kommu- ner och s. k. allmännyttiga företag erhålla
            tillstånd att driva pantlåne- rörelse. Såväl socialstyrelsen som
            ett flertal remissinstanser ha dock påpekat, att de enskilda pantlåneföretagen
            över lag äro välskötta företag och att skillnaden exempelvis i
            lånevillkoren mellan de olika företagsformerna icke är särskilt
            stor och ingalunda generell. Socialstyrelsens utredning av frågan
            säges ha gett vid handen, att de enskilda rörelseidkarna i regel
            skött sin verksamhet med ordning och reda samt att de städse efterkommit
            myn- digheternas föreskrifter och önskemål. Mot denna bakgrund
            framstår departementschefens förslag om före- trädesrätt för kommun
            eller s. k. allmännyttigt företag att erhålla till- stånd att
            bedriva pantlånerörelse såsom föga välgrundat. Departements- chefens
            motivering för förslaget inskränker sig till ett vagt uttalande,
            om att de i allmännyttigt syfte drivna företagen skulle erbjuda
            företräden av social natur. I propositionen ges, såvitt jag kan
            finna, inga som helst belägg för departementschefens generella
            uttalande. Icke heller socialstyrelsen har efter företagen utredning
            kunnat konkretisera de »sociala nackdelar», förknippade med den
            privata pantlånerörelsen, vilka man velat borttaga eller minska.
            Innan en så kraftig inskränkning som den i propositionen föreslagna
            i enskildas möjlighet att bedriva pantlånerörelse företages, bör
            man enligt min mening kunna påvisa, att t. ex. av kommunerna bedrivna
            pantlåne- rörelser skulle medföra större ekonomiska fördelar för
            de lånesökande än enskilda pantlåneföretag. Det syfte man vill
            uppnå är givetvis att bereda behövande möjlighet till pantlån
            på så fördelaktiga villkor som möjligt. Det är tvivelaktigt om
            den form av monopolisering av pantlånerörelsen, som förslaget
            faktiskt inne- bär, kommer att medföra några fördelar för de lånesökande.
            Det synes mig rimligt, att riksdagen vid sin behandling av lagförslaget
            uttalar, att låne- villkoren — icke den ena eller andra företagsformen
            — skall vara det utslagsgivande i konkurrensen om tillstånd att
            bedriva pantlånerörelse. Inte minst med hänsyn till den sociala
            nedvärdering, som vidlåder pantlån,
          </p>
          <pb facs="riksdagen-motions-pdf/data/1949/mot_1949__ak__403/mot_1949__ak__403-002.pdf"/>
          <p>
            12 Motioner i Andra kammaren, nr 403.
          </p>
          <p>
            torde det också vara med de lånesökandes fördel förenligt, att
            de beredas möjlighet att vid behov vända sig till skilda pantlåneföretag.
          </p>
          <p>
            I lagförslagets 1 $ säges, att tillstånd (att bedriva pantlånerörelse)
            med- delas för viss tid, högst tio år. Detta stadgande förefaller
            onödigt i betrak- tande av stadgandet i 5 $, enligt vilket tillstånd
            kan återkallas, när anmärk- ningar mot rörelsens skötsel därtill
            föranleda. Utgår man från den syn- punkten, att det är fördelaktigt
            för de lånesökande att flera pantlåneinrätt- ningar stå dem till
            buds, torde man också finna, att stadgandet om till- ståndsbegränsning
            till tio år är olyckligt. Det är givetvis föga lockande för en
            företagare att igångsätta och upparbeta en rörelse, om garanti
            för dess fortsatta existens icke kan lämnas för längre tid än
            tio år.
          </p>
          <p>
            I 9 $ stadgas, att panterna skola hållas försäkrade mot brand-
            och vatten- skada samt mot stöld till belopp, motsvarande minst
            summan av utläm- nade lån ökad med tjugofem procent. Mot en brand-
            och vattenskadeför- säkring av denna omfattning torde några invändningar
            icke kunna resas. En stöldförsäkring av föreslagen storleksordning
            synes mig dock onödigt betungande för pantlåneföretagen. Det torde
            finnas ytterst få möjligheter att stjäla ett helt pantlager. En
            s. k. »första riskförsäkring», eventuellt i proportion till rörelsens
            omfattning, borde kunna anses fullt tillräcklig som säkerhet mot
            stöld. Jag hänvisar till statskontorets yttrande på denna punkt.
          </p>
          <p>
            21 $ stadgar om skyldighet för utövare av pantlånerörelse att
            låta polis- myndighet undersöka rörelsens lokaler samt granska
            s. k. pantbok. Detta stadgande har i den föreslagna utformningen
            getts en alltför generell inne- börd och kan tänkas komma att
            uppväcka onödig irritation och missför- stånd. Om man inte finner
            det möjligt, att i lagtexten mera klart och kon- kret fastslå
            vissa regler, enligt vilka polismyndighet äger rätt att ingripa
            kontrollerande i pantlånerörelses verksamhet, torde det dock vara
            möjligt att utan sociala vådor begränsa polismyndighets rätt i
            detta avseende exempelvis genom ett tillägg till paragrafen, varigenom
            den skulle erhålla följande lydelse: »Utövare av pantlånerörelse
            vare skyldig låta polismyn- dighet undersöka rörelsens lokaler
            samt granska pantboken i den mån så erfordras för utredning angående
            brott.»
          </p>
          <p>
            I propositionen omnämnes en den 18 februari inkommen skrivelse
            från Stockholms pantaktiebolag angående enhetliga regler om dödande
            av för- kommet pantkvitto. Departementschefen har icke ansett
            sig kunna fram- lägga förslag i anledning härav. Det synes dock
            uppenbart, att det ligger i såväl det allmännas som pantlåneföretagens
            och framför allt de låne-
          </p>
          <pb facs="riksdagen-motions-pdf/data/1949/mot_1949__ak__403/mot_1949__ak__403-003.pdf"/>
          <p>
            Motioner i Andra kammaren, nr 403. 13
          </p>
          <p>
            sökandes intresse, att man snarast möjligt inför enhetliga regler
            för dödan- det av pantkvitton. Riksdagen bör därför enligt min
            mening vid sin be- handling av förslaget taga hänsyn till nämnda
            skrivelse och de motive- ringar, vilka däri ges för införandet
            av sådana regler. På grund av vad jag sålunda anfört hemställer
            jag,
          </p>
          <p>
            att riksdagen måtte besluta att giva bestämmelserna om förutsättning
            för tillstånd till pantlånerörelse sådan utform- ning att därav
            framgår, att allenast lånevillkoren i före- varande hänseende
            äro utslagsgivande; att tillstånden icke böra göras tidsbegränsade;
            att föreskrifterna om pantlåneföretags försäkringsskyldig- het
            utformas i enlighet med de i motionen föreslagna rikt- linjerna;
            att 21 $ i lagen gives det i motionen föreslagna innehållet samt
            att regler om dödande av förkommet pantkvitto upp- tages i lagen.
          </p>
          <p>
            Stockholm den 3 maj 1949. T. G. v. Seth.
          </p>
        </div>
      </div>
    </body>
  </text>
</TEI>
