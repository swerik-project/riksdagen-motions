<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00310">
  <teiHeader>
    <fileDesc>
      <titleStmt>
        <title>Arbetsmarknadsintegration över Sundet</title>
        <author corresp="i-QYUn9LH1BFyUaLeMaR5S5h">av Otto von Arnold (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmarknadsintegration över Sundet</title>
          <idno type="rdwebb">GY02Sf310</idno>
          <rs type="number">Sf310</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf310/text</ref>
          <ref type="dokument_url_html">http://data.riksdagen.se/dokument/GY02Sf310</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf310</ref>
          <ref type="doc">http://data.riksdagen.se/fil/24E8F8A7-52E9-406F-9174-48666C556BCE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QYUn9LH1BFyUaLeMaR5S5h</idno>
            <name>Otto von Arnold</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-a27Jf5Gpr7Qu7PoDZijLU" type="signed"/>
        <correspContext corresp="i-a27Jf5Gpr7Qu7PoDZijLU">
          <note type="signatory" corresp="i-QYUn9LH1BFyUaLeMaR5S5h"/>
        </correspContext>
        <correspAction xml:id="i-7EXF1PoR3Ky7tH1YG32MHk" type="numbering">
          <date when="2010-10-28"/>
        </correspAction>
        <correspAction xml:id="i-MHTSHTd2zH4Lqvrafaphtg" type="submission">
          <date when="2010-10-26"/>
        </correspAction>
        <correspAction xml:id="i-WxTUxtxDju8X2gEApvRLA8" type="transfer">
          <date when="2010-10-26"/>
        </correspAction>
        <correspAction xml:id="i-E3yQA3PgVgicBK3AJ9t8d5" type="assigned"/>
        <correspContext corresp="i-E3yQA3PgVgicBK3AJ9t8d5">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-A31k6U9sMy9DntrzifrF9u">
            Förslag till riksdagsbeslut
          </head>
          <list style="ol">
            <item xml:id="i-N29cSwhGRa4JTvx7qWjRrx">
              Riksdagen tillkännager för regeringen som sin mening vad som
              anförs i motionen om att se över lagstiftningen om socialförsäkring
              för dem som arbetar i både Danmark och Sverige.
            </item>
            <item xml:id="i-X4XTYTBmLDgAeRJmKNbtW">
              Riksdagen tillkännager för regeringen som sin mening vad som
              anförs i motionen om att se över lagstiftningen om arbetslöshetsförsäkring
              för dem som arbetar i både Danmark och Sverige. 1
            </item>
          </list>
          <p xml:id="i-PoBMtxzxfGyUUUgqWT9rHa">
            1 Yrkande 2 hänvisat till AU.
          </p>
        </div>
        <div type="motContent">
          <head xml:id="i-7oZHn2DFuzeBqSoJCf6NBj" type="h1">
            Motivering
          </head>
          <p xml:id="i-HmZSLG8b9uMHVEEtpVxyMa">
            Öresundsregionen har en mycket stor potential som tillväxtsregion
            för både Sverige och Danmark. Möjligheten att utnyttja potentialen
            är dock starkt avhängig av hur man hanterar de hinder som fortfarande
            begränsar interaktionen över landgränserna i fråga om pendling,
            rekrytering och migration över Öresund.
          </p>
          <p xml:id="i-HvvnNMzmkLg5bWHT9XXGm8">
            Det är av stor vikt att de båda länderna blir kompatibla när
            det gäller lagar och system så att människor kan förflytta sig
            över nationsgränserna utan att drabbas av oönskade konsekvenser.
            Inte minst kräver detta reformer rörande arbetslöshets- och socialförsäkringarna
            områden som berör såväl EG-rätten som nationell lagstiftning.
          </p>
          <p xml:id="i-6M4gDwDJBmm18rtV4g3Scf">
            I Öresundsregionen pendlar ca 19 000 arbetare dagligen från Sverige
            till Danmark. I nuläget är majoriteten av dessa heltidsanställda,
            vilket till viss del beror på att i grupper där heltidsanställningar
            inte är lika vanliga finns det bestämmelser som direkt försvårar
            möjligheten att samtidigt arbeta på båda sidorna om Sundet.
          </p>
          <head xml:id="i-CtiSvvSBL4JPtFmEfBoNzU" type="h2">
            Socialförsäkringsproblematiken
          </head>
          <p xml:id="i-LYdvwN75AK8i4WEdiqFZWd">
            Ett av de största problemen i Öresundsregionen är förknippat
            med socialförsäkringen. EU:s förordning 1408/71 handlar om att
            arbetstagare ska vara socialförsäkrade i det land där de arbetar.
            Vid arbete i mer än ett land är personen enligt huvudregeln socialförsäkrad
            i boendelandet.
          </p>
          <p xml:id="i-EwjG9QSgYcW8NprawhKzDy">
            För den som arbetar på båda sidorna av Sundet innebär detta i
            nuläget att den danska arbetsgivaren får betala de betydligt högre
            svenska arbetsavgifterna, om den anställde bor i Sverige och har
            parallella anställningar hos en svensk och en dansk arbetsgivare.
            Särskilt drabbade är anställda inom handels-, kultur- och restaurangbranscherna
            eftersom de ofta är beroende av olika former av flexibla, parallella
            korttidsarbeten.
          </p>
          <p xml:id="i-wKbwUHWAeyVULDa2wdUJj">
            Förutom reducerad flexibilitet på arbetsmarknaden har följden
            blivit att danska arbetsgivare nu lägger in klausuler i anställningskontrakten
            eller på andra sätt informerar om att de anställda inte får ta
            ett extraarbete i Sverige under tiden de arbetar i Danmark. Flexibla
            jobb är en viktig resurs både för arbetsgivaren och för arbetstagaren,
            men att ta flera deltidsarbeten vid samma tillfälle oberoende
            av plats är i dagsläget en principiell omöjlighet i Öresundsregionen.
          </p>
          <p xml:id="i-LPhqaEAxLodMJBzJBwBJ7j">
            Inom EU pågår arbetet med att anta en implementeringsförordning
            till den nya EG-förordningen 883/04 om social trygghet. Enligt
            den nya förordningen kommer frågan om arbete i två länder samtidigt
            troligen att lösas så att man betalar sociala avgifter i det land
            där man arbetar mest. Detta liknar dispensöverenskommelsen mellan
            Danmark och Sverige från 2002 som innebär att personen får tillhöra
            lagstiftningen i det land där arbetsgivaren har sitt säte om arbetet
            utförs där till minst 50 procent under en sammanhängande period
            av tre månader.
          </p>
          <p xml:id="i-9DM8jgVRx9T9KG5y81j7vB">
            I avvaktan på att vi får en ny samordningsförordning borde det
            finnas möjlighet att utöka denna dispensöverenskommelse till att
            gälla även andra grupper än de som arbetar för samma arbetsgivare.
          </p>
          <head xml:id="i-Vhg58Nkb7FHvZjhkmnBv5x" type="h2">
            A-kassa vid flexibla arbetsformer
          </head>
          <p xml:id="i-3h5wTaHCkf8m6HjkiuWXnM">
            En person som bor i Sverige och börjar arbeta i Danmark omfattas
            inte längre av den svenska arbetslöshetsförsäkringen. Detta innebär
            att personen ifråga inte längre ska vara medlem i svensk arbetslöshetskassa
            utan istället ska söka medlemskap i en dansk arbetslöshetskassa.
            För personer som är bosatta i Sverige, men som har flera korta
            anställningar i Danmark, skapar detta problem. Dessa personer
            ska följaktligen vara medlem i dansk arbetslöshetskassa de dagar
            de arbetar i Danmark och i svensk arbetslöshetskassa perioderna
            däremellan, det vill säga under arbetslöshetstiden. Detta innebär
            i vissa fall att en person behöver byta försäkringsland flera
            gånger under en månad.
          </p>
          <p xml:id="i-5o5f2owfpYGwDa44rXzDf5">
            Problemet beskrivs ingående i IAF:s (Inspektionen för arbetslöshetsförsäkringen)
            utredning Gränsarbetare i Norden som offentliggjordes i slutet
            av augusti 2008.
          </p>
          <p xml:id="i-MyQrFfGssKaxrh5Em1DoD1">
            Nu är det angeläget att vi skapar en hållbar lösning för personer
            som bor i Sverige, men som tar korta anställningar i Danmark,
            när det gäller arbetslöshetsförsäkringen.
          </p>
          <p xml:id="i-UeqpkLeGmfTrC2HXGBu6c5">
            I Danmark har arbetslöshetskassorna löst motsvarande problem
            genom att personer som är medlemmar i en dansk arbetslöshetskassa
            och bor i Danmark, tillåts vara kvar som medlem vid ett tillfälligt
            arbete i annat land. I efterhand återbetalar a-kassan medlemsavgiften
            för de dagar då personen ifråga inte omfattades av den danska
            arbetslöshetsförsäkringen. På detta sätt säkerställs att ingen
            är dubbelförsäkrad i EG-rättens bemärkelse. I den svenska arbetslöshetsförsäkringen
            finns det ingen motsvarighet till den danska lösningen, men då
            man i Danmark redan utvecklat denna modell borde det vara lätt
            att ta efter den i Sverige.
          </p>
        </div>
        <div type="motSignatures">
          <list>
            <item xml:id="i-Cq6PacGfwmNByLWsTiG7F4" who="i-QYUn9LH1BFyUaLeMaR5S5h">
              Otto von Arnold (KD)
            </item>
          </list>
        </div>
      </div>
    </body>
  </text>
</TEI>
