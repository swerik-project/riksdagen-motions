<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KrU-00294">
  <teiHeader>
    <fileDesc>
      <titleStmt>
        <title>Kirunasvenskarna</title>
        <author corresp="i-XcAqMe3ntVBboWUxqACfz">av Gunnar Andrén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kirunasvenskarna</title>
          <idno type="rdwebb">GZ02Kr294</idno>
          <rs type="number">Kr294</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GZ02Kr294/text</ref>
          <ref type="dokument_url_html">http://data.riksdagen.se/dokument/GZ02Kr294</ref>
          <ref type="dokumentstatus_url_xml">http://data.riksdagen.se/dokumentstatus/GZ02Kr294</ref>
          <ref type="doc">http://data.riksdagen.se/fil/1B6BE18F-3CF1-447C-9E14-F01A1D472DEB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TPMM9Wt6fWJgNtG2vhCExy" type="signed"/>
        <correspContext corresp="i-TPMM9Wt6fWJgNtG2vhCExy">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-HgoguQoLxX3MrZMoeDHFf4" type="numbering">
          <date when="2011-10-10"/>
        </correspAction>
        <correspAction xml:id="i-2Tn5rtBbvi546kGrEocB3c" type="submission">
          <date when="2011-10-05"/>
        </correspAction>
        <correspAction xml:id="i-C11jCx4wvT1f2AgbV7v213" type="transfer">
          <date when="2011-10-05"/>
        </correspAction>
        <correspAction xml:id="i-TxjqmMBYAEAMJuMhjN4Gpt" type="assigned"/>
        <correspContext corresp="i-TxjqmMBYAEAMJuMhjN4Gpt">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LPZsRV6bZR6FsUFJ21rGza" type="motBody">
        <div xml:id="i-WTha28VLvh9vAa55XxRFSQ" type="motProposal" subtype="förslag">
          <head xml:id="i-RXwQ454mNhn5WrWXTKCc3X">
            Förslag till riksdagsbeslut:
          </head>
          <p xml:id="i-GveD6YnFqWtFUrK7V4kXc7">
            Riksdagen tillkännager för regeringen som sin mening vad som
            anförs i motionen om Kirunasvenskarna och deras okända öde i dåtida
            Sovjetunionen.
          </p>
        </div>
        <div xml:id="i-7Z2KJkBD7NTPyLQYG9GR9c" type="motContent">
          <head xml:id="i-DExcJavH3j1ZZdRfaaaYQu" type="h1">
            Bakgrund
          </head>
          <p xml:id="i-M3eEyToqCiv5EXh64aM3UK">
            Forskningen om de så kallade Kirunasvenskarna, ett namn hänförligt
            till en dokumentationsmapp i UD:s arkiv, är sorgligt eftersatt.
            Varför är svårt att säga. Kanske har det ideologiska motiv, kanske
            har någon tyckt att det är för pinsamt att syssla med denna varböld
            i svensk politik, kanske finns helt andra förklaringar. Oavsett
            orsak hastar saken: Allt färre överlevande som kan berätta lever
            ännu.
          </p>
          <p xml:id="i-SXXNLYjxMoARmkGzPMB9q">
            De senaste åren har Forum för levande historia breddat sin upplysningsverksamhet
            till allt vidare områden. Det tog sig bland annat uttryck i en
            intressant utställning 2009 om massakrerna i Ukraina under åren
            19391945.
          </p>
          <p xml:id="i-VcsxxVxrHnjfUkgzMidDeV">
            Ett kvarvarande forskningsområde utgörs just av de svenskar som
            före och i samma socialistiskt-kommunistiskt ideologiskt präglade
            tid utvandrade och försvann österut.
          </p>
          <p xml:id="i-Q3WMGy1yDg1gmVAw8LrVpB">
            Vid Folkpartiets valupptakt i Kiruna den 1 september 2010 träffade
            jag den då 86-årige Bengt Jernelöf. Före sin pensionering hade
            han en 42-årig anställning och karriär i LKAB, och vid den stora
            gruvstrejken 1969 hade han avancerat till förman. Bengt Jernelöf
            tillhör dem som sett hela den moderna gruvan växa fram, hela förvandlingen
            av Kiruna. Men Bengt Jernelöf har något annat att berätta också.
            Hans mor, bortgången sedan länge, var en av de Kirunasvenskar
            som tubbades att resa österut, till Stalins lyckorike. Bengt Jernelöfs
            mor kom tillbaka, från Krim. Det är därför Bengt Jernelöf ännu
            finns och kan berätta. Men för vart år som går, minskar antalet
            personer med direkt eller indirekt vetskap om vad som hände. Låt
            dem berätta!
          </p>
          <p xml:id="i-PEfwX7V1UrRfvmikmEzGY5">
            Den 5 november 2007 utkom boken Knuts ask och Kejsaren av Karelen.
            Om den svenska Rysslandsfebern (Förlag: Hjalmarson &amp; Högberg).
            Det var den tredje boken av författaren och journalisten Kaa Eneberg
            i hennes egen, och av historieforskningen glömda eller möjligen
            illa sedda, rent privata men synnerligen offentliga redogörelse
            för ett av 1900-talets mest dramatiska skeenden i svensk samtidshistoria:
            den svenska Rysslandsemigrationen.
          </p>
          <p xml:id="i-HzySeKmyjLnMMupiEiSDJN">
            Enebergs tredje bok skiljer sig från de föregående då den tar
            som utgångspunkt en helt annan geografisk plats än Norrbotten
            och Kiruna. I centrum står Hallstaviksarbetaren Knut Andersson
            och hans brev hem, av släktingar förvarade i en ask, Knuts ask
            , till Sverige 19231928.
          </p>
          <p xml:id="i-TstWFikgF4rjgnFunQKiRW">
            Breven hem utgör ett unikt tidsdokument. Dess historia värde
            är stort, mycket stort, av flera skäl: personligt, ideologiskt,
            samtidshistoriskt. Varför? Vad hände? Varför teg och tiger det
            offentliga Sverige om det öde de många svenska Rysslandsemigranterna
            gick till mötes?
          </p>
          <p xml:id="i-KLmZwJ2h9o6WrEJfx3BC7k">
            Att många mötte döden inte på grund av sjukdomar eller andra
            normala orsaker utan genom ideologiska skenavrättningar är nu
            styrkt men forskningen uteblir. Varför?
          </p>
          <p xml:id="i-D27MyA68Jhq1Urp5A2c4d8">
            Göta Holmström, 92, var 2007 fortfarande i livet i Ryssland.
            Vad görs för att ta hand om henne om hon vill få till stånd en
            ändrad livssituation för sig och de sina i Ryssland?
          </p>
          <p xml:id="i-2YavMnJe7s2RBw9jp5aGr7">
            Många är de som engagerat sig för kända svenskar som råkar illa
            ut utomlands, gott så. Men vi har enskilt och, förlåt uttrycket,
            kollektivt kanske bättre tillsammans ett ansvar för enskilda i
            fjärran land, inte så mycket i avstånd räknat som historiskt och
            kulturellt: De kommo härifrån, de visste intet om det öde de mötte.
          </p>
          <p xml:id="i-UaMpStaJbgPv7UsUKLzLUe">
            Hur skall man se på Sovjetunionen (19171990)? Som en politisk
            parentes? Som ett oförblommerat terrorvälde? Som drömmen om det
            kommunistiska lyckoriket som försvann?
          </p>
          <p xml:id="i-LxRReFVECB2ZSK52GB6KKT">
            Upptäckten av den nedskjutna DC-3:an år 1952 över Östersjön väckte
            i början på 2000-talet berättigad uppmärksamhet. Under mer än
            50 år kunde ingen berätta eller bevisa vad som var sant om vad
            som skett.
          </p>
          <p xml:id="i-Sv44F34TmNyRkSJhqUZCTH">
            Orsaken är enkel och brutal. Det kommunistiska Sovjetunionen
            var ingen möjlig samtalspartner, sanningen var omöjlig att spåra,
            sanningen skulle snarast döljas. Historieskrivningen var under
            mer än sju decennier politiskt styrd och tillrättalagd för att
            passa makthavarna i Moskva.
          </p>
          <p xml:id="i-Qwm4RgcMQZfjofws4fPoA3">
            På samma sätt kunde diplomaten Raoul Wallenbergs öde efter försvinnandet
            i Budapest 1945 inte klarläggas förrän Sovjetstaten förintades
            av inre spänningar. Det är naturligt att Raoul Wallenbergs 100-årsdag
            den 8 augusti 2012 under detta riksmöte ihågkoms med en ceremoni
            i Stockholm. Det är glädjande att utrikesminister Carl Bildt ställt
            sig i spetsen för denna viktiga hågkomst.
          </p>
          <p xml:id="i-Kwgga1qucTK9LseGf11yS8">
            Wallenberg må vara död. Men icke glömd. Men får vi därför glömma
            de andra som inte kom tillbaka från terrorväldet i Stalins Sovjetunionen?
          </p>
          <p xml:id="i-QWjVeL88BeUTMTTv2v9cqE">
            Båda de nämnda händelserna spelade på sin tid stor roll i vårt
            land för bilden av vår store granne i öster. Sveriges utrikespolitik
            påverkades. När sanningen nu, bitvis och delvis, avslöjats, avslöjar
            detta i sin tur politisk förljugenhet, diplomatiskt krypande och
            historisk desinformation.
          </p>
          <head xml:id="i-LydbBKjcFVUrunKDUJsc4w" type="h1">
            Kirunasvenskarnas dystra öde
          </head>
          <p xml:id="i-5PJagPXHgMYBarNfxpiffd">
            Det är i det här perspektivet man skall se bristen på engagemang
            för att reda ut vad som hände vad vi vill kalla Kirunasvenskarna.
            I riksdagen har deras öde nästan aldrig berörts, med undantag
            för en interpellation (2006/07:622, besvarad av utrikesminister
            Carl Bildt den 21 juni 2007). DC-3:an och Raoul Wallenberg är
            inte de enda ouppklarade affärerna de till Sovjetunionen utvandrade
            svenskarna har också rätt att få en sanningsenlig beskrivning
            av vad som hände dem i deras nya hemland.
          </p>
          <p xml:id="i-KDGRmnVdNseQLR9SwoMG9A">
            Varför har så få intresserat sig för sanningen om vad som hände
            Kirunasvenskarna? De voro svenskar också de, om än avrättade i
            främmande land. Det är en skam på Sveriges banér, att så litet
            intresse genom åren visats deras öde. Bristen på engagemang utgör
            fortsatt bakgrunden till denna motion. Kirunasvenskarnas öden
            är värda att berätta, deras öde gör det om möjligt än angelägnare
            att göra så.
          </p>
          <p xml:id="i-J5BEU2KjfSXoGBLsZEvTFT">
            Låt mig påpeka att år 1944, efter att ha varit internerade på
            olika håll i Sverige men i huvudsak i Västmanland namnet Ryssvägen
            i Skinnskattebergs kommun minner ännu om vad som hände deporterades
            den 12 oktober 1944 cirka 900 ryska soldater via Gävle till dåvarande
            Sovjetunionen.
          </p>
          <p xml:id="i-UELgmf9zcRnKqRzK9ARPCF">
            Genom intensivt också privat forskningsarbete har journalisten
            Hans Lundgren, verksam vid Upsala Nya Tidning, bland annat genom
            en större artikelserie 2001 kartlagt vad som hände dessa i Sverige
            internerade ryska soldater. Hans Lundgrens forskningsresultat
            finns nu också utgivna i boken Krampen Ryssläger i Sverige under
            andra världskriget (Västmanlands läns museum, 2008, 240 sidor).
            Det ointresse som mött ryssfrågan markeras av att finansieringen
            av utgivningen av boken fått ske vid ett länsmuseum utöver personlig
            insats. Boken är mycket, mycket läsvärd, självfallet inte anmäld
            på någon rikstidnings kultur- eller politiksidor!
          </p>
          <p xml:id="i-HQHNKSi1uBq7a3NEDaxpzf">
            Väldokumenterad är däremot utlämningen till Sovjetunionen 1946
            av 148 balter som hade varit i tysk krigstjänst.
          </p>
          <p xml:id="i-KJ3rEmWSd8MJVkCMApWDWL">
            Här skall dock en annan fråga som kräver både forskning och återupprättelser
            av människor, varav ett fåtal ännu lever, beskrivas: Det som hände
            dem som begåvo sig till det påstått socialistiska lyckoriket.
          </p>
          <head xml:id="i-52XDCAiVwWbLMFe3G31h2u" type="h1">
            Den ideologiska bakgrunden
          </head>
          <p xml:id="i-PkZaw4caBtLYCmvhTHJpWd">
            Den ideologiska bakgrunden måste inledningsvis beröras. Den utgör
            samtidigt ramen för en vandring mot en brutal med icke officiell
            verklighet. Många reste fulla av hopp men mötte endast förnedring
            och död.
          </p>
          <p xml:id="i-83aSmoe6QLbvcwVWfJVYZX">
            Under 1920- och 1930-talen reste ett betydande antal svenskar
            till dåvarande Sovjetunionen, både från Stockholm och andra orter
            i södra Sverige men framför allt från Norrbotten.
          </p>
          <p xml:id="i-W5HAYCckEzeAvgBYgUwyjf">
            De reste i huvudsak av ideologiska skäl. Sovjetunionen framställdes
            i de kretsar där arbetskraft värvades till Sovjetunionen som ett
            socialistiskt lyckorike där socialismen skulle byggas och kommunismen
            förverkligas. Praktiskt taget alla resande var övertygade svenska
            kommunister. De fick ideologiskt stöd av dåtidens svenska kommunister.
            Verkligheten de mötte blev brutalt svart och blodröd.
          </p>
          <p xml:id="i-SFSRsGc149J4YPvKJ465tL">
            Många, i själva verket flertalet, kom att möta döden i Sovjetunionen,
            ytterst få kom någonsin åter till Sverige. De flesta mötte döden
            i sjukdomar eller dåliga levnadsförhållanden, andra dokumentationen
            är som lätt inses ofullständig mötte döden genom skenrättegångar
            och exekutioner.
          </p>
          <head xml:id="i-GU3T9bDRmec6m1VzMUMfr9" type="h1">
            Ett historiskt hål i Sverige
          </head>
          <p xml:id="i-BYik31RBvhEEhjaN3ivoSW">
            För Sveriges del handlar det om ett svart hål i vår historia
            om sådana hål kan ha en färg. Denna mörka del måste belysas, praktiskt
            och ideologiskt.
          </p>
          <p xml:id="i-LZ5LaxFiCWg4HyqmnS2X4y">
            Det är enligt min mening lämpligt att detta sker genom Forum
            för levande historia, hittills mest inriktat på mycket allvarliga
            mänskliga förbrytelser under andra världskriget, mindre på enskilda
            svenskars öden under första delen av 1900-talet. Detta hindrar
            naturligtvis inte att olika kartläggningar görs vid de historiska
            institutionerna vid universitet och högskolor, förmodligen lämpliga
            samarbetspartner med motsvarigheter i andra berörda länder.
          </p>
          <p xml:id="i-sdNz583vjd79Zg1k4Smxv">
            Som berörts har den tidigare journalisten på Dagens Nyheter,
            Kaa Eneberg, gjort ett pionjärarbete genom privat forskningsarbete
            som 1999 resulterade i de första mycket uppmärksammade artiklarna
            om svenskarnas tragiska öden i Sovjetunionen, och hösten 2000
            i boken Tvingade till tystnad (Hjalmarson och Högberg, Stockholm
            2000).
          </p>
          <p xml:id="i-2smTACy7JNLzWk56ADFYPH">
            Dåvarande statsrådet och chefen för Kulturdepartementet Marita
            Ulvskog (S) lovade i sammanhanget att nu skulle tidigare ovända
            stenar i fråga om svenskarnas öden vändas. Dessvärre har de goda
            ambitionerna inte följts av konkreta åtgärder. Om orsaken kan
            man endast spekulera: Brist på uppslag att forska i, ringa intresse
            från allmänheten eller det måste tyvärr också sägas hänsynstagande
            till främmande makt eller svenska partier eller organisationer
            som räds sin egen historia.
          </p>
          <p xml:id="i-XxuFawwY2kNHhUDco5AqY3">
            Vänsterpartiet, tidigare Sveriges Kommunistiska Parti och däremellan
            Vänsterpartiet kommunisterna, lovade för 1520 år sedan i högstämda
            ordalag att gräva i sin egen historia. Låt oss konstatera att
            den högtidliga retorik som hördes vid den tiden inte följts av
            synliga resultat vare sig ideologiskt eller forskningsmässigt.
          </p>
          <p xml:id="i-BshrUGn1YWzXXoHWhFPXU">
            Vänsterpartiets ledning är uppenbart alltjämt totalt handlingsförlamad
            i denna fråga. De tama försök som gjorts att bringa klarhet i
            tidigare generationers agerande, har omgärdats mer av omtanke
            om hur obehagliga avslöjanden skulle tas emot än historisk sanningslidelse.
            Av Vänsterpartiets egna forskningar i vad som skulle kunna vara
            historiens skräpkammare bidde det för att travestera H C Andersen
            en tumme.
          </p>
          <p xml:id="i-GBAEAdrjdzqxSYLDyQ72X9">
            När det gäller partiets tidiga ideologiska ogärningar föredrar
            partiledningen att vara totalt passiv inför varje tänkbar uppgörelse
            med partiets ryggradslösa historia. Förtigandet av sanningen,
            väl illustrerad genom omskrivningar i ett brev där både nuvarande
            och de tidigare partiordförandena i Vänsterpartiet, Lars Werner,
            Gudrun Schyman och Lars Ohly, varit inblandade, är illustrationer
            till detta. Problemen med sanningen har väl skildrats i ett tv-program
            av redaktören Jan Josefsson i programserien Uppdrag granskning
            i Sveriges television hösten 2004.
          </p>
          <head xml:id="i-8wkAMRyXXABfj5V1tZTeTM" type="h1">
            De avrättade och de som bara försvunnit
          </head>
          <p xml:id="i-VhycqFgugeARZtkya3aCSz">
            Kaa Eneberg har arbetat med kartläggning av så många som möjligt
            av de avresta svenskarnas öden i Stalins Sovjetunionen.
          </p>
          <p xml:id="i-BW8Ld8Ymq1aPA35aS6wEwt">
            I sin andra bok Förnekelsens barn (Hjalmarson &amp; Högberg,
            2003) konstaterade hon att ännu har ingen svensk forskare tagit
            itu med detta 'svarta hål'.
          </p>
          <p xml:id="i-F38YogykrKFJNacBRb9XCd">
            Jag kan bara beklaga att mitt journalistiska arbete, som väckt
            stort intresse, ännu inte lockat till professionellt forskningsarbete,
            skrev hon då. Hösten 2011 är forskningsläget oförändrat.
          </p>
          <p xml:id="i-Kn2cfcnhS3GTkQyiUKnNiY">
            Detta vetenskapliga tillkortakommande har lett till att alla
            de frågetecken om den nedtystade emigrationen som väcktes genom
            DN-artiklarna 1999 förblivit obesvarade. Vi vet i dag, ett decennium
            efter de första avslöjandena i Dagens Nyheter, inte mer om omfattningen
            av emigrationen, om antalet arkebuserade eller ens hur många svenskar
            som återvände hem än vad som redovisades då eller i Enebergs kompletterande
            böcker.
          </p>
          <p xml:id="i-Q3ZN6bUo8q9wnGjDWuS18W">
            Eneberg fann att 33 svenskar avrättats i 1930-talets Stalinland
            och att minst 45 fortfarande är bara försvunna. Källan är i samtliga
            de 33 klarlagda fallen den sovjetiska så kallade säkerhetstjänsten
            NKVD:s arkiv. Eneberg har genom studium av dessa tidigare hemliga
            arkiv funnit att de slutat sina dagar efter att ha anklagats för
            att vara sovjetfiender. Det finns skäl att tro att de ovan 45
            ännu försvunna svenskarna mött samma öde som de 33 som hittats
            i arkiven: De slutade i en massgrav med en kula i nacken, flertalet
            i Karelens tallbevuxna grusåsar åren 19371939.
          </p>
          <head xml:id="i-JR7HmU5U1TLGQBPctRo7X7" type="h1">
            En historisk skandal
          </head>
          <p xml:id="i-JZ9xn9CgppgukEaHdpCYu1">
            Den bristande forskningen kan komma att resultera i inte bara
            att värdefull förstahandsinformation från fåtalet ännu kvarlevande
            resenärer eller deras barn går förlorad utan också i något som
            har likheter med historisk skandal.
          </p>
          <p xml:id="i-Fo1x3pRQWnno8zxiKLEdNX">
            Men bakom emigrationen stod också krafter av andra slag, inte
            minst skildrat i boken Knuts ask och Kejsaren av Karelen (2007)
            där den finlandssvenske politikern Edvard Gyllings (18811940),
            tidvis bosatt i Sverige och den som på Lenins uppdrag drog upp
            riktlinjer för Karelens framtid, engagemang för Sovjetunionens
            räkning lyfts fram på ett tidigare icke beskrivet sätt.
          </p>
          <head xml:id="i-McrVhdGFdgFjRbxaCV8Pws" type="h1">
            Finlandssvensk?
          </head>
          <p xml:id="i-DcuvuW2Z7VDHammZfev2Fm">
            Nationalencyklopedin anger i stället finländsk-sovjetisk politiker
            vilket redan detta vittnar om vilka krafter som fanns med bakom
            den svenska emigrationen till Ryssland.
          </p>
          <p xml:id="i-RjLahhp4oPoUn5LW3Yh7NT">
            Edvard Gylling, fil.dr, var engagerad inom socialdemokratin men
            blev finsk finansminister i det röda folkkommissariatet som tog
            över makten under inbördeskriget i Finland 1918 men flydde strax
            därpå till Sverige för att 1920 återkallas till Sovjet som regeringschef
            19231935 i den så kallade Autonoma karelska socialistiska sovjetrepubliken.
            Hans öde liknade mångas av de emigranter som hamnade bakom Stalins
            stålvall: anklagad 1935 för borgerlig nationalism fördes han till
            fängelse i Sachalin där han troligen avled 1940 enligt Nationalencyklopedin,
            Eneberg uppger avrättad 1938.
          </p>
          <p xml:id="i-BE64rPyKAj2YuBWSfS9X5D">
            Bara att fastslå denna till synes triviala sak, att klarlägga
            dödsår för en regeringschef i Stalins sovjetvälde, var och när
            vederbörande avrättades eller på annat sätt bragtes om livet,
            visar hur angelägen ytterligare forskning inte minst i arkiv är.
            Därför måste Enebergs hittills privata forskningsprojekt få omfattande
            vetenskapligt stöd, både i vårt land och inte minst i de sovjetiska
            arkiv som redan finns tillgängliga eller kan komma att öppnas.
          </p>
          <p xml:id="i-GuRAvwyFw62X8udjEZxiYd">
            En mycket angelägen forskningsuppgift är att klarlägga, om det
            är möjligt, vad som hände de svenskar eller anhöriga som under
            de aktuella åren, uppenbarligen huvudsakligen förgäves, sökte
            stöd hos Sveriges ambassad i Moskva. Förmodanden bland annat av
            utrikesministern (21 juni 2007) att det i UD-arkiven finns föga
            att finna kan vara riktiga.
          </p>
          <p xml:id="i-9vzPVraNuLaE6an76omWJA">
            Men i så fall bör även det klarläggas. Ty eljest ligger det nära
            till hands att misstänka att det kan finnas diplomater eller andra
            diplomatiska skäl som gör att det ännu inte anses möjligt att
            kartlägga vad som hände på Sveriges beskickning i Moskva.
          </p>
          <p xml:id="i-HN9DaY5bQX9M2DAbAFKMNU">
            2004/05 års riksmöte beslöt liksom 2005/06, 2006/07, 2007/08,
            2008/09 och 2009/10 och 2010/11 års riksmöten att lämna motsvarande
            hemställan om Kirunasvenskarna utan bifall, dessvärre utan att
            motivera avslaget.
          </p>
          <p xml:id="i-HDR5xvqf9VrJL57XndngHK">
            När denna motion nu åter väcks är den därför än mer angelägen.
          </p>
          <head xml:id="i-RWqie9UqPcdNDubC7fuPd7" type="h1">
            Breddad undersökning med vetenskapligt stöd
          </head>
          <p xml:id="i-CZAJfgjFbeY8vQHuPuUh2U">
            Det tycks fortfarande vara i huvudsak Kaa Eneberg som med rysk
            hjälp letar efter svenskar i den en gång så fruktade sovjetiska
            säkerhetstjänstens, NKVD, olika redovisningar. I 2003 års bok
            skrev hon dock att flera unga forskare har hört av sig och förvånats
            över bristen på samlad historieskrivning, men tydligen lagt sina
            egna uppsatsplaner på is tills vidare. Vidare skriver hon: Forskningen
            är definitivt lågprioriterad.
          </p>
          <p xml:id="i-EGLnTZgGQKzZ91P1hmo7Lu">
            Av en sammanställning i 2007 års bok kan man dock se att fler
            och fler, inte minst i Finland, blir intresserade av de svenska
            emigranternas öden. Men vad händer om inget händer? Den historiska
            skandalen väntar bak nästa hörn. Men inte ens tidens gång kan
            utplåna en annan tids ideologiska ogärningar.
          </p>
          <head xml:id="i-FQEJ914NMy4F2VQgZAanj7" type="h1">
            Forskningen i våra grannländer
          </head>
          <p xml:id="i-enJW1mbZjicMNp3wqqeXi">
            Det är värt att notera att forskningsarbeten utgivits i våra
            grannländer. I Norge utkom 2001 journalisten Morten Jentoft med
            boken De som dro östover (Gyldendal, utgivningen bekostad delvis
            av norska UD) om norska kommunisters öden på Kolahalvön.
          </p>
          <p xml:id="i-Qm5kg6PRvPyTiWLNHWQiWA">
            I Finland har åtskilliga böcker om rysslandsfarare och deras
            öden utgivits. Emigrantinstitutet i Åbo, statligt finansierat,
            bekostade 2001 utgivningen av den karelska journalisten Eila Lahti-Argutinas
            andra bok om finska terroroffer ( Olimme joukko vieras vaan Vi
            var bara en skara främlingar ).
          </p>
          <p xml:id="i-9h63SSTwvMTjDYc8J7oS82">
            Dåvarande statsrådet Ulvskog talade våren 2001 i en riksdagsdebatt
            om vikten av att forskning om kommunismens historia nu kommer
            i gång även i Sverige. Bakgrunden torde bland annat ha varit att
            flera böcker av fransmannen Stéphane Courtoise, exempelvis Kommunismens
            svarta bok (svensk översättning Bokförlaget DN 1999 av Le livre
            noire du communisme , Paris 1997), då hade kommit ut i Sverige
            och väckt insikten om behovet av en granskning av den svenska
            kommunismens historia.
          </p>
          <p xml:id="i-GYPJcRAESN8a48yHJw2gKc">
            Vetenskapsrådet fördelade för några år sedan, 2002, bland annat
            mot bakgrund av statsrådet Ulvskogs riksdagsuttalanden drygt 9
            miljoner kronor, särskilt öronmärkta, till sju vetenskapliga treårsprojekt
            för att studera kommunistiska regimer.
          </p>
          <p xml:id="i-LDN71yMR9yrntNrDQ7HrCJ">
            Men dessvärre hade bara några få kopplingar till Sverige, däribland
            medieforskaren Göran Leths studie om den svenska nyhetsförmedlingen
            i Sverige på 1930-talet, redovisat tillsammans med Ester Pollack
            under rubriken Varför teg den svenska pressen ? i publikationen
            Arbetarhistoria 4:2001 (Arbetarrörelsens arkiv).
          </p>
          <p xml:id="i-UHUGeUD75Ayi9gF1YHqXAg">
            I Sverige har emellertid inga grundläggande forskningsprojekt
            kommit att riktas mot Kirunasvenskarnas öden. Det är uppseendeväckande.
            En viktig del i svensk modern historia förtigs.
          </p>
          <head xml:id="i-J7kfYkU8G4ytAuVQjVU6Ru" type="h1">
            Det går långsamt
          </head>
          <p xml:id="i-5DoMCbeVPCXFqHa1BRJG91">
            Den ideologiska uppgörelsen från 1990, 2001 eller det år man
            väljer att använda med kommunismen och Stalinterrorn går trögt
            i Sverige. Ett exempel är hur den planerade minnesplaketten över
            Rysslandsfararna som riksdagsledamöter (S) från Norrbotten ville
            ha 2001 i Kiruna inte finns uppsatt ännu. Projektet är lika dött
            som de flesta av de svenskar som utvandrade.
          </p>
          <p xml:id="i-XQFEEon8zmc4CywFGX8Gqf">
            Kaa Eneberg som symbol för ett eftersatt forskningsområde i vår
            tid behöver vetenskapligt stöd, tiden går fort och det är bråttom,
            bråttom, tyvärr sannare 2008 än tidigare år. Enebergs grundläggande
            studier av dömda svenskars personakter i Ryssland har stärkt henne
            i övertygelsen om att renläriga kommunister far med osanning då
            de än i dag hävdar att deras försvunna partivänner gjort sig skyldiga
            till ett lagbrott i Sovjetunionen underförstått att dödsdomarna
            och avrättningarna mot dem var helt i sin ordning. Har hon rätt
            eller fel? Endast forskning kan svara på den frågan.
          </p>
          <head xml:id="i-FfvRvdUMrza5ufujMwGJZY" type="h1">
            Vikten av klarläggande forskning
          </head>
          <p xml:id="i-E82QeH9yDBBt38pwhs4ySR">
            Kommunistpartiets, numera Vänsterpartiets, roll i sammanhanget
            är värd ett särskilt studium och forskningsklarlägganden. Partiet
            och dess föregångare har enligt Eneberg inte visat minsta intresse
            för att hjälpa till att belysa detta sorgliga kapitel i svensk
            historia. Varför? Varför vill eller orkar det enligt egen uppfattning
            så demokratiskt trovärdiga Vänsterpartiet inte ifrågasätta den
            gamla lojaliteten med centrala direktiv? Det intressanta är ju
            att tystnaden till trots har partiet hjälpt några partivänner,
            som drabbades av Stalins terror att komma tillbaka till Sverige,
            dock har det inte i något känt fall gällt utresta Kirunasvenskar.
            Liken i garderoben finns kvar.
          </p>
          <p xml:id="i-XwzYWK6AWwUJir2Zi8DvbJ">
            Inom den socialdemokratiska arbetarrörelsen har det också varit
            svårt att väcka frågan om forskning om vad som hände de ideologiska
            emigranterna till Sovjetunionen. Som framgick av Anna-Lena Lodenius
            bok Tvåfrontskrig (Hjalmarson och Högberg, Stockholm 2002) är
            den fackliga rörelsens udd i dag riktad mot nynazisterna, inte
            som tidigare mot både nazister och kommunister.
          </p>
          <head xml:id="i-5V1AgyFC8G2awsgfw8okKm" type="h1">
            Svensk eftergivenhet finns den?
          </head>
          <p xml:id="i-2DVGRpLKpkoTVgrrTsjjbN">
            En intressant utrikespolitisk aspekt gäller Sveriges förhållande
            till Sovjetunionen, i dag Ryssland. Har eftergivenhet mot den
            förr så militärt mäktige grannen kommit att påverka också svensk
            historieforskning? Redan att ställa frågan kan ses som en provokation.
            Likväl är den nyttig. Vilka hänsynstaganden görs när ett visst
            område ständigt prioriteras bort? Hänsyn till annan makt? Nej,
            sådant förekommer endast i andra länder, icke i Sverige.
          </p>
          <p xml:id="i-RZrn5MHVB9CrBi4oxavcib">
            Eneberg har antytt att anhöriga till svenskar i Sovjetunionen
            har, oftast förgäves, vädjat om hjälp hos politiker av olika schatteringar.
            Även icke-socialistiska statsråd har tillrått efterlevande släktingar
            att inte störa pågående dialog med Kreml. Ofta har sökandet efter
            den 1945 i Budapest av Sovjetarmén bortförde svenske diplomaten
            Raoul Wallenberg använts som förevändning att inte göra någonting.
          </p>
          <p xml:id="i-5DTCGswjqbYgZRpp3LXyyU">
            Det måste vara en intressant forskningsuppgift att klarlägga
            vilka återverkningar medveten eller omedveten eftergivenhet av
            helt andra skäl påverkat Sveriges agerande.
          </p>
          <p xml:id="i-QjGsnGnpG1MYTs9n3aqTZL">
            Professor Gunnar Richardson i Skara, tidigare riksdagsledamot
            (FP), har på ett förtjänstfullt sätt tagit sig an uppgiften att
            belysa detta ifråga om svensk eftergiftspolitik gentemot Nazityskland.
            Men fanns samma attityd, och kanske under mycket längre tid, gentemot
            Stalins Sovjetunionen och därefter?
          </p>
          <p xml:id="i-U1YhXs4691V2Yjpok5QEsG">
            Att diskutera ödet för svenskar, som frivilligt eller under tvång
            blivit sovjetiska medborgare, skulle kunna komplicera den diplomatiska
            diskussionen. Det resonemanget förekom ända in på 1990-talet.
            Det politiska samförståndet om att inte irritera ryssarna bestod
            mycket länge.
          </p>
          <head xml:id="i-LLiNzuGLJdAFMbr7am6C9U" type="h1">
            Grundforskningen saknas
          </head>
          <p xml:id="i-6aXy6Xio5cyuJHKFohPye3">
            Var finns mer material om emigranterna till Sovjet att hämta?
            Lars Björlin, Södertörns högskola, konstaterade häromåret att
            det saknas så kallad grundforskning att utgå från.
          </p>
          <p xml:id="i-9yG2yGHQpF3AQBixBWqMLV">
            Ett projekt, som kan få betydelse för Sverige, är den bearbetning
            av den internationella partiorganisationen Kominterns arkiv (officiellt
            benämnt Ryska statens arkiv för social och politisk historia)
            som den amerikanske forskaren John Heynes arbetar med. Sverige
            deltar här via Riksarkivet. Av intresse för oss är de 1 300 svenskar
            som finns i dessa arkiv som aktiva i den kommunistiska rörelsen.
            Enligt Björlin är det inte endast kommunisters namn som finns
            upptecknade.
          </p>
          <head xml:id="i-YRaUJaryTj4JEEcpHwM89k" type="h3">
            Mycket material i dagens Ryssland
          </head>
          <p xml:id="i-C6LajSc9SvQbA8rAZjXr5q">
            I Ryssland trycks numera oräkneliga dokument över dömda och arkebuserade
            människor under terroråren 19371938. Under 2003 gavs bland annat
            ut en 600 sidor tjock bok om 13 000 offer enbart i Karelen där,
            det bör påpekas, också de flesta svenskarna mördades.
          </p>
          <p xml:id="i-7xPWixQZ81kCMi1M1SbpeX">
            I boken Pominaljnije Spiskij Karelij 1937-1938 (Listor över avlidna
            i Karelen, Petrozavodsk 2002) har forskaren Jurij Dmitrijev, Petrozavodsk
            en av Kaa Enebergs samarbetspartner sammanställt mycket material,
            av mördande karaktär. Det märkliga är att denna forskning bekostats
            med offentliga medel i dagens Ryssland.
          </p>
          <head xml:id="i-QSsN6PtWRAy7rPWVEWC6iv" type="h1">
            Vår okända historia som kan bli känd
          </head>
          <p xml:id="i-DBv4VFSRaGGhQJhJmvWJXT">
            Intresset för historia, särskilt svensk historia, är större i
            vårt land än på många decennier. Forskningen har via mängder av
            populärt skrivna böcker nått en bred allmänhet. Den som vill veta,
            kan finna mycket.
          </p>
          <p xml:id="i-4CzPDcf1yH8ejk9ALhroAe">
            Men de öden som de svenskar som av ideologiska skäl emigrerade
            på 1920- och 1930-talen till Sovjetunionen gick till mötes utgör
            en del av vår okända historia. De finns inte i våra historieböcker
            dessa många hundra, kanske tusen svenska arbetare som sökte lyckan
            österut.
          </p>
          <p xml:id="i-QhKGvrnCTkwyh7er1nKCX">
            Men visst finns mycket forskningsmaterial att arbeta med, inte
            minst personliga som arkivchefen Carl-Uno Hannu i Luleå gjorde
            på 1970-talet med återvända svenskar, intervjuer som stannat i
            arkiven. Berättelserna om dessa svenska arbetares öden i Sovjetunionen,
            skriver Kaa Eneberg, har begränsat sig till någras personliga
            vittnesbörd. Kritik av sovjetsystemet har av kommunistpartiet
            uppfattats som propagandistisk och lögnaktig.
          </p>
          <head xml:id="i-8J1XCAKj8caTBuep2D4rET" type="h1">
            Begreppet Kirunasvenskarnas ursprung
          </head>
          <p xml:id="i-URur6FrtYMHLHSBmtwvYCV">
            Varifrån kommer begreppet Kirunasvenskarna? Svaret som ovan nämnts
            är en UD-dossier.
          </p>
          <p xml:id="i-5UQAAM8ogMj5QKP3hj1obe">
            Det är emellertid ett vilseledande samlingsbegrepp för den svenska
            arbetaremigrationen till Stalins Sovjetunionen. De flesta kom
            visserligen från Norrbotten, men en mer systematisk inventering
            än den jag själv är kapabel till skriver Eneberg skulle redovisa
            stora grupper även från andra industriområden än Malmfälten. Knut
            Andersson från Hallstavik är ett lysande exempel.
          </p>
          <p xml:id="i-St3DMqidXRFEyi7b9BPuja">
            Många kom i själva verket från Nacka och Tumba och industrier
            där, andra från Småland. I svenska utflyttningslängder återfinns
            också större grupper från sågverksområdena kring Sundsvall som
            Njurunda och liksom från Hallstavik norr om Norrtälje.
          </p>
          <p xml:id="i-38SrZVchuGAbcPZAtZDWyf">
            Den historiska forskningsuppgiften är stor, källorna kan vara
            många men minskas alltmer, dock är uppslagen att gå vidare och
            möjligheterna närmast obegränsade men det behövs stöd och ledning
            och beprövade vetenskapliga forskningsmetoder.
          </p>
          <p xml:id="i-QSnTL7R2sJxJ2cqWgTyjqV">
            Och det, hösten 2011, är bråttom, bråttom! Bengt Jernelöf har
            fyllt 87.
          </p>
        </div>
        <div xml:id="i-JC3HZgoGSvu4zBefg2xxoh" type="signatureBlock">
          <list xml:id="i-HaBWEjyYcQ6aMFEnobZ1PZ">
            <item xml:id="i-RSFecjksmHAr1oyBQwmQSg" who="i-XcAqMe3ntVBboWUxqACfz" type="signature">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
