<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1927--ak--00331">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__ak__331/mot_1927__ak__331-001.pdf"/>
      <fw xml:id="i-KtVxAMa9FksHdfT7hM21XY">
        Motioner i Andra kammaren, Nr 331. 1
      </fw>
      <div xml:id="i-QhFym6yMqWZEFc521b1bDo" type="motHeader">
        <div xml:id="i-2qpsHGmtKSJnHhVxdeQi3R" type="motTitle"/>
        <div xml:id="i-KAD1CDavk2Z7R3SjSe3APP" type="motSubmissionInfo"/>
      </div>
      <div xml:id="i-45ScvahouPnLs7JTfRxGpD" type="motBody">
        <div xml:id="i-QELAxZ2NPUeMwnjcaDJw1x">
          <p xml:id="i-GJPpWoSEcU1ezyGFvaxTbQ">
            Nr 331.
          </p>
          <p xml:id="i-8BQ1D2tg4wPwWMGFtggKhS">
            Av herr Sundström m. fl., i anledning av Kungl. Maj:ts propo-
            sition, nr 116, angående omorganisation av det högre skol-
          </p>
          <p xml:id="i-EWksVPeEUzJ4iHJJ51HbE4">
            väsendet m. m.
          </p>
          <p xml:id="i-K1CMM7sq4NwmtipGRTiWis">
            Föreliggande proposition innesluter en fråga, som allt sedan
            den moderna skolundervisningen genomfördes i vårt land varit en
            utav småfolkets stora livsfrågor. Här ifrågasättes ju ingenting
            mindre än att göra folkskolan till en för alla gemensam bottenskola,
            varifrån omedelbar övergång till högre skolor, då i första hand
            till realskola eller kommunal mellanskola, skall äga rum. Således
            blir här fråga om en fri tävlan för alla barn genom sin visade
            begåvning, flit och energi att arbeta sig fram och fortsätta sina
            studier i de högre skolformerna. Detta förhållande torde utan
            tvivel på alla områden i samhällslivet komma att medföra mycket
            goda och gynnsamma verkningar. Nu torde dock kunna få erinras
            om att särskilt under de senare åren ha nog, vad städer och stadsliknande
            samhällen beträffar, för folk i allmänhet rätt stora möjligheter
            förefunnits att låta sina barn få del av den högre skolutbildningen.
            Den här föreliggande reformen kan därför betraktas som en ur alla
            synpunkter möjlig likställighet mellan stads- och landsungdom.
            När så obestridligen är förhållandet, måste man givetvis se till
            att frågan löses på ett sådant sätt att syftet därmed även för
            landsbygdens barn blir praktiskt och ekonomiskt realiserbart.
            Skulle detta icke ske, blir ju hela reformen för dessa endast
            en tom gest. Departementschefen statsrådet Almkvist har också
            uti propositionen sid. 18 och 19 rört sig med dessa problem men
            icke, vad vi kunnat finna, framlagt något förslag till deras lösning.
            Han skriver emellertid, »det gäller att åvägabringa en sådan utformning
            av skolsystemet, att de bildningsmöjligheter, de högre skolorna
            erbjuda, kunna bekvämt utnyttjas icke blott av dem, som av ålder
            företrädesvis tagit dem i anspråk för sina barns undervisning
            utan jämväl av de stora skikt inom samhället, vilka först på senare
            tid vunnit politisk fullmyndighet». »I detta krav», säger han,
            »mötas individens välgrundade anspråk och samhällets välförstådda
            intresse. För den enskilde gäller det att, utan hänsyn till social
            eller ekonomisk ställning, få åt sig tryggad rätten att vinna
            dess
          </p>
          <p xml:id="i-2k7PYu4DFrRYxDDbtvF7iu">
            Bihang till riksdagens protokoll 1927, 4 saml. 69 häft. (Nr 331—334.)
            1
          </p>
          <pb facs="riksdagen-motions-pdf/data/1927/mot_1927__ak__331/mot_1927__ak__331-002.pdf"/>
          <fw xml:id="i-Hvbdwjqmp97Wg49gdkTnMy">
            2 Motioner i Andra kammaren, Nr 331.
          </fw>
          <p xml:id="i-8eKuKQDFaRDkRqC9KohtMe">
            utbildning för verksamhet i samhällets tjänst, som anlag och
            utrustning anvisa. För samhället framstår det som en bjudande
            plikt att intet underlåta för att de yttre hinder, som hittills
            upprest sig mot förhandenvarande bild- ningstillfällens utnyttjande
            av alla, oavsett sociala eller ekonomiska villkor, undanröjas.
            Endast på denna väg kunna i längden de för de skilda sam- hällsfunktionerna
            mest skickade personliga krafterna hållas tillgängliga.» »Ingenting
            får underlåtas att förhindra, att de ungas tillträde till högre
            undervisningsanstalter blir beroende väsentligen av föräldrarnas
            sociala och ekonomiska ställning», skriver departementschefen.
            Med fullt erkännande av dessa sunda och bärande grundsatser, anse
            vi det nödvändigt för att verkligen tillgodose den stora landsortsbefolkningens
            berättigade likställighet med den övriga befolkningens att billighet
            och rätt- visa kräva att även undersökes möjligheten för en sådan
            ekonomisk lösning. Det är ju så att kostnaden för själva skolundervisningen
            i och för sig icke är så betungande att den omöjliggör för föräldrarna
            att låta sina barn fort- sätta skolan. Däremot är för dem, som
            icke bo på plats, där skolan är förlagd, uppehållskostnaden i
            flesta fall oöverkomlig, vadan således dessa sakna alla möjligheter
            att komma i åtnjutande av vad här rätteligen borde vederfaras
            alla, som därtill visat sig äga nödiga förutsättningar. 'Om man
            sedan tänker på att hinder av detta slag icke i någon mån undan-
            röjas, så kommer i och med ett antagande av denna skolreform i
            övrigt en ytterligare stimulans för folk att söka sig in till
            städerna, något som av alla djupt är att beklaga. Med anledning
            av vad här anförts tillåta vi oss hemställa,
          </p>
          <p xml:id="i-CBJdMAxMCfCDdCtjxEjcDJ">
            att riksdagen, i anledning av Kungl. Maj:ts proposition nr 116,
            måtte uttala sig för att statsbidrag bör lämnas för i motionen
            avsett ändamål — eventuellt under villkor att vederbörande kommun
            anslår enahanda belopp; eller ock, om detta yrkande icke kan bifallas,
            att riksdagen måtte hos Kungl. Maj:t begära utredning och förslag
            i frågan om statsunderstöd till mindre bemed- lade elever vid
            kommunala mellanskolor och statsläroverk.
          </p>
          <p xml:id="i-XA1DAVAkFbABnR6Ur2jVjH" type="date">
            Stockholm den 11 mars 1927.
          </p>
          <p type="signatureBlock" id="i-T9m4JRsGHmwKapUeSDdffh">
            Fredrik Sundström. Ernst Hage. Hans Morfeldt. Nils Olsson. Mauritz
            Västberg. Helmer Molander. Herman Smedh.
          </p>
          <p xml:id="i-5z99STyaPjpBpR8WeJToxn">
            Ivar Engberg. Herman Norling. Abel Andersson.
          </p>
        </div>
      </div>
    </body>
  </text>
</TEI>
