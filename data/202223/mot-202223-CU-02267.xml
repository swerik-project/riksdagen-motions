<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-CU-02267">
  <teiHeader>
    <fileDesc>
      <titleStmt>
        <title>Stadsbyggnad för människa och miljö</title>
        <author corresp="i-9N94VnavhL9irJidF3qceM">av Katarina Luhr m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2267 av Katarina Luhr m.fl. (MP)</title>
          <idno type="rdwebb">HA022267</idno>
          <rs type="number">2267</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HA022267/text</ref>
          <ref type="dokument_url_html">https://data.riksdagen.se/dokument/HA022267</ref>
          <ref type="dokumentstatus_url_xml">https://data.riksdagen.se/dokumentstatus/HA022267</ref>
          <ref type="pdf">https://data.riksdagen.se/fil/F477C311-C75F-436A-B112-0D2027B273E6</ref>
          <ref type="docx">https://data.riksdagen.se/fil/C4B32266-AF87-41EC-887D-FE55FF119ECF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9N94VnavhL9irJidF3qceM</idno>
            <name>Katarina Luhr</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9fsFw1TuALNQWZGH3AZGpj</idno>
            <name>Jan Riise</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-JDd3G3miMyra3Ja6NFaSon</idno>
            <name>Marielle Lahti</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-KTmTMYsoqjqixxDSAwcrPb</idno>
            <name>Emma Berginger</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QD4x3iCFErJnkaf9L7bofE" type="signed"/>
        <correspContext corresp="i-QD4x3iCFErJnkaf9L7bofE">
          <note type="signatory" corresp="i-9N94VnavhL9irJidF3qceM"/>
          <note type="signatory" corresp="i-9fsFw1TuALNQWZGH3AZGpj"/>
          <note type="signatory" corresp="i-JDd3G3miMyra3Ja6NFaSon"/>
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-4K631U2FyQthafuME3cNGX"/>
          <note type="signatory" corresp="i-KTmTMYsoqjqixxDSAwcrPb"/>
        </correspContext>
        <correspAction xml:id="i-2M5MzHRXyyd6NnJQcxpxe6" type="submitted">
          <date when="2022-11-23"/>
          <time when="16:55:09"/>
        </correspAction>
        <correspAction xml:id="i-RUxzpJdui4uU2bj4BFYrrA" type="reviewed">
          <date when="2022-11-23"/>
          <time when="19:58:56"/>
        </correspAction>
        <correspAction xml:id="i-7VHcTK3pPQyEvUCLPnfdDd" type="referred">
          <date when="2022-12-01"/>
        </correspAction>
        <correspAction xml:id="i-VWUK8rdvkgUxkUbQGP74Bv" type="assigned">
          <date when="2023-10-23"/>
          <time when="08:49:49"/>
        </correspAction>
        <correspContext corresp="i-VWUK8rdvkgUxkUbQGP74Bv">
          <ref type="assignedTo">Civilutskottet</ref>
        </correspContext>
        <correspAction xml:id="i-FLkqSnTovgdxG88YnySw3E" type="behandlas_i"/>
        <correspContext corresp="i-FLkqSnTovgdxG88YnySw3E">
          <ref type="uppgift">2022/23:CU10</ref>
          <ref type="ref_dok_id">HA01CU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU10</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2ma8hMi14izXPFz2y8uKmy" type="behandlas_i"/>
        <correspContext corresp="i-2ma8hMi14izXPFz2y8uKmy">
          <ref type="uppgift">2022/23:CU12</ref>
          <ref type="ref_dok_id">HA01CU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU12</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7RWNXrQX6WxxgtoFfj7e5U" type="behandlas_i"/>
        <correspContext corresp="i-7RWNXrQX6WxxgtoFfj7e5U">
          <ref type="uppgift">2022/23:KrU1</ref>
          <ref type="ref_dok_id">HA01KrU1</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WvzyMemz3rHyRbi7dSauJU" type="motHeader">
        <div xml:id="i-Qg2uiwL8nz7LWSS99TKgpn" type="motTitle">
          Motion till riksdagen 2022/23:2267 av Katarina Luhr m.fl. (MP)
          Stadsbyggnad för människa och miljö
        </div>
      </div>
      <div xml:id="i-9TTKNk1LEozLAGfzxY4mRA" type="motBody">
        <div xml:id="i-9siyVTPha8cHbK8VAcaojA" type="motProposal" subtype="förslag">
          <head xml:id="i-DSQnstsdgKufJ1XmGipf9J">
            Förslag till riksdagsbeslut
          </head>
          <list xml:id="i-JQo6NxxzuEUnKXd31htLEJ">
            <item xml:id="i-V7nwLQc5YiUKqzE4dZZYxy" sortKey="Yrkande 1">
              Riksdagen ställer sig bakom det som anförs i motionen om att
              anta ett nationellt mål om att minst hälften av alla byggnader
              senast 2025 ska byggas med trästomme och tillkännager detta för
              regeringen.
            </item>
          </list>
          <list xml:id="i-GiXbUeNNkoHLPGFWQrTfsK">
            <item xml:id="i-VKZWnz6AAcq5GnuexZMSS6" sortKey="Yrkande 2">
              Riksdagen ställer sig bakom det som anförs i motionen om att
              säkerställa att beräknad energiåtgång också är den verkliga efter
              att en byggnad uppförts och tillkännager detta för regeringen.
            </item>
          </list>
          <list xml:id="i-9Y6YjcjfA98mxpfZ9QdWnT">
            <item xml:id="i-GURnv8kF7afE4ncxupMkMH" sortKey="Yrkande 3">
              Riksdagen ställer sig bakom det som anförs i motionen om att
              införa energikrav på det befintliga byggnadsbeståndet och utreda
              hur åtgärderna för att nå kraven bäst finansieras och tillkännager
              detta för regeringen.
            </item>
          </list>
          <list xml:id="i-8m1JnARbEMPgthZqxSzd9q">
            <item xml:id="i-9dqxLmJryUNzLuehxAca6x" sortKey="Yrkande 4">
              Riksdagen ställer sig bakom det som anförs i motionen om att
              utreda hur klimatkrav kan ställas på material i projekt som är
              vanligt förekommande inom landskapsarkitektur såsom torg, lekplatser,
              parker, gågator och andra vistelseytor och tillkännager detta
              för regeringen.
            </item>
          </list>
          <list xml:id="i-FJwCGBqfGmPTLZbvYGy8R9">
            <item xml:id="i-dRZqsWHek6g1qQwjfyWUR" sortKey="Yrkande 5">
              Riksdagen ställer sig bakom det som anförs i motionen om att
              stödet för grönare städer ska utvecklas så att det bidrar till
              att bibehålla och stärka urbana ekosystemtjänster och tillkännager
              detta för regeringen.
            </item>
          </list>
          <list xml:id="i-RKFhmvsxkDQ1FkVKGTjTzL">
            <item xml:id="i-TPrex38YZNryygsFtVw9vH" sortKey="Yrkande 6">
              Riksdagen ställer sig bakom det som anförs i motionen om att
              göra grönytefaktor till ett krav i all nyproduktion och tillkännager
              detta för regeringen.
            </item>
          </list>
          <list xml:id="i-Wcr1uv2Bsd2kqWq8V39iDm">
            <item xml:id="i-9ANHweW8iNY6PbvZAWaeat" sortKey="Yrkande 7">
              Riksdagen ställer sig bakom det som anförs i motionen om att
              alla kommuner senast 2025 ska ha upprättat en plan för att arbeta
              med ekosystemtjänster och förstärkning av biologisk mångfald i
              planering, och detta tillkännager riksdagen för regeringen.
            </item>
          </list>
          <list xml:id="i-TQ2Xq8cwkuqavAVvvKkeD">
            <item xml:id="i-4EAaHE8EHMxbSkgXKZcgJv" sortKey="Yrkande 8">
              Riksdagen ställer sig bakom det som anförs i motionen om att
              lagstiftningen ska anpassas och vägledningar utformas för att
              underlätta för kommuner att ställa krav på kompensation för grönstruktur
              (naturvärden och rekreationsvärden) när oexploaterad mark tas
              i anspråk för bebyggelse eller infrastruktur, och detta tillkännager
              riksdagen för regeringen.
            </item>
          </list>
          <list xml:id="i-51i7nmYLkegudfSR3Mw53W">
            <item xml:id="i-KZLhpeocRosWEpBfV2rV6E" sortKey="Yrkande 9">
              Riksdagen ställer sig bakom det som anförs i motionen om att
              stärka politiken för gestaltad livsmiljö, bl.a. genom fler regionala
              noder och ytterligare medel till Statens konstråd, och tillkännager
              detta för regeringen.
            </item>
          </list>
        </div>
        <div xml:id="i-4D2Eb426W78raLah9Qa9qT" type="motContent">
          <head xml:id="i-Dj2TNNYFRvYQm9JjNNk35y" type="h1">
            Inledning
          </head>
          <p xml:id="i-JVBZMLvWgqsWzpzjkkxcmA">
            Vår tids största utmaning är klimatförändringarna. Byggbranschen
            står idag för nästan en femtedel av Sveriges totala utsläpp och
            då är dessvärre bara de inhemska utsläppen inräknade. Idag har
            vi kunskapen att bygga både passivhus och plushus, men samtidigt
            är energiåtgången för att värma upp våra befintliga byggnader
            stor. Energianvändningen behöver minska både i nybyggnation och
            i det befintliga bostadsbeståndet. Detta gäller även utrymmen
            mellan husen. Var, av vad och hur vi bygger våra hus kommer att
            ha stor påverkan på vår miljö i många generationer framåt. Bostadsbyggande
            och för­tätning har också gjort att vi fått ett ökat behov av
            stadsgrönska och ekosystemtjänster, vilket gör att vi har ett
            ökande behov av att planera och stärka naturen i våra städer.
            Det vi bygger idag ska fungera väl också om 100 år och då gäller
            det att vi planerar våra samhällen utifrån det perspektivet. För
            att få en hög livskvalitet i staden behöver vi ta ett helhetsgrepp
            över stadsbyggnadsprocesserna där människa och miljö står i centrum
            och där även kulturen får en självklar plats. Vi behöver en hållbar
            bostadspolitik där miljö- och klimatpåverkan minskar.
          </p>
          <head xml:id="i-HPWFDsHr4ZsYDLgiGFDBBt" type="h1">
            Bygg och planera klimatsmart
          </head>
          <p xml:id="i-5CBN6MvqBxXBmmL396f3Ek">
            Klimatet är vår tids största ödesfråga. Sverige ska bli världens
            första fossilfria välfärdsland och senast 2045 ska Sverige ha
            nollutsläpp av växthusgaser. Bygg- och fastighetssektorn står
            för ca 20 % av landets totala utsläpp av växthusgaser – och då
            är endast inhemska utsläpp inräknade. Det är framför allt byggskedet
            och särskilt valet av material som behöver bli mer klimat- och
            miljösmart. Användningen av plast i bygg­nation utgör en betydande
            andel av Sveriges totala plastanvändning och användningen av betong
            har hög klimatpåverkan och behöver minska. Vi behöver också se
            över möjligheten att klimatförbättra vårt befintliga byggnadsbestånd.
            Det behövs en politik för att kunna mäta, följa och minska den
            negativa klimatpåverkan från sektorn ur ett brett perspektiv.
          </p>
          <p xml:id="i-GAGmQDuhY6hyvhACBLPrYN">
            Miljöpartiet vill åstadkomma en hållbar och cirkulär bygg- och
            bostadspolitik för att säkerställa kommande generationers tillgång
            till en levande natur och mångfald, såväl i staden som i samhället
            i övrigt. Detta ställer krav på att offentliga aktörer såsom kommuner
            och regioner långsiktigt ska utveckla och använda sitt ägarskap
            av mark på ett hållbart sätt för att det växande samhället ska
            värna och utveckla den biologiska mångfalden.
          </p>
          <p xml:id="i-5RQYGXbv694Ej4Ddsi7u4r">
            Städer och samhällen står inför stora utmaningar när det gäller
            strategisk planering för att möta klimatförändringar och ställa
            om till ett fossilfritt samhälle.
          </p>
          <head xml:id="i-b9J8Zfc9zqf61Uwn4qZKr" type="h1">
            Öka träbyggandet
          </head>
          <p xml:id="i-25ZxUaQhHeJixUZiV8qJ74">
            Ett utvecklat träbyggande kan bidra till att möta behovet av
            nya och överkomliga bostäder av god kvalitet. Trä har egenskaper
            som ger bra förutsättningar för industriell byggproduktion, en
            hög grad av prefabricering och serietillverkning, vilket på sikt
            kan pressa byggkostnaderna, effektivisera bostadsbyggandet och
            öka konkurrensen på marknaden. En stor del av en byggnads miljöbelastning
            är kopplad till själva till­verkningsprocessen, bl.a. beroende
            på vilka material som används, hur mycket transporter som behövs
            och vilka markberedningsarbeten som fordras. Sverige har länge
            fokuserat på att minska energiförbrukningen i nya och befintliga
            bostäder, där vatten-, el- och värmeförbrukning har stått i centrum.
            Det finns idag behov av ett ökat fokus på byggskedet och klimatpåverkan
            ur ett livscykelperspektiv.
          </p>
          <p xml:id="i-GRHvrjDHPmY5xbtiAS8EBN">
            Genom att trä används binds koldioxid under lång tid i byggnaden.
            Trä är även relativt lätt och minskar på så vis transporterna
            och förenklar påbyggnader på befintliga fastigheter. Trä kan också
            användas som isolermaterial. Det är helt enkelt klimatsmart att
            använda trä som byggmaterial.
          </p>
          <head xml:id="i-8mMkFETyU6CZ2KVKxE2oqU" type="h1">
            Energikrav
          </head>
          <p xml:id="i-HGec2fzD8Qdrs13xRymfGa">
            Idag går det att bygga passivhus, ja till och med plushus. Vi
            behöver se till att de hus som byggs nu inte bara beräknar fram
            sin energiåtgång vid drift utan också visar att den stämmer genom
            mätning då husen väl har uppförts. Vår största utmaning när det
            gäller energiåtgången för byggnader är vårt befintliga bostadsbestånd,
            alla de hus som redan är byggda. Vi behöver se till att vi kan
            klimatförbättra de hus som redan finns och för det behöver vi
            ställa krav på hur mycket energi de faktiskt får dra. Däremot
            behöver de renoveringar som görs ske varsamt för att undvika överrenoveringar
            och inte belasta hyresgästernas ekonomi i sådan utsträckning att
            de inte har möjlighet att bo kvar.
          </p>
          <head xml:id="i-wKRGyzxQWBBJxfYbMf9Ks" type="h1">
            En mer hållbar stadsplanering
          </head>
          <p xml:id="i-5mkC1WX8tzdPT5okssEw9W">
            När städer förtätas och fler bostäder byggs följer en stadsbyggnadsprocess
            med på köpet. Ett stort fokus ligger idag på miljö- och klimatkrav
            för byggprocessen för bostadsbyggandet men mindre fokus på platserna
            mellan husen såsom torg, lekplatser, parker, gågator och andra
            allmänna platser. Idag gäller till exempel klimatdeklarationer
            bara byggnader, inte andra projekt där både miljö- och klimatpåverkan
            också har stor inverkan.
          </p>
          <p xml:id="i-VhP9CGdmgG5EryMCBNzVXD">
            Slutsatser från ett flertal studier och projekt är att de material
            som är vanligt före­kommande inom landskapsarkitektur kan ha väldigt
            varierande påverkan på sin klimat­påverkan och att slutgiltiga
            val i en gestaltning kan göra stor skillnad. Ett exempel visas
            i en studie från Sveriges lantbruksuniversitet från 2020 där man
            visar skillnader i klimatpåverkan för olika anläggningsmaterial
            där exempelvis ny granit från Kina och från Sverige skiljer sig
            markant, från 754 kg CO2e/m3 till 100 kg CO2e/m3, vilket på modelltorget
            som används som exempel skulle öka utsläppen med 152 000 kg CO2
            om det senare skulle använts jämfört med den svenska graniten.
            Används istället återanvänd granit minskar dessa utsläpp till
            noll i denna beräkning. Vi anser därför att det är av vikt att
            även klimatberäkna och införa klimatkrav på bygg- och anläggningsmaterial
            i utomhusmiljöer.
          </p>
          <head xml:id="i-D5UPwxYxQwAiDxQ4kKxmzo" type="h1">
            Grönskande städer är levande städer
          </head>
          <p xml:id="i-RQnN8JDkU7RCy9qDU2zPBK">
            När städerna växer behöver planering och insatser för stadsgrönska,
            ekosystemtjänster och förstärkt biologisk mångfald prioriteras.
            Den biologiska mångfalden i städer är ofta speciell men ibland
            mer värdefull där vissa arter har bättre livsförutsättningar än
            utanför staden. Till exempel bidrar gamla stadsträd till bra boendemiljöer
            för insekter, fladder­möss och fåglar, höga hus och bra mattillgång
            gynnar många rovfåglar och låg användning av bekämpningsmedel
            tillsammans med många blomsterplanteringar gynnar våra pollinatörer.
            Grönska i städer bidrar till bättre luftkvalitet och ett mer behagligt
            mikroklimat, dämpar buller, balanserar vattenflöden samt bidrar
            till människors välmående och hälsa. Miljöpartiet har i regering
            inrättat ett statligt stöd för investeringar i städernas grönska
            och ekosystemtjänster, ett stöd som vi vill återinföra och vidareutveckla
            för att kunna förstärka naturen i bebyggda miljöer.
          </p>
          <p xml:id="i-TymQp2UeEdcURVNWFfUyWN">
            Vi behöver samtidigt se till att naturvärdesinventeringar görs
            för att tidigt i planeringsprocessen för våra växande städer ha
            alla förutsättningar på plats för att kunna utföra kompensationsåtgärder
            för naturvärden som påverkas vid exploatering.
          </p>
          <p xml:id="i-u73By4bS4LcoY5LCz9Lja">
            Alla städer, stora som små, har grönområden som kan utvecklas,
            skyddas eller iordningställas. Det finns flera verktyg för att
            stärka grönstrukturen i den bebyggda miljön men kompensation av
            natur som exploateras och användandet av grönytefaktor (GYF) vid
            nybyggnation är två viktiga delar för att säkerställa att naturvärden
            tas tillvara och ekosystemtjänster bibehålls. Genom att i den
            övergripande samhälls­planeringen upprätta en grönstrukturplan
            kan kommunerna på ett tydligt sätt planera för bibehållna ekosystemtjänster
            och genom att ställa krav på grönytefaktor i byggprojekt kan i
            vissa fall dessa ekosystemtjänster även stärkas. Grönytefaktor
            (GYF) är ett verktyg som idag används på lite olika sätt i Stockholm,
            Göteborg och Malmö men som är utformat för att kunna garantera
            natur och ekosystemtjänster även i nybyggda områden. Även mindre
            orter som idag inte använder GYF behöver en strategisk planering
            och möjligheten att utvecklas.
          </p>
          <head xml:id="i-PjREQhV9QAc8J7SVA8dEkH" type="h1">
            Planera för mänskliga möten
          </head>
          <p xml:id="i-TrQJZovuoe9SaMUg47wDDu">
            Den offentliga miljön kring gator och torg ska underlätta och
            stimulera till möten och upplevelser. Miljöpartiet vill bidra
            till att fler människor ges möjlighet att tillbringa mer tid utomhus.
            Möjligheter att mötas, utöva och uppleva kultur får inte glömmas
            bort vid nyproduktion av bostäder. Befintliga platser för kultur
            bör värnas och utvecklas. Miljö­partiet vill ha ett levande park-,
            gatu- och kulturliv där alla kan ha tillgång till kultur­mötesplatser
            i det offentliga stadsrummet. Skolor, kulturbyggnader och andra
            offentliga byggnader bör ha en särskilt hög arkitektonisk kvalitet.
          </p>
          <p xml:id="i-QtzL9RGf7R8xmwHojRmgoU">
            Politiken för gestaltad livsmiljö är ett sätt att ta ett helhetsgrepp
            kring arkitektur, form, design och konst när vi utformar våra
            boende- och livsmiljöer. Vi har i regering gett Form- och designcenter
            i Malmö permanent finansiering och en riksarkitekt har tillsatts.
            Vi vill ta det vidare och stärka politiken för gestaltad livsmiljö,
            bland annat genom att utveckla systemet med regionala noder, öka
            kunskap och samverkan samt anslå ytterligare medel till Statens
            konstråd så att fler statliga byggprojekt kan arbeta enligt enprocentsregeln
            och konsten komma in tidigt i planeringsprocesserna.
          </p>
        </div>
        <div xml:id="i-6hDn3oWDoYXYebHiFGVBRk" type="signatureBlock">
          <list xml:id="i-FnkWnSjjPHCyJCdbF8WVaN">
            <item xml:id="i-XBHfqPaZ7D1iT2mitjxc8b" who="i-9N94VnavhL9irJidF3qceM" type="signature">
              Katarina Luhr (MP)
            </item>
            <item xml:id="i-6QYiU1M6MmBuxb2q78GEpG" who="i-9fsFw1TuALNQWZGH3AZGpj" type="signature">
              Jan Riise (MP)
            </item>
            <item xml:id="i-QFk4hBbVETVxf5pWWJr5D8" who="i-JDd3G3miMyra3Ja6NFaSon" type="signature">
              Marielle Lahti (MP)
            </item>
            <item xml:id="i-UcLe6Zr4L56vQ1eULVHNNu" who="i-PAgTpr3nkZRPEoiqjPKQAf" type="signature">
              Amanda Lind (MP)
            </item>
            <item xml:id="i-8sR5QtTw1qQzeECYuSpDKG" who="i-4K631U2FyQthafuME3cNGX" type="signature">
              Janine Alm Ericson (MP)
            </item>
            <item xml:id="i-8Sgi4sUugLj3ErqwE7fFwL" who="i-KTmTMYsoqjqixxDSAwcrPb" type="signature">
              Emma Berginger (MP)
            </item>
          </list>
        </div>
      </div>
    </body>
  </text>
</TEI>
