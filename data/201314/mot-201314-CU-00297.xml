<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00297">
  <teiHeader>
    <fileDesc>
      <titleStmt>
        <title>Byggfelsförsäkringen och utvecklingsfel</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Byggfelsförsäkringen och utvecklingsfel</title>
          <idno type="rdwebb">H102C297</idno>
          <rs type="number">C297</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C297/text</ref>
          <ref type="dokument_url_html">http://data.riksdagen.se/dokument/H102C297</ref>
          <ref type="dokumentstatus_url_xml">http://data.riksdagen.se/dokumentstatus/H102C297</ref>
          <ref type="doc">http://data.riksdagen.se/fil/DB8754AD-5A17-4645-AB3D-E2AC1A1F14CF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4ughPUbQwpQj8Tv4kWgSHp" type="signed"/>
        <correspContext corresp="i-4ughPUbQwpQj8Tv4kWgSHp">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-N79UQo7JQeL1hyWhCNgERZ" type="numbering">
          <date when="2013-10-03"/>
        </correspAction>
        <correspAction xml:id="i-Jr136UD8zCxEgtp9ay5AuA" type="submission">
          <date when="2013-10-02"/>
        </correspAction>
        <correspAction xml:id="i-XDDYNzTnzY17zFT5og2YXN" type="transfer">
          <date when="2013-10-02"/>
        </correspAction>
        <correspAction xml:id="i-B3YjcHrk1CtHgXUsdHyrSK" type="assigned"/>
        <correspContext corresp="i-B3YjcHrk1CtHgXUsdHyrSK">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-9Yx7vD6xWkSTRanijLd5WR">
            Förslag till riksdagsbeslut
          </head>
          <list style="ol">
            <item xml:id="i-VGtucVPER6D1jJhmJcS28u">
              Riksdagen tillkännager för regeringen som sin mening vad som
              anförs i motionen om behovet av att reformera byggfelsförsäkringen
              så att den till skillnad från i dag även täcker utvecklingsfel.
            </item>
            <item xml:id="i-Qhf11SzmAVuNeaeH6JVmJ">
              Riksdagen tillkännager för regeringen som sin mening vad som
              anförs i motionen om att utreda införandet av avdrag för att underlätta
              lösningar för de som drabbats av sjuka hus. 1
            </item>
            <item xml:id="i-DP1XKH4n62bsnzcEvB77Ko">
              Riksdagen tillkännager för regeringen som sin mening vad som
              anförs i motionen om behovet av att initiera ett samarbete mellan
              byggbranschen, försäkringsbranschen och staten om en byggfelsfond
              för att åtgärda byggfel.
            </item>
          </list>
          <p xml:id="i-MLJ2S451dS9UW8tYtqJKYC">
            1 Yrkande 2 hänvisat till SkU.
          </p>
        </div>
        <div type="motContent">
          <head xml:id="i-3i37NjfmbdubC8ggeW8rFH" type="h1">
            Bakgrund
          </head>
          <p xml:id="i-TiQ19oHHiSu93d7PG2L2vV">
            För ett par år sedan riktades ljuset mot en av de största byggskandalerna
            i svensk historia, nämligen de enstegstätade fasaderna, eller
            kort och gott mögelfasaderna i folkmun. Efter att problemen avslöjats
            försöker byggbranschen och försäkringsbolagen nu vältra över ansvaret
            och kostnaderna för reparationer på de enskilda husägarna.
          </p>
          <p xml:id="i-NDWagC9NEWHMcCHuDTt6F8">
            De enstegstätade putsade riskfasaderna är en väggkonstruktion
            med puts på bakomliggande regelvägg av fuktkänsligt material,
            och de finns i hela landet. Det skulle kunna vara en byggteknik
            som passar barnfamiljer med ont om tid och pengar. Fasaden är
            något billigare än andra typer. Den sägs dessutom i princip vara
            underhållsfri.
          </p>
          <p xml:id="i-NVW6F4PJRU8PhsQvCE1gyR">
            Men verkligheten har blivit något helt annat. Enstegstätade fasader
            saknar luftspalt, som kan leda bort regn och fukt. Om fogar inte
            håller tätt eller om sprickor uppstår i putsen tränger med lätthet
            fukt in i konstruktionen. Eftersom det räcker med relativt liten
            åverkan på husväggen för att fasaden ska få en spricka är det
            egentligen bara en tidsfråga innan problem med fukt uppstår.
          </p>
          <p xml:id="i-8C2zMHVracUh8fn8bQKxYZ">
            Totalt har uppemot 22 000 småhus uppförts med den här typen av
            fasader i Sverige. Hur många av dessa som uppvisat fel finns det
            idag ingen säker siffra på, men troligen har minst hälften av
            de uppförda småhusen redan problem med fukt och mögel.
          </p>
          <p xml:id="i-2jn66e1kQJMhFbTz4SVNbb">
            Hittills har många fall av fuktskador som en följd av enstegstätade
            fasader upptäckts i Skåne och på västkusten, vilket sannolikt
            beror på förhållandevis mycket slagregn i kraftiga vindar. Men
            det är bara en tidsfråga innan andra delar av landet med förhållandevis
            lugnare väderförhållanden kommer att drabbas. Även flerfamiljshus
            byggs med enstegstätade fasader.
          </p>
          <head xml:id="i-5xXoSyzYvYoqCVuDaDVqxw" type="h1">
            Åtgärder
          </head>
          <p xml:id="i-JpCZVZzDCiQJX1AKaniDEd">
            Tyvärr är det svårt att upptäcka fukt- och mögelskador som finns
            inne i husets konstruktion, exempelvis väggarna. Det innebär att
            man kan bo länge i ett sjukt hus utan att vara medveten om mögelskadan.
            Enligt professorn i barnallergi Magnus Wickman ökar risken för
            att drabbas av astma under första levnadsåret med 40 procent och
            med 50–60 procent för att drabbas av allergisnuva upp till skolåldern.
            Ju längre tid man bor i hus med fukt- och mögelskador desto större
            är risken för att utveckla astma, allergier eller annan överkänslighet.
          </p>
          <p xml:id="i-DAYwZFrW5Q6TUWhHKDfEf2">
            Fukt- och mögelskador bör därför åtgärdas så snart som möjligt,
            men i dagsläget vill ingen ta ansvar för det inträffade. Och det
            kan vara svårt att sälja och flytta från ett skadat hus som inte
            åtgärdats, vilket gör att en familj kan tvingas bo kvar trots
            att man blir sjuk och inte har råd att åtgärda problemen på egen
            bekostnad eller kan få rätt i en rättsprocess.
          </p>
          <p xml:id="i-XjACuQum1rA39gZguWq4Vj">
            Vi har i dag dessvärre en lagstiftning och ett regelverk som
            främjar att framför allt småhusbyggandet kan fortsätta att vara
            en experimentverkstad på småhusägarnas bekostnad. Det här bäddar
            för sjuka hus och något måste göras åt det.
          </p>
          <p xml:id="i-RFF1Yx2rsnYM8uNYx1rwM4">
            De småhusägare eller bostadsrättsföreningar som drabbas av fukt-
            och mögelproblem vid nybyggnation på grund av byggfel (till exempel
            enstegstätade fasader) har svårt att få åtgärder vidtagna frivilligt
            av byggbolagen. De tvingas driva rättsprocesser eller betala själva,
            vilket kan leda till både hälsorisker och en svår ekonomisk situation.
            Byggbolagen följer inte kraven enligt plan- och bygglagen, men
            enskilda riskkonstruktioner kan inte förbjudas generellt utan
            varje byggnadsnämnd måste ställa krav på varje bygge, vilket inte
            görs. Byggfelsförsäkringen hjälper idag inte konsumenten bland
            annat på grund av att den innehåller ett undantag för utvecklingsfel
            som byggbranschen lutar sig mot.
          </p>
          <p xml:id="i-RUfAEYYkjvsVURc6kextLm">
            Att införa ett särskilt riktat ROT-avdrag på upp till 500 000
            kronor för en bostad skulle enligt Astma- och Allergiförbundet
            innebära att många drabbade skulle kunna åtgärda problemen innan
            det drabbat hälsan så mycket att de får svårt att återgå till
            ett normalt liv.
          </p>
          <head xml:id="i-FhGykrRZgbepwPaUxMhti9" type="h1">
            Motivering av beslutsförslagen
          </head>
          <head xml:id="i-7PNhihgSzNzG5mf1EsHVK7" type="h2">
            Byggfelsförsäkringen
          </head>
          <p xml:id="i-Ya4Xse2afkqGACrnJDdQU1">
            Ingen aktör anser att byggfelsförsäkringen fungerar. Den bidrar
            enbart med att höja kostnaden för bostadskonsumenten. Det naturliga
            vore att föreslå ett avskaffande av en sådan försäkring men jag
            menar att den kan förändras och att den kan fylla en viktig funktion.
            En översyn är därför viktig och syftet skall självklart vara att
            den byggare som gör fel får betala och att de som drabbas får
            ersättning. För att det skall fungera krävs att riksdagen får
            möjlighet att besluta om att utvecklingsfel inte leder till ansvarsfrihet.
            Regeringen bör därför återkomma till riksdagen med förslag till
            en reformerad byggfelsförsäkring.
          </p>
          <head xml:id="i-LQmRa5CK7jSaWM3sT46om9" type="h2">
            Sjuka hus-avdraget
          </head>
          <p xml:id="i-2rc5mTuoG79HArvAbTCPrj">
            Regeringen bör även överväga ett riktat stöd till dem som drabbas.
            Utformning och storlek bör synkroniseras med översynen av byggfelsförsäkringen
            så att ingen blir överkompenserad och så att samhället inte övertar
            de undermåliga byggföretagens ansvar i onödan. Ett riktat avdrag
            för sjuka hus som ger rätt till fördelning av avdrag mot inkomst
            över flera år även om ombyggnaden sker första året kan vara en
            konstruktion som skulle kunna underlätta för småhusägare att ta
            sig ur det dilemma som ett sjukt hus innebär. Regeringen bör lämna
            förslag till riksdagen om ett sådant specialavdrag för de som
            drabbas av sjuka hus.
          </p>
          <head xml:id="i-FvEZDLixaGR1NtTUZSq5cZ" type="h2">
            Byggfelsfonden
          </head>
          <p xml:id="i-BP8BN8AUaFzHZTKsvZgW1g">
            En lagstiftning som tydligt säger att skador som uppstår på hus
            och som har sitt ursprung i byggfel inte ger byggaren ansvarsfrihet
            innebär rimligen att byggaren står för hela kostnaden för åtgärderna.
            Möjligen kan en sådan ordning utgöra ett hinder för utvecklingen
            av byggbranschen. Det är nämligen den argumentation som branschen
            för, att ny teknik i byggsektorn måste utvecklas i produktionen.
            Man kan inte som bilindustrin testa ett tiotal hus i ett labb
            under fem år för att se vad som sker.
          </p>
          <p xml:id="i-VuRAUiGAd5XdFo7voLChPk">
            En byggfelsfond kunde då vara ett sätt för en sådan bransch att
            dela på de kostnader som utvecklingsarbetet drabbar konsumenterna
            med när saker inte fungerar som man tänkt sig. Med ett sådant
            synsätt så skulle även staten kunna gå in med en del medel eftersom
            det då egentligen kan sägas vara ett FoU-stöd till byggsektorn.
            Även för försäkringsbranschen skulle det kunna vara ett sätt att
            lösa det ansvar man har mot de småhusägare man försäkrar. Förslaget
            är därför att regeringen i samverkan med bygg- och försäkringsföretagen
            utvecklar ett förslag till en byggfelsfond enligt ovan. Regeringen
            bör redovisa resultatet av ett sådant arbete för riksdagen men
            däremot bör det vara fullt möjligt att skapa fonden utan beslut
            i riksdagen. Statens ekonomiska åtagande i en sådan fond blir
            som vi ser det en fråga för kommande budgetbeslut. Om detta bör
            riksdagen ge regeringen till känna som sin uppfattning.
          </p>
        </div>
        <div type="motSignatures">
          <list>
            <item xml:id="i-QcPL7EVEFAC6avKo9UhtZH">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
