<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-01402">
  <teiHeader>
    <fileDesc>
      <titleStmt>
        <title>Lex Rebecka – att orka leva, att våga leva</title>
        <author corresp="i-6ruCvq43bT8LMJiVTZpVMm">av Ann-Sofie Alm (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1402 av Ann-Sofie Alm (M)</title>
          <idno type="rdwebb">HB021402</idno>
          <rs type="number">1402</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB021402/text</ref>
          <ref type="dokument_url_html">https://data.riksdagen.se/dokument/HB021402</ref>
          <ref type="dokumentstatus_url_xml">https://data.riksdagen.se/dokumentstatus/HB021402</ref>
          <ref type="pdf">https://data.riksdagen.se/fil/D1740B2C-1E49-4E5B-9F03-E34EE15B43AB</ref>
          <ref type="docx">https://data.riksdagen.se/fil/949A4BC4-C4B2-43B2-A4A9-CBDC378CB8CB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-BHVCCdmYCiR2amPADrQ2aB" type="signed"/>
        <correspContext corresp="i-BHVCCdmYCiR2amPADrQ2aB">
          <note type="signatory" corresp="i-6ruCvq43bT8LMJiVTZpVMm"/>
        </correspContext>
        <correspAction type="submitted" xml:id="i-GsPZVzG32n4hjTKxPqBGEh">
          <date when="2023-10-04"/>
          <time when="13:16:08"/>
        </correspAction>
        <correspAction type="reviewed" xml:id="i-XdMfEbmHkWDmpWaojhxyWk">
          <date when="2023-10-04"/>
          <time when="13:33:14"/>
        </correspAction>
        <correspAction type="referred" xml:id="i-Lw8FF5AUMYmf6437CftJds">
          <date when="2023-10-17"/>
        </correspAction>
        <correspAction type="assigned" xml:id="i-MCX7MANUm8PsuKYFaqh5bT">
          <date when="2024-04-03"/>
          <time when="16:49:03"/>
        </correspAction>
        <correspContext corresp="i-MCX7MANUm8PsuKYFaqh5bT">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-8ZYMhVShX5235sS8u4Hawd"/>
        <correspContext corresp="i-8ZYMhVShX5235sS8u4Hawd">
          <ref type="uppgift">2023/24:SfU13</ref>
          <ref type="ref_dok_id">HB01SfU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU13</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-8y52o7BFRXXhGp4pVnjgNw"/>
        <correspContext corresp="i-8y52o7BFRXXhGp4pVnjgNw">
          <ref type="uppgift">2023/24:SoU15</ref>
          <ref type="ref_dok_id">HB01SoU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU15</ref>
          <ref type="ref_dok_titel">Folkhälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:1402 av Ann-Sofie Alm (M) Lex Rebecka – att orka leva, att våga leva</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-EtAQCDzneWTMBjXHw8DdUG">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-Y5tD1DZy5QRBsD9sCkyoXB">
              Riksdagen ställer sig bakom det som anförs i motionen om att
              utreda en ökning av stödet till anhöriga vid suicid och tillkännager
              detta för regeringen.
            </item>
            <item sortKey="Yrkande 2" xml:id="i-LPhubvFC4wgDp3GjmStVuv">
              Riksdagen ställer sig bakom det som anförs i motionen om att
              utreda ett uppdrag till Försäkringskassan att direkt inleda stöd
              till anhöriga vid suicid och tillkännager detta för regeringen.
            </item>
            <item sortKey="Yrkande 3" xml:id="i-UPFXLSzXbL6QVhPGfcMmhJ">
              Riksdagen ställer sig bakom det som anförs i motionen om att
              utreda hur stöd till anhöriga vid suicid kan bli likvärdigt över
              hela Sverige och tillkännager detta för regeringen.
            </item>
            <item sortKey="Yrkande 4" xml:id="i-Pr4mprxXeeoQG6tbygJ1xp">
              Riksdagen ställer sig bakom det som anförs i motionen om att
              utreda att införa POSOM-team i varje kommun i förebyggande syfte
              och med uppdraget att öka den psykiska hälsan och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-595Vf6d2HsqXXaQHEeeuxr">
            Motivering
          </head>
          <head type="h2" xml:id="i-JqCS83BYuqHEjmUJJPYRiU">
            Stöd för anhöriga i chock.
          </head>
          <p xml:id="i-KQzwLBug5thbDaovp94c8s">
            Fyra människor tar sitt liv varje dag; fyra människors familjer
            får varje dag ett chockerande, förlamande dödsbesked.
          </p>
          <p xml:id="i-XxMGzMKQZBiai5sfyk3sHT">
            När beskedet kommer är chocken så stark att det känns som att
            man blivit överkörd av ett tåg och hamnat i koma. När ett barn
            tar sitt eget liv blir man som förälder och familj satt ur spel,
            oförmögen att tänka klart och rationellt, dagar försvinner, närminnet
            är ett kaos. Det är svårt att sköta sitt arbete, än mindre anmälningar
            och ansökningar till myndigheter och instanser för att sjukskriva
            sig och se till att räkningar blir betalda. Därför borde det utredas
            hur ett anhörigstöd med detta i beaktande skulle kunna se ut där
            Försäkringskassan säkerställer att de anhöriga har förmågan att
            söka hjälp och ersättning och per automatik tillser att det mest
            akuta tillgodoses. Exempelvis att deadlinen för ansökan om sjukskrivning
            inte är absolut; alla individers sorg och chock ser olika ut.
          </p>
          <head type="h2" xml:id="i-E1N2k97nLjVpfyvvivnmUd">
            Uppföljande stöd
          </head>
          <p xml:id="i-RmsHLjjMyTNmyPDFGi6PkK">
            Utredningen skulle också kunna se hur uppföljningen av vård för
            de anhöriga skulle kunna utformas.
          </p>
          <p xml:id="i-Who3aTyr8Lr6GpCNSB8fG8">
            I hälso- och sjukvårdslagen finns ett särskilt ansvar för att
            stödja ett barn som för­lorat en närstående i självmord, men det
            saknas liknande skrivningar för att stödja vuxna anhöriga. Det
            behöver utredas hur ett sådant stöd även för anhöriga skulle kunna
            se ut.
          </p>
          <p xml:id="i-7y1EgisVnJBGxhJriFb5Re">
            När man opererar ryggen får man kanske ett telefonsamtal från
            läkaren om hur allt går, man får enkäter att svara på och man
            får återbesök och rehab. Som anhörig i chock får man ingen uppföljning
            eller återbesök. Många överlevande anhöriga har en lång väg tillbaka
            till ett arbetsliv på heltid och ett väl fungerande socialt liv
            och därmed en hög risk för försämrad livskvalité och suicid. Här
            skulle uppsökande vård, grön rehab, fysisk aktivitet på recept
            för individen och kultur på recept för familjen göra stor skillnad
            för livskvalitén för de drabbade och göra deras väg tillbaka till
            ett fungerande liv kortare.
          </p>
          <head type="h2" xml:id="i-8sJrEYHKfjBTA3ZyRz1vYC">
            Nationellt likvärdigt stöd
          </head>
          <p xml:id="i-E1BakFhWnybQwSSRdPmvdr">
            Det stöd som ändå finns varierar väldigt mycket från kommun till
            kommun. Vissa kom­muner har utarbetade rutiner för akut krisomhändertagande
            av efterlevande efter suicid, men i de allra flesta kommuner saknas
            kompetensen eller så saknas en samordning mellan olika organisationer
            såsom region, kommun, polis och ideella organisationer som kan
            ge sitt professionella och medmänskliga stöd. Det behöver utredas
            hur ett nationellt likvärdigt stöd skulle kunna utformas så att
            vård av och hjälp till efterlevande inte är beroende av var de
            bor någonstans.
          </p>
          <head type="h2" xml:id="i-42QcCPDAemeoEMRs7Z8idR">
            Uppsökande förebyggande stöd
          </head>
          <p xml:id="i-Cs79B8ozotLRPJJTu8aF76">
            Det är stora resurser som ställs till förfogande direkt efter
            att en anhörig tagit sitt liv. Där efterlevandestödet fungerar
            väl liknar tiden närmast dödsfallet som om bostaden blir till
            ett getingbo där det alltid är någon på plats för att hjälpa de
            efterlevande i var­dagen, åtminstone de första dagarna efter självmordet
            när krisen är akut och sorgen är som mest chockerande.
          </p>
          <p xml:id="i-7NdcJhf7Gx5AGYtJuiZcZT">
            Men det är tomt på resurser och svar före dödsfallet. Att som
            efterlevande uppleva att alla dessa resurser finns men först efter
            att deras älskade tagit sitt liv kan upplevas som upprörande då
            många av dem förgäves kämpade för att få hjälp medan deras nära
            fortfarande var vid liv.
          </p>
          <p xml:id="i-3YTUnYgHbVgUyPiXAiJShZ">
            Det behöver utredas hur dessa efterlevanderesurser kan bli likvärdiga
            över landet och hur dessa resurser skulle kunna omvandlas till
            att bli förebyggande, salutogena resurser för att förhindra att
            fler självmord sker. Det bör därför utredas hur varje kommun skulle
            kunna åläggas att upprätta ett förebyggande POSOM-team med uppsökande
            uppdrag att förebygga suicid och stärka psykisk hälsa.
          </p>
          <head type="h2" xml:id="i-EEH3r4SMjxc16MvT6DfZUj">
            Motionen har rubriken Lex Rebecka
          </head>
          <p xml:id="i-Cd6BB25oH1nVHj9EnH3Gxw">
            Rebecka var en kärleksfull och kreativ ung kvinna. Hon älskade
            sin familj och hon var en älskad dotter och syster.
          </p>
          <p xml:id="i-2kBKp4q3UQaB6Meu6ys93F">
            Hon sökte hjälp av vården för att hon inte ville må dåligt, hon
            ville må bra, hon ville att alla runt henne skulle må bra.
          </p>
          <p xml:id="i-MtR7SnG73ck15Kfc9Hqybu">
            Rebecka flyttade på grund av studier till en annan ort, ungefär
            2,5 timmes resa ifrån sin familj. Rebecka stod sin familj, sin
            mamma och pappa och sin syster och sin bror, väldigt nära.
          </p>
          <p xml:id="i-UyKP2ev8By8SGoo8WKAMa2">
            Rebecka hade vänner och pojkvän men började ändå må sämre och
            sökte hjälp på studieorten för depression, ångest och suicida
            tankar på vårdcentralen. Där fick hon medicinering direkt, en
            annan medicin än den hon haft insatt tidigare, och erbjudande
            om samtalsstöd. Men den tiden för samtal hon fick låg 1 år framåt
            i tiden.
          </p>
          <p xml:id="i-QAPhNUChDBuxqoKg5cxZnN">
            I journalen upprepas det att mamman är sjuksköterska och att
            mor och dotter har en god relation. I journalen beskrivs det att
            hon är ensamstående i en studentbostad och att hon bor 2,5 timme
            från sin familj. Rebecka bedöms av läkare som en person med ”måttlig
            risk för suicid”.
          </p>
          <p xml:id="i-KDNh92kE4WwgUvvY9ueid8">
            Läkemedlet hade en biverkning som kunde få en patient att hamna
            i ett tillstånd av apati, depression och suicida tankar. Rebecka
            fick ingen uppföljning eller kontroll av det nyinsatta läkemedlet.
            Då hon var 23 år fyllda har sjukvården inget ansvar att med­dela
            anhöriga om nya mediciner.
          </p>
          <p xml:id="i-FYzQUuuKSaFBh1J4Ac6t1q">
            Rebecka avslutade sitt liv.
          </p>
          <p xml:id="i-RJ7E3NSZBGV97etUMMwyGE">
            I en anmälan till Ivo om läkemedlet och den bristande kontrollen
            av läkemedlet, skriver hennes mamma som svar på blankettens fråga
            om anledningen till att hon skriver klagomålet:
          </p>
          <p xml:id="i-WH4cUmN43T9KJHNaYFBbV4">
            Avliden, Min dotter tog sitt liv 2022-06-21.
          </p>
          <p xml:id="i-CfqUK7haMYFC8tUMijz2he">
            Det är svårt att förstå hur man som förälder eller syskon orkar
            fortsätta att leva. Men att försöka förändra vården för att öka
            den psykiska hälsan är ett sätt och det är därför denna motion
            har kommit till, ur outgrundlig sorg men med viljan att hjälpa
            andra.
          </p>
          <head type="h2" xml:id="i-7MZS17EXxUuTjUrnQyAQtN">
            Våga leva
          </head>
          <p xml:id="i-GSGpqN6tehuX5JsLuQHd2i">
            Familjen har, tillsammans med Tanums kommun, skapat en minnesplats
            som ska utsmyckas med en staty, vid havet där vågorna oändligt
            slår mot klipporna. En minnenas plats där Rebecka levde, njöt
            och skrattade och där familjen försiktigt åter ska våga leva.
          </p>
          <p xml:id="i-MxKqkuiMBAEgwAiZoex4EH">
            Platsen heter Våga leva. Det är en plats där alla är välkomna.
          </p>
        </div>
        <div type="motSignatures">
          <list>
            <item xml:id="i-E3AJiTjefocPMZk2J6FoKY">
              Ann-Sofie Alm (M)
            </item>
          </list>
        </div>
      </div>
    </body>
  </text>
</TEI>
