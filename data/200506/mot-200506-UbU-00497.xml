<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-UbU-00497">
  <teiHeader>
    <fileDesc>
      <titleStmt>
        <title>Skolundervisning i ursprungsfrågor</title>
        <author corresp="i-ErVmo7eYu7oehJQsJSwD6t">av Per Landgren (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skolundervisning i ursprungsfrågor</title>
          <idno type="rdwebb">GT02Ub497</idno>
          <rs type="number">Ub497</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GT02Ub497/text</ref>
          <ref type="dokument_url_html">http://data.riksdagen.se/dokument/GT02Ub497</ref>
          <ref type="dokumentstatus_url_xml">http://data.riksdagen.se/dokumentstatus/GT02Ub497</ref>
          <ref type="doc">http://data.riksdagen.se/fil/541096DE-3C0A-4653-8010-110C1043B4E5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ErVmo7eYu7oehJQsJSwD6t</idno>
            <name>Per Landgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DUgu1M6LDNgL7YjCPpudqp" type="signed"/>
        <correspContext corresp="i-DUgu1M6LDNgL7YjCPpudqp">
          <note type="signatory" corresp="i-ErVmo7eYu7oehJQsJSwD6t"/>
        </correspContext>
        <correspAction xml:id="i-QBEMedwpmnLBF3CTKFywPK" type="referral">
          <date when="2005-10-13"/>
        </correspAction>
        <correspAction xml:id="i-VHXe8gYzwgQzmxPwJEd78e" type="dismissal">
          <date when="2005-10-13"/>
        </correspAction>
        <correspAction xml:id="i-P92g3sGTUaaRn5Cm9ZPBgp" type="submission">
          <date when="2005-10-05"/>
        </correspAction>
        <correspAction xml:id="i-QcvMdzcDiFWdpi5omGrecr" type="assigned"/>
        <correspContext corresp="i-QcvMdzcDiFWdpi5omGrecr">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ub_497/mot_200506_Ub_497-0001.pdf"/>
      <div xml:id="i-FTK1Ek1WsLvcnWTxLFwhNp" type="motHeader">
        <div xml:id="i-CJHqqJxFfhpivnuU4AQybH" type="motTitle"/>
        <div xml:id="i-K2GnZAemzVdHWemsGBQD5D" type="motSubmissionInfo"/>
      </div>
      <div xml:id="i-9RfwfjR7f5GcAGYHb8RFhT" type="motBody">
        <div xml:id="i-8WfgSE3v4JQJqqLdLMdFPW">
          <p xml:id="i-MDdS9GCHhmkE91BcnGnnVG">
            2005/06 mnr: Ub497 pnr: kd1029
          </p>
          <p xml:id="i-H1XkhgdFqd6PhN7EPa6xiX">
            Motion till riksdagen 2005/06:Ub497
          </p>
          <p xml:id="i-6y7BzpTcEFwf61nZMXpSWE">
            av Per Landgren (kd)
          </p>
          <p xml:id="i-XiFsB3WQzm5c9htvWTTLxp">
            Skolundervisning i ursprungsfrågor
          </p>
          <p xml:id="i-6te7jLtFESM6fZDz3ttyFV">
            Förslag till riksdagsbeslut
          </p>
          <p xml:id="i-DLtVHh4sXP5Z9T4i6HwBKV">
            1. Riksdagen tillkännager för regeringen som sin mening vad i
            motionen anförs om att i läroplanen för grundskolan uppmärksamma
            ursprungsfrågornas filosofiska och metafysiska karaktär. 2. Riksdagen
            tillkännager för regeringen som sin mening vad i motionen anförs
            om att i gymnasieundervisningen koncentrera de biologiska ursprungsfrågorna
            till filosofiämnet.
          </p>
          <p xml:id="i-V8DmVqgCNCnXbeUN1nfUqj">
            Motivering
          </p>
          <p xml:id="i-KBybeTT1ZoUCnN4YzqXfbv">
            Frågan om tillvarons ursprung väcker lätt debatt och känslor.
            Redan i början av 1960-talet varnade den framstående engelske
            biologiprofessorn G.A. Kerkut för den samtida intoleransen i universitetsvärlden.
            Han beskrev i boken Implications of Evolution hur det var förr,
            när de teologiska auktoriteterna inte fick ifrågasättas. Nu ansåg
            han att det var tvärtom. Evolutionsläran hade stelnat till en
            dogm, som inte fick ifrågasättas. Skillnaden var enligt Kerkut
            bara att den moderne studenten anser sig vara upplyst och tror
            sig avvisa dogmer. Teologin hade ersatts av en mer eller mindre
            öppen filosofisk materialism, där de filosofiska utgångspunkterna
            bestämmer svaren. Öppenhet och tolerans är såväl vetenskapens
            som demokratins livsluft. Verklig öppenhet och tolerans förutsätter
            såväl en egen övervägd hållning som en villighet att ompröva.
            Att skriva och hävda något är också samtidigt att inbjuda till
            diskussion och kritik. När de kunskapsteoretiska diskussionerna
            kanske var som hetast mellan relativister och realister under
            1980-talet skrev den amerikanske vetenskapsteoretikern och idéhistorikern
            David L. Hull boken Science as a Process. Med den ville Hull dokumentera
            hur vetenskap bedrivs och hur även sociala faktorer påverkar det
            vetenskapliga innehållet. Såväl bland vanliga forskare som bland
            forskare som forskar på forskare gick meningarna isär. En del
            hävdade att
          </p>
          <pb facs="riksdagen-motions-pdf/data/200506/mot_200506_Ub_497/mot_200506_Ub_497-0002.pdf"/>
          <p xml:id="i-6TGrnRhxVQExY7tDkdCeP5">
            2005/06:Ub497
          </p>
          <p xml:id="i-B7FRch9mFTQKNMsJBANgKa">
            vetenskapsmän väljer världsbild och vetenskapliga teorier på
            basis av bevisens och argumentens tyngd och samstämmighet (internalister),
            medan andra hävdade att yttre sociala krafter och faktorer avgör
            (externalister). Författaren själv koncentrerade sig på biologer
            och bland dem på systematiker. Han beskrev motsättningar mellan
            olika skolbildningar inom systematiken. En del stod för att evolutionen
            var gradvis och långsam; andra menade att evolutionen ägt rum
            genom plötsliga språng. Motsättningarna mellan forskare och skolbildningarna
            kunde ha såväl personliga som ideologiska eller rent av politiska
            dimensioner. Det gick till och med så långt att någon under en
            konferens tömde en vattenkaraff över en motståndare. Nu har mycket
            skrivits inom vetenskapsteori som kan hjälpa läsaren till en kombination
            av en positiv syn på vetenskap och kritisk distans. Vetenskap
            är en mänsklig verksamhet och därför behäftad med människors fel
            och brister. Samtidigt går vetenskaperna otvetydigt framåt i ökad
            kunskap och tillämpning. Orsaken till att jag här specifikt nämner
            Hulls arbete är att han inledningsvis refererade intervjuer med
            biologer, där han frågade biologerna om vetenskaplig kunskap var
            provisorisk till sin natur och om man som forskare måste vara
            beredd att ompröva vilken vetenskaplig ståndpunkt som helst, om
            så skulle vara nödvändigt. På den frågan svarade alla entydigt
            ja. Senare under samma intervju frågade han om evolutionsteorin
            kunde vara felaktig. Hull fick på den frågan tre olika svar. De
            flesta svarade: nej, den kan inte vara felaktig. Några svarade
            att den inte bara kunde vara felaktig utan att den också var det.
            Ytterligare några bad honom förtydliga frågan. De menade att alla
            vetenskapliga teorier i princip kan vara felaktiga, men att evolutionsteorins
            grundläggande antaganden i nuvarande kunskapsläge tycks
          </p>
          <p xml:id="i-EAAH5rf8hLLt5HWXS4wPs1">
            stå sig väl. Hull kommenterade självmotsägelsen i att först hävda
            vetenskapens provisoriska natur och att sedan inta en dogmatisk
            inställning till evolutionsteorins sanningshalt med att filosofer
            brukar invända mot dylik begreppsmässig anpasslighet (conceptual
            plasticity). Man kan här jämföra med filosofen Karl Poppers huvudkriterium
            för en vetenskaplig teori, nämligen att den i princip ska var
            falsifierbar. Under de senaste fyrtio åren har idéhistoriker i
            allt högre utsträckning synat såväl Darwins som andra av 1800-talets
            evolutionsläror i sömmarna. Det har visat sig att varken tanken
            på gemensam härstamning, dvs. descendensteorin, eller tanken om
            att ett naturligt urval i kampen för överlevnad varit ett medel
            i utvecklingen, dvs. selektionsteorin, var originell för Darwin.
            Peter Bowler skrev i sitt förord till boken Evolution — The History
            of an Idea att det bara till för några år sedan inte var möjligt
            att skriva en strikt saklig redovisning av evolutionismens historia.
            Det handlade i regel om smått devota framställningar med den moderna
            darwinismen som ett triumferande klimax. John C. Green kritiserar
            i sin Science, Ideology and World View friseringen av Darwin och
            darwinismen och att de ofta lyfts ut ur sitt idéhistoriska sammanhang.
            Diskussionen har därefter gått vidare. Charles Darwin själv var
            ett slags lamarckist och var således övertygad om att förvärvade
            egenskaper kunde nedärvas. Denna tanke hade utvecklats av flera
            tänkare före Darwin, bl.a.
          </p>
          <pb facs="riksdagen-motions-pdf/data/200506/mot_200506_Ub_497/mot_200506_Ub_497-0003.pdf"/>
          <p xml:id="i-E3okecpv8YTLpds9tGcoxq">
            fransmannen Jean Baptiste Lamarck, men även av Darwins lärare
            i Edinburgh Robert Grant samt hans farfar Erasmus Darwin. Med
            Charles Darwins ärftlighetsteori, den s.k. pangenesisteorin, publicerad
            1868 i boken The Variation of Animals and Plants under Domestication,
            gav han dock sin lamarckism under en kort tid en viss vetenskaplig
            status. Men så snart Darwins kusin, biologen Francis Galton, hade
            tillbakavisat hypotesen experimentellt, kunde ytterst få kolleger
            acceptera hans hypotes om mekanismerna bakom ärftligheten, trots
            att den var avgörande för hela det darwinistiska konceptet. Darwinismen
            hade ingen motor. Darwinismen hade inget som producerade den mångfald
            som det naturliga urvalet skulle selektera ifrån. Med idéhistoriska
            arbeten av t.ex. Getrude Himmelfarb, Jacques Barzun, Peter Vorzimmer
            och Peter Bowler initierades tidigt en mer kritisk attityd. De
            påpekade det alltför ofta förbisedda förhållandet att Darwin på
            nästan alla punkter tillbakavisades redan i sin samtid. Många
            likt den amerikanske biologen Vernon Kellogg och den finländsk-svenske
            biologen och vetenskapshistorikern Erik Nordenskiöld satte det
            hela på sin spets i sina internationellt vägledande verk Darwinism
            Today från 1907 och Biologins historia från år 1927-29, översatt
            till engelska 1936. De refererade till Darwins samtida kritiker
            och undrade hur Darwins teori på så svaga grunder kunde vända
            den vetenskapliga opinionen. Vad ledde till att en teori som tillbakavisades
            redan under 1860-talet ändå kunde övertyga så många så snart om
            att en gemensam härstamning av allt liv ändå hade ägt rum? Vid
            sekelskiftet fanns en rik flora av alternativa evolutionsteorier,
            men ingen höll måttet ens för samtida kritiker. Samtidigt vann
            själva idén insteg i tänkandet och kulturen. Teorierna höll inte
            måttet, men grundtanken etablerades. Ernst Mayr, som av många
            betecknats som vår tids svar på Charles Darwin, ger kanske en
            del av svaret i sitt arbete The Growth of Biological Thought.
            I inledningen av sin historiska genomgång av evolutionstanken
            skriver Mayr att det största hindret för evolutionsteorin att
            vinna fotfäste var att evolution inte kan observeras direkt likt
            fenomen inom fysiken, som en fallande sten eller kokande vatten.
            Evolution är inte en process, som kan mätas och vägas under sekunder,
            minuter och timmar. Evolution kan man bara, enligt Mayr, sluta
            sig till. Men för att kunna dra sådana slutsatser, måste man ha
            en passande referensram av begrepp och föreställningar. Fossil,
            fakta om variation och arv och existensen av en naturlig hierarki
            av organismer kan enligt Mayr enbart fungera som bevis efter att
            någon postulerat att evolutionen har ägt rum. Den helt nödvändiga
            förutsättningen för att föreslå evolutionsteorin var, enligt Mayr,
            att den gamla världsåskådningen eroderat. Mayr använder det tyska
            begreppet Weltanschauung och menar att det handlar om ett skifte
            av just världsåskådning. Frågan om darwinism och evolutionslära
            är således långt ifrån bara en fråga om naturvetenskapliga fakta
            och argument. Det handlar om vår grundläggande syn på tillvaron.
            Det handlar om världsåskådning och om metafysik. Det råder knappast
            någon tvekan om att evolutionstanken vann insteg i en västerländsk
            kultur där delar av den intellektuella eliten sedan upplysningens
            dagar hade sekulariserats. Det finns inte utrymme här i denna
          </p>
          <p xml:id="i-WmitmSZH7oGgerpRjYgZ5J">
            2005/06:Ub497
          </p>
          <pb facs="riksdagen-motions-pdf/data/200506/mot_200506_Ub_497/mot_200506_Ub_497-0004.pdf"/>
          <p xml:id="i-AEZcpg5KSBvzPpR9y1gCzX">
            2005/06:Ub497
          </p>
          <p xml:id="i-KJMECT4Br1NmsDiFFSF8ra">
            motion att tränga djupare in i detta omskrivna problemområde,
            men jag vill gärna hänvisa till Owen Chadwicks The Secularization
            of the European Mind in the 19” Century och James R. Moore som
            i inledningen av arbetet The Post- Darwinian Controversies tar
            upp frågan om kristendomens förhållande till vetenskap och dekonstruerar
            det gamla polemiska greppet att beskriva relationen med hjälp
            av en krigsmetafor. När nu filosofi, metafysik och världsåskådningar
            har en så stor betydelse för ursprungsfrågor, hur ligger det då
            till i våra skolor, i gymnasierna och vid universiteten? Vid en
            översiktlig genomgång av svenska läromedel förefaller det helt
            uppenbart att den självklara utgångspunkten är att tillvaron kommit
            till av sig själv och att den i grunden saknar mening. Den filosofiska
            materialismen är således ett axiom. Insikten om ursprungsfrågornas
            metafysiska dimension saknas genomgående. Den något naiva och
            närmast positivistiska utgångspunkten, med en och annan reservation
            närmast för formens skull, är att ursprungsfrågor kan besvaras
            uttömmande med vetenskaplig metodik. Eftersom vetenskapliga förklaringsfaktorer
            per definition är immanenta eller inomvärldsliga ger de också
            inomvärldsliga svar. En vetenskaplig metodisk materialism ger
            per definition inomvärldsliga svar. Det är helt i sin ordning.
            Problemet uppstår när det vetenskapliga arbetssättet och därmed
            den metodiska materialismen används för att besvara frågor som
            ligger bortom vetenskapens kompetensområde och när själva metoden
            tas som intäkt för filosofisk materialism. Denna form av intellektuell
            imperialism har den amerikanske filosofen Alvin Plantinga träffande
            kallat för metodologisk naturalism. Det har alltså ingått i forskningens
            metod och utgångspunkt att hålla en eventuell högre makt utanför.
            Som man ropar får man svar. Vetenskap kan naturligtvis bedrivas
            med olika metafysiska utgångspunkter. Kvalitén i tillämpningen
            av den vetenskapliga metoden varken står eller faller med metafysiska
            preferenser. Newton kritiserade Descartes för dennes ursprungsspekulationer.
            De filosofiska och metafysiska utgångspunkterna avgör ramarna
            för svaren på livets djupare frågor. Det gör inte naturvetenskaperna.
            De slutsatser som borde kunna dras av den filosofiska, vetenskapsteoretiska
            och idéhistoriska diskussion som förts under de senaste 40 åren
            i västvärlden är att ursprungsfrågor är betingade av metafysik
            och därför borde höra hemma inom filosofiämnet. Där bör frihet
            och tolerans råda i de frågor som inte kan avgöras med vanlig
            vetenskaplig metodik. Där bör förklaringsmodeller som olika evolutionsläror
            och intelligent design (ID) med eller utan evolution fritt kunna
            konkurrera utan att de filosofiska utgångspunkterna mörkas.
          </p>
          <p xml:id="i-RJMwVRQhi7CBcBGj372Nfd" type="date">
            Stockholm den 29 september 2005
          </p>
          <div xml:id="i-DFFaTGG8FDFTrwGKU3acBp" type="signatureBlock">
            <p xml:id="i-GunbZG2V32D9AMksGt9TSp" who="i-ErVmo7eYu7oehJQsJSwD6t" type="signature">
              Per Landgren (kd)
            </p>
          </div>
        </div>
      </div>
    </body>
  </text>
</TEI>
