<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KU-00268">
  <teiHeader>
    <fileDesc>
      <titleStmt>
        <title>Tydliga konsekvensanalyser för att värna den personliga integriteten</title>
        <author corresp="i-Q1WPoNtt1578KMfEZ5TLkK i-Ev6Dx3pWj2WT32VGQpabaz">av Betty Malmberg och Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tydliga konsekvensanalyser för att värna den personliga integriteten</title>
          <idno type="rdwebb">H102K268</idno>
          <rs type="number">K268</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H102K268/text</ref>
          <ref type="dokument_url_html">http://data.riksdagen.se/dokument/H102K268</ref>
          <ref type="dokumentstatus_url_xml">http://data.riksdagen.se/dokumentstatus/H102K268</ref>
          <ref type="doc">http://data.riksdagen.se/fil/B1C280A5-EB30-4BBC-9635-7F1E08B15CDA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KjqjXTABUpybEjN38zbBNi" type="signed"/>
        <correspContext corresp="i-KjqjXTABUpybEjN38zbBNi">
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-QU6GvtrxSmiFG3uNA3htaF" type="numbering">
          <date when="2013-10-03"/>
        </correspAction>
        <correspAction xml:id="i-YUN77aUdaAJvdEK4JAhnJ" type="submission">
          <date when="2013-10-02"/>
        </correspAction>
        <correspAction xml:id="i-AV6HFHsvu4HKoYzG3fd1Tk" type="transfer">
          <date when="2013-10-01"/>
        </correspAction>
        <correspAction xml:id="i-D16DebL1qiE7vrjBGgKRKK" type="assigned"/>
        <correspContext corresp="i-D16DebL1qiE7vrjBGgKRKK">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-HNrSiUgruJPe1grhT4AweM">
            Förslag till riksdagsbeslut
          </head>
          <list style="ol">
            <item xml:id="i-F5oQArLZWoNvmFXb4kv9pd">
              Riksdagen tillkännager för regeringen som sin mening vad som
              anförs i motionen om att överväga ifall kommittéförordningen bör
              kompletteras med ett krav på att konsekvensanalyser rörande personlig
              integritet ska genomföras.
            </item>
            <item xml:id="i-FH4sMMy5sgHkXCKPcAtzeW">
              Riksdagen tillkännager för regeringen som sin mening vad som
              anförs i motionen om att se över hur länge resehistorik för olika
              personers kollektivtrafikresor sparas.
            </item>
          </list>
        </div>
        <div type="motContent">
          <head xml:id="i-Wfdm8bpJJ9SjBqAok3DnsJ" type="h1">
            Motivering
          </head>
          <p xml:id="i-He9WTgwXKHTgahMM5ECu8U">
            Vid tidigare behandling av en motion med liknande innehåll anförde
            konstitutionsutskottet följande:
          </p>
          <p xml:id="i-DC9ky6PLTKFALiPTMMjrRY">
            Vidare utgick utskottet från att konsekvenserna i integritetshänseende
            alltid analyseras när nya bestämmelser både om brottsbekämpning
            och inom andra områden utreds och föreslås (bet. 2009/10:KU17
            s. 17).
          </p>
          <p xml:id="i-QwKFaEEGcjpaVZT9gAzHBG">
            Vidare kommenteras:
          </p>
          <p xml:id="i-UShGaw4tsrRSZCRPR562aL">
            I kommittéförordningen (1998:1474) finns bestämmelser om de konsekvensanalyser
            som ska genomföras och redovisas av kommittéer och särskilda utredare
            som har ett utredningsuppdrag beslutat av regeringen. Av 14–15
            a §§ framgår att en redovisning av utredningsförslagens olika
            ekonomiska konsekvenser ska lämnas. Vidare ska det redovisas om
            förslagen har betydelse för bl.a. den kommunala självstyrelsen,
            brottsligheten och det brottsförebyggande arbetet, sysselsättning
            och offentlig service i olika delar av landet, småföretagares
            förutsättningar eller jämställdheten mellan kvinnor och män.
          </p>
          <p xml:id="i-SJHmpmCWBqn5hJVdda7U1e">
            Av ovannämnda citat framgår att frågor om personlig integritet,
            enligt bestämmelser i kommittéförordningen, inte av rutin redovisas
            vid utredningsförslag. Detta är inte tillfredsställande med tanke
            på att kontrollnätet kring oss medborgare dras åt, och blir allt
            finmaskigare genom nya lagar och ny teknik. Vår tidigare uppfattning
            att mer måste göras för att värna den personliga integriteten
            kvarstår därför och regeringen bör överväga ifall kommittéförordningen
            bör kompletteras med detta område.
          </p>
          <p xml:id="i-XFFpyAC4KQUUgLVdHX96Vk">
            I en tidigare rapport från Privacy international, som tar upp
            hur väl länderna behandlar sina medborgares personliga integritet,
            placerar vi oss näst sist bland de europeiska länderna. Bara Storbritannien
            är sämre. Tyskland är det land som placerar sig bäst.
          </p>
          <p xml:id="i-QEdZo8YwDV5edqnXpzKQeJ">
            Detta är illavarslande och dessvärre ett kvitto på att integritetsfrågorna
            måste få mycket större uppmärksamhet i Sverige. Ett stort problem
            är avsaknaden av helhetssyn då olika beslut fattas. För visst
            kan syftet med enskilda beslut vara befogade och skäliga men i
            kombination med andra likaså befogade åtgärder kan det få mycket
            negativa konsekvenser för den personliga integriteten. Detta måste
            vi få bättre kontroll över. Ny teknik ger också nya möjligheter
            till kontroll och övervakning. Att inte se helheten är aningslöst.
          </p>
          <p xml:id="i-1Hz6B39bNPSYY3Eiemzkc">
            GPS ger möjlighet att exakt positionera föremål och därmed stora
            möjligheter till övervakning. Smarta biljetter som bygger på RFID-teknik
            ger möjlighet att registrera resehistorik som kopplas samman med
            personnummer och namn. Att tillåta att denna information sparas
            under lång tid är oacceptabelt från integritetssynpunkt. Grundregel
            ska istället vara att företag inte ska få spara personuppgifter
            de inte behöver och att personuppgiftslagen då ska gälla över
            arkivlagen.
          </p>
          <p xml:id="i-45V42tokF9zdvjQZMM2TRc">
            Teknikens möjligheter bländar och lockar till systemuppbyggnad.
            Men tekniken förblindar. Att bygga upp omfattande system, som
            inte behövs för samhällets säkerhet, över medborgare som inte
            lämnat sitt tillstånd, leder rakt in i kontrollsamhället. Att
            inte se nödvändigheten av att i görligaste mån skydda existerande
            system mot intrång är aningslöst, men sker likväl alltför ofta.
          </p>
          <p xml:id="i-XL8gkaLtzv3JuFYDrvYTWP">
            För att kunna fatta goda och överblickbara beslut, och för att
            få bättre kunskap om hur olika förslag påverkar den personliga
            integriteten, anser undertecknade att det är viktigt att genomföra
            konsekvensanalyser innan besluten fattas. Vi anser att alla frågor
            som på olika sätt berör eller kan påverka den personliga integriteten
            framdeles bör prövas rutinmässigt och skriftligt och att en sådan
            analys bör åtfölja beslutsförslagen på alla beslutande nivåer,
            precis såsom sker med konsekvensanalyser i frågor som rör miljö.
            Analysen måste också omfatta en helhetssyn där konsekvenserna
            av olika beslut vägs samman. Utifrån ovan bör därför regeringen
            se över hur konsekvensanalyser kan utformas för att värna den
            personliga integriteten.
          </p>
        </div>
        <div type="motSignatures">
          <list>
            <item xml:id="i-ZLA5BtSv7WgHXCMKrYRiG">
              Betty Malmberg (M)
            </item>
            <item xml:id="i-AFD3uvL9PXVL46vZJ1VYHS">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
