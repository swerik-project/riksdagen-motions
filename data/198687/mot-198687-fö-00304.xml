<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-fö-00304">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_304/mot_198687_fö_304-001.pdf"/>
      <div xml:id="i-PVhMAAwmtD1zWtXvLxyLZy" type="motHeader">
        <div xml:id="i-2ninM56R3tMyNc42kYBWZv" type="motTitle"/>
        <div xml:id="i-My6gS95FkLn35AVfjjJi2y" type="motSubmissionInfo"/>
      </div>
      <div xml:id="i-RKWbWs1qbYsHd636At5zMH" type="motBody">
        <div xml:id="i-74h8sCSWpHEA5euex9GRVN">
          <p xml:id="i-UydUAEfhep5iWPP8Q5XP1v">
            Motion till riksdagen 1986/87:Fö304
          </p>
          <p xml:id="i-XCqtz7NJukv4LU4vnHU95J">
            Marianne Karlsson (c) Minnesmedalj för deltagande i den förstärkta
            försvarsberedskapen under andra världskriget
          </p>
          <p xml:id="i-6izSVmncXCM3FiAa58S4hU">
            40-årsminnet av andra världskrigets slut firades runt om i Europa
            under år 1985. Jubileet borde ej heller ha passerat obemärkt i
            Sverige i ett avseende. Att Sverige lyckades upprätthålla sin
            neutralitet och hålla sig utanför kriget bör bl.a. tillskrivas
            den omständigheten, att vårt land hade ett trovärdigt försvar.
            Detta utgjordes av de hundratusentals värnpliktiga och frivilliga,
            som inkallats till fosterlandets försvar. Många utsattes för svåra
            umbäranden. I en promemoria från en liknande situation, nämligen
            1808, anförde initiativtagaren till det då upprättade lantvärnet,
            f. d. generalmajoren greve von Schwerin, bl. a. följande: ”Då
            fred blifver upplöses landtvärnet, men den som däruti tjent undfår
            av nationel tacksamhet en medaille, som bäres om halsen med någon
            inskrip- tion, som utvisar at han hvarit en af fäderneslandets
            försvarare.” Detta framsynta förslag förverkligades visserligen
            aldrig, men borde icke dagens Sverige i stället officiellt betyga
            hela nationens tacksamhet för och uppskattning av den uppoffrande
            fosterlandskärlek, som de kvarlevande beredskapsmännen från andra
            världskriget ådagalagt under fullgörandet av sin, genom flera
            olycksdigra omständigheter särdeles betungande tjänste- plikt!
          </p>
          <p xml:id="i-UDmG6sGyxQ9UpMQLgXJEtA">
            En medalj bör således instiftas och utdelas till de kvarlevande
            deltagarna i den förstärkta försvarsberedskapen. De praktiska
            detaljerna bör överlämnas åt de militära myndigheterna och Kungl.
            Maj:ts Orden, som får administrera och förläna medaljen i ordenskapitel.
            På åtsidan bör den visa lilla riksvapnet med texten ”Förstärkt
            försvarsberedskap 1939-1945” längs kanten och på frånsidan en
            relief med en beredskapsman på post under överskriften ”På vakt
            för Sverige” och nederst utrymme för eventuell gravyr. Den bör
            bäras i ett band av flaggans färger med vardera fyra diagonala
            ränder på bröstet.
          </p>
          <p xml:id="i-4CEjnT9SrT4rxbToPMfMNj">
            Hemställan
          </p>
          <p xml:id="i-7kKWL9PJ1n15bmpfYr9yjM">
            Med hänvisning till det ovan anförda hemställs att riksdagen
            hos regeringen begär förslag om instiftande av en minnesmedalj
            för den förstärkta försvarsberedskapen under andra
          </p>
          <p xml:id="i-BPQVWEXZAbFPhBbSwauaKZ">
            världskriget.
          </p>
          <p xml:id="i-Xh5FxRqCiLAGo39YazK2td" type="date">
            Stockholm den 21 januari 1987
          </p>
          <div xml:id="i-13agt3JYrSEiiq625uK2Hg" type="signatureBlock">
            <p xml:id="i-EU1ibDt9BxyZ7qwigTY2aV" who="i-QF9w7weamuxjZGtJKPPkwp" type="signature">
              Marianne Karlsson (c)
            </p>
          </div>
        </div>
      </div>
    </body>
  </text>
</TEI>
