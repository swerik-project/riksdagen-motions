<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199192-EU-00003">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199192/mot_199192_EU_3/mot_199192_EU_3-001.pdf"/>
      <div xml:id="i-DP8Wpg9w8MNsM51jvq7mXV" type="motHeader">
        <div xml:id="i-Rc9w77NdmAigZ7YZgaN93s" type="motTitle"/>
        <div xml:id="i-VeqysQorkrTHyRMtfmdVL3" type="motSubmissionInfo"/>
      </div>
      <div xml:id="i-3XkuwwWvepUmSJbRgAkUMA" type="motBody">
        <div xml:id="i-STXmNj8ouZxGu52J7uPXpN">
          <p xml:id="i-K4QsBnu1h6xSMojXVzoxn2">
            Motion till riksdagen 1991/92:E3
          </p>
          <p xml:id="i-RBHEgmUJfEgp6MnrJfFooR">
            av Björn von der Esch (m)
          </p>
          <p xml:id="i-XnUCNK9ZjeHJr5u6AJpSvF">
            med anledning av prop. 1991/92:170 Europeiska ekonomiska samarbetsområdet
            (EES)
          </p>
          <p xml:id="i-S5BXCaYFrodoDUNp33Kuhe">
            Lagförslagets omfattning
          </p>
          <p xml:id="i-7mRZMS24KrBrz4PWMP3dpX">
            Lagförslaget gäller tillämpningen av EES-avtalet, övervakningsavtalet
            och kommittéavtalet av den 2 maj 1992. Lagrådet slår fast (lagrådets
            yttrande 1992-05-15) att den anpassning av svensk rätt till EG:s
            rättssystem som skall äga rum då EES-avtalets bestäm- melser införlivas
            med svensk rätt innebär så genomgripande förändringar av vårt
            rättssystem att avtalet i sakligt hänseende är unikt. ”Delvis
            omvälvande ny lagstiftning kommer att införas i vår rättsordning.”
          </p>
          <p xml:id="i-VitroN694veHe3mnmje9SE">
            Lagförslaget och konstitutionen
          </p>
          <p xml:id="i-CTfHG4TAWXaonsasgKCZWq">
            Propositionens omfång, drygt 2300 sidor, den korta motionstiden,
            två veckor, och innehållets komplexitet har inte kunnat undanskymma
            att vissa oklarheter i lagförslaget som påpekats av de juridiska
            remissinstanserna kvarstår i propositionen. Lagrådet påvisade
            konflikter mellan lagförslaget och gällande grundlagar vad avser:
            - EES-avtalets bestämmelser sedda för sig och i förhållande till
            jämsides gällande svenska författningar. - Omfattningen av införlivade
            regler. - Framtida avtalsändringar. - Överlåtande av svensk normgivningskompetens
            till internationell organi- sation.
          </p>
          <p xml:id="i-CVduJ5gAb2D1YdKXerogfE">
            Utöver lagrådet har andra juridiska remissinstanser som t.ex.
            JO, Hovrätt, Kammarrätt, Juridiska fakulteter i Lund, Uppsala
            och Stockholm anfört kri- tik på bl.a. dessa avsnitt. I propositionen
            konstateras (sid. 9) att ”lagrådet funnit att det remitterade
            förslaget med beaktande av vad som sägs i yttrandet kan godtas
            och antas som lag”.
          </p>
          <p xml:id="i-USvW3UU52GbXZEq8oj6jtV">
            Artikel 97
          </p>
          <p xml:id="i-J5yHKqBYm6D1arGQEHw3E5">
            Lagrådet ansåg att artikel 97 i avtalet inte bör inkorporeras
            därför att ”Inför- livandet har vittgående konstitutionella aspekter
            och gäller ytterst gränsen
          </p>
          <pb facs="riksdagen-motions-pdf/data/199192/mot_199192_EU_3/mot_199192_EU_3-002.pdf"/>
          <p xml:id="i-Hf5PhYcWbMQQ7bz1eMGyEx">
            för svenska organs normgivningskompetens... den teknik som används
            vid inkorporering av EES-avtalet kan komma att bilda mönster ...
            .” Om detta sägs i propositionen att ”Artikel 97 har inte den
            innebörden att svensk lagstiftning på EES-området i och för sig
            inte kan ändras... Med an- ledning av vad lagrådet anför vill
            jag framhålla att artikeln inte innefattar vare sig någon normgivningsfunktion
            för EES-kommittén eller vetorätt för kommittén när det gäller
            nationella lagstiftningsåtgärder.” (sid. 127)
          </p>
          <p xml:id="i-VBSHjf8oUmiMEVQPin2XGo">
            Lagvalsregel
          </p>
          <p xml:id="i-RLs8pHsYQWDZL88tHrTjER">
            Lagrådet förordar att den i $ 5 beskrivna lagvalsregeln utgår.
            Den beskrivs som en ”främmande företeelse” i svensk rätt. Skall
            den likväl kvarstå bör de begränsningar i dess tillämpning som
            följer av regeringsformen uttryckas i lagtext. Den av lagrådet
            kritiserade texten i lagvalsregeln lyder:
          </p>
          <p xml:id="i-88Nz1fWVKuAr61GQMiAZ3F">
            Om det i en författning finns föreskrifter som avviker från denna
            lag /EES lag/- —— skall de avvikande föreskrifterna ej tillämpas.
          </p>
          <p xml:id="i-EJKMzLWyQtMcUAmGbdkQPG">
            Detta har i propositionen omformulerats till:
          </p>
          <p xml:id="i-GFxESok7L99PduZrW6F8Pb">
            Föreskrifter i denna lag /EES lag/ — — — skall tillämpas utan
            hinder av vad som annars föreskrivs i lag.
          </p>
          <p xml:id="i-3J5FF3xa1AczU7cHsHBhtH">
            I propositionen sägs:”...det är värdefullt att en gång för alla
            slå fast principen om att EES-reglerna skall tillämpas vid normkonflikter”.
            (sid. 139) Omedel- bart före detta uttalande har emellertid sagts
            ”Om en införlivad EES-regel mot förmodan skulle komma att strida
            mot en grundlagsregel kommer grundlagsregeln självfallet att ta
            över...” (sid. 138).
          </p>
          <p xml:id="i-9nefQd6LJi9nM6pgpmbomR">
            Protokoll 35 I propositionen sägs (sid. 138):
          </p>
          <p xml:id="i-6aN5JaJrSCPfTeB1PLqfgw">
            En förutsättning för det protokoll 35 till EES-avtalet där åtagandena
            gjorts har emellertid varit att de lösningar som skulle åstadkommas
            inte skulle be- höva medföra grundlagsändringar för EFTA-staterna.
          </p>
          <p xml:id="i-8bQFmA98cK4BfaZSkk6E3t">
            Av inledningen till protokoll 35 om genomförandet av EES-regler
            framgår att syftet med EES-avtalet är att åstadkomma det eftersträvade
            samarbetet ”på grundval av gemensamma regler utan att någon avtalsslutande
            part be- höver överlämna normgivningsmakt” till EES-institution.
            ”Detta måste följ- aktligen uppnås genom nationella förfaranden.”
            (grundlagsändringar ej un- dantagna, anm.) Den därefter följande
            artikeln lyder därför:
          </p>
          <p xml:id="i-J4gyie1Cu9NYawxSSmnxJB">
            För fall när det kan uppstå konflikter mellan genomförda EES-regler
            och andra författningsbestämmelser, förbinder sig EFTA-staterna
            att om det är nödvändigt införa en författningsbestämmelse som
            innebär att EES-reglerna skall ha företräde i dessa fall ...
          </p>
          <p xml:id="i-57snaQiFZAFFgLNbie4dD4">
            Protokoll 35 synes ej fritaga Sverige från att genomföra nödvändiga
            grund- lagsändringar.
          </p>
          <p xml:id="i-QLxeZA4F6k4Kp8AhkosN9n">
            Mot. 1991/92 E3
          </p>
          <pb facs="riksdagen-motions-pdf/data/199192/mot_199192_EU_3/mot_199192_EU_3-003.pdf"/>
          <p xml:id="i-R4dkdsoLMybPaRYMCThZK4">
            Skillnaden i rättssystem
          </p>
          <p xml:id="i-7D3DWz5P6r5qKrqvsbk4bR">
            Till skillnad från vårt rättssystem blir enligt EG-rätten internationella
            avtal som staten iklätt sig att följa omedelbart tillämpliga nationellt
            då de trätt i kraft folkrättsligt. Någon särskild EG-lag som bekräftar
            att ingångna avtal skall uppfyllas (transformation) krävs således
            ej. Inom EG-rätten förekommer inte heller av politiker gjorda
            uttolkningar av lagtexten i form av förarbeten till ledning för
            domstolarnas tolkning. Enligt EG:s rättssystem är det endast domstolarna
            och inte politikerna som uttolkar lagar. Dessa skillnader i rättsuppfattning
            kommer att vålla problem när EES- avtalet trätt i kraft. Då kommer
            det sannolikt att visa sig att allmänhetens, domstolarnas och
            avtalsparternas uppfattningar om EES-lagens tillämpningsområde
            i Sverige kan gå isär. Det skapar rättsosäkerhet hos den enskilde.
            Även om domsto- larna genom ”fördragsvänlig tolkning” försöker
            undvika brott mot EES-av- talets bestämmelser kan antalet rättstvister
            bli betydande. Därom vittnar de motgångar som Svenska staten sedan
            lång tid möter vid Europadomstolen i Strasbourg trots att vi försöker
            tolka våra förpliktelser enligt Europakonven- tionen om de mänskliga
            rättigheterna ”i fördragsvänlig anda”. Europakonventionen har
            trots allt ännu efter 40 år ej införlivats med vår lagstiftning.
            Därvidlag är rättsläget entydigt. Hela EES-avtalet däremot in-
            förlivas formellt utan att allmänhet eller domstolar säkert vet
            vad som egent- ligen införlivats i sak. Dessutom kommer bristen
            på jurister som behärskar EG-rätten att utgöra en osäkerhetsfaktor
            de närmaste åren. Nämnda förhål- landen får betydelse för rättssäkerheten.
            Som lagrådet påpekar, får EES-lagen genomslag på hela det svenska
            lag- stiftningsområdet. För att ta ett aktuellt exempel: I juni
            -92 framkom att vårt förbud mot reklam i TV riktad till barn under
            12 år, som vår nyss antagna yttrandefrihetsgrundlag medger, sannolikt
            måste upphävas enligt EES-avta- let. EES-avtalet förhindrar oss
            att tillämpa vissa bestämmelser i våra grundla- gar. Om vi sedan
            vill anpassa lagtexterna till vad som faktiskt gäller överläm-
            nar däremot EES-avtalet åt oss själva att avgöra. Enskilda personer
            och företag, domstolar, myndigheter, advokater o.s.v. kommer att
            fråga sig: — Skall EES-lagen tillämpas efter sin lydelse? Är lagen
            i så fall förenlig med vår konstitution?
          </p>
          <p xml:id="i-HYb3DNiHyw8deMBXbSyoPM">
            eller - Skall EES-lagen tillämpas enligt förarbetena? Uppfyller
            lagen i så fall EES-avtalets förpliktelser?
          </p>
          <p xml:id="i-E65anLpDNKqQsnSxYVktv7">
            Straffrihet
          </p>
          <p xml:id="i-RK2eVC3ML4vXQwJHMVHACh">
            Nämnda frågeställningar kan bli relevanta om någon vidtagit en
            åtgärd helt i överensstämmelse med EES-reglerna men likväl brutit
            mot en grundlags- bestämmelse i regeringsformen. Då uppstår osäkerhet
            om var våra domsto- lar anser att gränsen går för ”fördragsvänlig
            tolkning”.
          </p>
          <p xml:id="i-XoppyND5k2cP1bKcX9hLhc">
            Mot. 1991/92 E3
          </p>
          <pb facs="riksdagen-motions-pdf/data/199192/mot_199192_EU_3/mot_199192_EU_3-004.pdf"/>
          <p xml:id="i-xiRDyboZQyMLsJxJabLuk">
            Den osäkerheten finns redan i dag vad gäller Europakonventionens
            infly- tande på vår rättstillämpning, men blir mer omfattande
            genom EES-lagen. Under övergångstiden fram till fullt EG-medlemskap
            bör därför så långt möjligt garantier skapas mot sådana straffsanktioner
            och/eller utdragna och kostsamma rättegångar som har sin grund
            i bristande överensstämmelse mel- lan EES-regler och våra grundlagar.
            Sådana garantier till skydd för den enskildes rättssäkerhet skulle
            kunna uppnås genom att till EES-lagen foga en bestämmelse med
            innebörden att: - den som handlat i överensstämmelse med EES-avtalets
            bestämmelser och därvid brutit mot svensk lagstiftning skall ej
            kunna straffas på denna grund.
          </p>
          <p xml:id="i-3mUqcJi7m7rjjRTakCKXeU">
            Sammanfattning
          </p>
          <p xml:id="i-5vu3E8adEeUHMnjyJdcAfZ">
            Med beaktande av dels EES-avtalets ”genomgripande” och ”delvis
            omvälvande” betydelse för vår rättsordning, dels att vissa av
            lagrådets synpunkter ej kunnat beaktas i lagtexten och dels den
            osäkerhet som numera råder om hur länge EES-avtalet kommer att
            gälla synes det angeläget att medborgarnas rättstrygghet skyddas
            genom att en bestämmelse om straffrihet med ovan angiven innebörd
            fogas till före- slagen EES-lag.
          </p>
          <p xml:id="i-Y2sh425hjC21fxYCg8CeBN">
            Hemställan
          </p>
          <p xml:id="i-FAGvY7y37tb3ht72jaohbv">
            Med hänvisning till det anförda hemställs att riksdagen beslutar
            att foga en bestämmelse om straffrihet till föreslagen EES-lag.
          </p>
          <p xml:id="i-L3L9bMBe6upT6h2csRutPD" type="date">
            Stockholm den 12 juni 1992
          </p>
          <div xml:id="i-5pu43xgrh3gK6sL6gBhYFy" type="signatureBlock">
            <p xml:id="i-PzuJUCkbaGftL7kUjn6F7r" who="i-GjgyninALCjktLtfUxc8Qh" type="signature">
              Björn von der Esch (m)
            </p>
          </div>
          <p xml:id="i-LYp2BDhDDhmPBfrEA4PXXL">
            Mot. 1991/92 E3
          </p>
        </div>
      </div>
    </body>
  </text>
</TEI>
