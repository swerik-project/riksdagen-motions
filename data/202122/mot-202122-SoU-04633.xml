<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04633">
  <teiHeader>
    <fileDesc>
      <titleStmt>
        <title>med anledning av skr. 2021/22:213 En samlad strategi för alkohol-, narkotika-, dopnings- och tobakspolitiken samt spel om pengar 2022–2025</title>
        <author corresp="i-AztMVLti5hapQ8yJnkFbgD">av Sofia Nilsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4633 av Sofia Nilsson m.fl. (C)</title>
          <idno type="rdwebb">H9024633</idno>
          <rs type="number">4633</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024633/text</ref>
          <ref type="dokument_url_html">http://data.riksdagen.se/dokument/H9024633</ref>
          <ref type="dokumentstatus_url_xml">http://data.riksdagen.se/dokumentstatus/H9024633</ref>
          <ref type="docx">http://data.riksdagen.se/fil/DB245F77-3BCE-422D-9A3C-7B05307BB038</ref>
          <ref type="pdf">http://data.riksdagen.se/fil/BFE85114-9E23-4F2B-9891-4FE8EDD8766D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AztMVLti5hapQ8yJnkFbgD</idno>
            <name>Sofia Nilsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-C3pbJfgMjJipDqWLJcuDvz</idno>
            <name>Aphram Melki</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-S41yBJWySbsmw2wxs1vuYn" type="basedOn"/>
        <correspContext corresp="i-S41yBJWySbsmw2wxs1vuYn">
          <ref>Skrivelse 2021/22:213</ref>
        </correspContext>
        <correspAction xml:id="i-BGyVXrhFpfQ4mCBXuMcSJG" type="signed"/>
        <correspContext corresp="i-BGyVXrhFpfQ4mCBXuMcSJG">
          <note type="signatory" corresp="i-AztMVLti5hapQ8yJnkFbgD"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-C3pbJfgMjJipDqWLJcuDvz"/>
        </correspContext>
        <correspAction xml:id="i-Xjzo7LLK4jAH77hsvgkpBX" type="submitted">
          <date when="2022-04-08"/>
          <time when="17:07:49"/>
        </correspAction>
        <correspAction xml:id="i-X2eRfKm62PgGj5gq2456yz" type="dismissed">
          <date when="2022-04-20"/>
        </correspAction>
        <correspAction xml:id="i-9qtCYs57Pfka2rGEkETZ4N" type="reviewed">
          <date when="2022-04-20"/>
          <time when="15:40:50"/>
        </correspAction>
        <correspAction xml:id="i-2vy7UHyRfWex13PpeYXJFq" type="referred">
          <date when="2022-04-21"/>
        </correspAction>
        <correspAction xml:id="i-CjVUMHfmMZFxyJGhyiWw7Z" type="assigned">
          <date when="2022-10-12"/>
          <time when="11:37:27"/>
        </correspAction>
        <correspContext corresp="i-CjVUMHfmMZFxyJGhyiWw7Z">
          <ref type="assignedTo">Socialutskottet</ref>
        </correspContext>
        <correspAction xml:id="i-DsJh2xRyMsWBbFZhLPp4ao" type="behandlas_i"/>
        <correspContext corresp="i-DsJh2xRyMsWBbFZhLPp4ao">
          <ref type="uppgift">2021/22:SoU25</ref>
          <ref type="ref_dok_id">H901SoU25</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU25</ref>
          <ref type="ref_dok_titel">En samlad strategi för alkohol-, narkotika-, dopnings- och tobakspolitiken samt spel om pengar 2022-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2hjjYL5egngrXU4PTRuazT" type="motHeader">
        <div xml:id="i-Q36v32a3i9t4vMsxHpdFtY" type="motTitle">
          Motion till riksdagen 2021/22:4633 av Sofia Nilsson m.fl. (C)
          med anledning av skr. 2021/22:213 En samlad strategi för alkohol-,
          narkotika-, dopnings- och tobakspolitiken samt spel om pengar
          2022–2025
        </div>
      </div>
      <div xml:id="i-DyYzDjFphzLsytoS12DuMs" type="motBody">
        <div xml:id="i-Tnb9ynkcRHphn6BRi8WSvD" type="motProposal" subtype="förslag">
          <head xml:id="i-4QP5uRnMdXKXTbURjr4YRw">
            Förslag till riksdagsbeslut
          </head>
          <list xml:id="i-Q6HNJhn1XVsetG9zEfCPoA" style="ol">
            <item xml:id="i-US6cD1sd216RwbqU1Xk8UD">
              Riksdagen ställer sig bakom det som anförs i motionen om att
              regeringen som ett led i att verkställa den förnyade ANDTS-strategin
              bör tillsätta en utvärdering av den nuvarande narkotikapolitiken
              i syfte att säkerställa att den är förenlig med kraven på evidensbaserad
              vård, beprövad erfarenhet och skademinimering, och detta tillkännager
              riksdagen för regeringen.
            </item>
            <item xml:id="i-QoVX9ZKx7k3nbhvvmgFYke">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på stärkta
              och utvecklade insatser i syfte att fortsatt successivt minska
              tobaksrökningen, och detta tillkännager riksdagen för regeringen.
            </item>
            <item xml:id="i-8Wg3VpacGjx6XZkzpxXdqi">
              Riksdagen ställer sig bakom det som anförs i motionen om att
              regeringen bör återkomma till riksdagen med en tydlig bedömning
              av utvecklingsbehov och prioriterade insatser för att stärka ANDTS-politikens
              data- och statistikunderlag och tillkännager detta för regeringen.
            </item>
            <item xml:id="i-JawZd2tVqeQKi4ywbDMhBA">
              Riksdagen ställer sig bakom det som anförs i motionen om att
              regeringen bör se över kommunernas och regionernas förutsättningar
              för implementering av ANDTS-strategin och återkomma till riksdagen
              med förslag på hur förutsättningarna kan förbättras, och detta
              tillkännager riksdagen för regeringen.
            </item>
          </list>
        </div>
        <div xml:id="i-8wgBrCQW3CVmDeq1Riahb6" type="motContent">
          <head xml:id="i-LHLT4dJ3mE1Ev53Xyf6uQJ" type="h1">
            Motivering
          </head>
          <p xml:id="i-GF25dR5wirmctKXYQRRDmt">
            I skrivelsen lägger regeringen fram en förnyad strategi för politiken
            avseende alkohol, narkotika, dopning, tobak och nikotin samt spel
            om pengar (ANDTS-politiken). Syftet är att ange mål och inriktning
            för hur samhällets insatser ska genomföras, samordnas och följas
            upp under strategiperioden 2022–2025.
          </p>
          <p xml:id="i-3FFjxKCdEXv3YjnZ4C7Ugx">
            För Centerpartiet har det stor betydelse att människor ska få
            frihet och förutsättningar att fatta egna, välgrundade beslut
            och bidra till sin egen hälsa genom bra levnadsvanor och en hälsosam
            livsstil. Det finns stora mänskliga men även samhällsekonomiska
            vinster att göra på ett ännu bättre preventivt arbete. Här är
            en förnyad ANDTS-strategi ett avgörande verktyg för sammanhållna
            och kunskapsbaserade insatser i hela landet.
          </p>
          <p xml:id="i-5j7o7NPC9LREXCWzoEP5YQ">
            Även om Sverige inom många områden har en sjukvård i världsklass,
            finns det kunskapsluckor och kvalitets- och kapacitetsbrister
            i systemen för stöd och vård till personer med missbruksproblem
            och annan ANDTS-relaterad ohälsa. Även här är en förnyad strategi
            viktig för att lösa problemen och säkerställa jämlik uppföljning
            från socialtjänsten och sjukvården oberoende av socioekonomiska
            och geografiska faktorer.
          </p>
          <p xml:id="i-4zv45CUp9UEVwwC6SUB3pt">
            Den nationella ANDT-strategin har under sina tio år fyllt en
            stödjande funktion, är väl förankrad hos relevanta aktörer och
            fungerar som ett verktyg för samlat arbete på olika nivåer. Här
            delar Centerpartiet regeringens bedömning. Efter ett decennium
            behövs dock en strategi som förnyas och stärks i en långt större
            utsträckning än det regeringen föreslår.
          </p>
          <p xml:id="i-WLwnBVcmjCRF8sHNoRTAtC">
            Redan 2021 skulle en ny strategi ha varit på plats, men regeringens
            förslag vann inte majoritet i kammaren. Riksdagen ombad regeringen
            förtydliga strategin vad gällde såväl övergripande prioriteringar
            som ansvarsfördelning för konkreta insatser. Inte minst efterlystes
            att strategins mål skulle utformas med hänsyn till olika nikotinprodukters
            skillnader i skadeverkning.
          </p>
          <p xml:id="i-SuYdG3UXa6Hnie6n762pqH">
            Vi vill lyfta fram ett antal förslag som regeringen tyvärr inte
            följt upp efter att 2021 års proposition om en förnyad ANDTS-strategi
            (prop. 2020/21:132) avslogs av riksdagen.
          </p>
          <head xml:id="i-LMbh9ntL7vM4v3wdx2qKzh" type="h2">
            Långsiktigt mål om personer med missbruk eller beroende
          </head>
          <p xml:id="i-FGhqpcoYLnatT7fcCC6tYR">
            Regeringen bedömer att följande mål, i förslaget långsiktigt
            mål 5, ska ligga fast: Perso­ner med missbruk eller beroende ska
            utifrån sina förutsättningar och behov ha tillgång till vård och
            stöd av god kvalitet. Regeringen poängterar också vikten av att
            personer med samsjuklighet erbjuds adekvat stöd med en fungerande
            vårdkedja med god sam­verkan mellan olika verksamheter.
          </p>
          <p xml:id="i-Qdjv7SnJ7v6EeiibjPViBA">
            Tyvärr väljer regeringen att fokusera på personer med samsjuklighet
            som ”personer med både beroendesjukdom och psykisk ohälsa”. Även
            somatisk sjukdom måste ingå i begreppet samsjuklighet. Samtidigt
            är ”personer med samsjuklighet” en grupp som är svår att utskilja
            från ”personer med missbruk eller beroende”, inte minst vad gäller
            missbruk eller beroende av narkotika. Majoriteten av dessa personer
            har en bakomlig­gande psykisk eller somatisk sjukdom. Därför måste
            missbruksvården utgå från att både behandla sjukdomen och i största
            möjliga mån lindra symtomen. All annan sjukvård utgår från det
            perspektivet. Missbruksvården ska inte vara något undantag.
          </p>
          <p xml:id="i-JZjfkUhCMLaPfFuAGF9zMT">
            Vi vill vidare se en utvärdering av missbruksvården för att säkerställa
            att den går i linje med principen om skademinimering, i enlighet
            med riksdagens tillkännagivande av den 4 mars 2020. Regeringen
            hänvisade i 2021 års proposition till att tillkännagivandet ”alltjämt
            bereds inom Regeringskansliet”. Enligt den aktuella skrivelsen
            avser reger­ingen ”att återkomma till riksdagen med anledning
            av tillkännagivandet i sin helhet”. Det är uppseendeväckande att
            inte regeringens beredning av tillkännagivandet har färdigställts
            vare sig inom ramen för beredningen av propositionen om en förnyad
            ANDTS-strategi 2021 eller inom ramen för beredningen av den aktuella
            skrivelsen.
          </p>
          <p xml:id="i-DPxsVUzFtTxAdJjZCG6oKi">
            Tyvärr är regeringens senfärdighet i uppföljningen av riksdagens
            tillkännagivande helt i enlighet med det bristande ledarskap och
            det ointresse för ny kunskap i missbruks­frågor som man har visat
            under hela mandatperioden. Regeringen har t.ex. aviserat att man
            inte avser att följa upp Folkhälsomyndighetens förslag om en utvärdering
            av narko­tikastrafflagen från 1988, för att se hur lagen påverkar
            narkotikaanvändningen och de sociala och medicinska skadeverkningarna.
          </p>
          <p xml:id="i-K7N2xE4ohWHe6rwt3mfpWk">
            Centerpartiet anser att en utvärdering i enlighet med riksdagens
            tillkännagivande bör tillsättas som ett led i att verkställa den
            förnyade ANDTS-strategin. Detta bör riksdagen besluta och ge regeringen
            till känna.
          </p>
          <head xml:id="i-Br9CoRK4ncdWEVwDCW7Sym" type="h2">
            Utvidgning av tobaksbegreppet
          </head>
          <p xml:id="i-Brsh2bLq82geVQTAfaQxCp">
            Regeringen bedömer att tobaksbegreppet bör utvidgas till att
            omfatta både tobaks- och nikotinprodukter. Centerpartiet ser ett
            uppenbart problem med en begreppsutvidgning då ”ett samlat grepp
            över samtliga beroendeframkallande produkter som innehåller nikotin”
            tar bort fokus från det viktiga målet om att minska tobaksrökningen.
            Som regeringen själv lyfter i proposition 2020/21:132 tycks vissa
            grupper halka efter trots en minskad tobaksrökning i befolkningen
            som helhet. Det gäller bl.a. barn som utsätts för passiv rökning,
            kvinnor med funktionsnedsättning och äldre kvinnor. Regeringen
            beskriver också att ca 20 procent av alla cancerfall kan kopplas
            till tobaksrökning. Ett stärkt fokus på att successivt minska
            tobaksrökningen kan få stora positiva effekter på folkhälsan och
            göra stor skillnad för många människor.
          </p>
          <p xml:id="i-83EaYcYyi6FyrL372bUyqN">
            Centerpartiet anser mot bakgrund av detta att regeringen bör
            återkomma till riks­dagen med förslag på stärkta och utvecklade
            insatser i syfte att fortsatt successivt minska tobaksrökningen.
            Detta bör riksdagen besluta och ge regeringen till känna.
          </p>
          <head xml:id="i-Db3wPPgjJja978FrY6SCAR" type="h2">
            Data och statistik
          </head>
          <p xml:id="i-WDdma2vvvB4y97CqaK3RuK">
            I ett flertal bedömningar i förslaget hänvisar regeringen till
            brist på data och statistik, inte minst inom narkotikaområdet.
            Vi har i dag inte data för att kunna analysera och följa utvecklingen
            när det gäller exempelvis prevalensen av olika beroendetillstånd
            i befolkningen eller efterfrågan och utbud på olika vårdinsatser.
            För en effektiv och träff­säker ANDTS-politik som bygger på kunskap
            och beprövad erfarenhet är det avgörande med ett ständigt förbättrat
            data- och statistikunderlag.
          </p>
          <p xml:id="i-VcAg3JVDJ93Pg1GE8Y3Hun">
            Regeringen gav 2021 Folkhälsomyndigheten i uppdrag att genomföra
            insatser som syftar till att utveckla och förbättra tillgången
            på data för att möjliggöra en ändamåls­enlig uppföljning och analys
            av utvecklingen av dopning och narkotika (S2021/05130). Det är
            ett steg i rätt riktning, men regeringens förhållningssätt är
            fortfarande passivt; Folkhälsomyndighetens redovisning ska ligga
            till grund för ”eventuella utvecklings­insatser”.
          </p>
          <p xml:id="i-Du9uXJLe12FmLzpzq28br4">
            Centerpartiet anser att regeringen på lämpligt sätt bör återkomma
            till riksdagen med en tydlig bedömning av det befintliga data-
            och statistikunderlaget för ANDTS-politi­ken, utvecklingsbehov
            samt prioriterade konkreta insatser. Detta bör riksdagen besluta
            och ge regeringen till känna.
          </p>
          <head xml:id="i-PkTF47bBw7tEDio8y3793x" type="h2">
            Kommunernas roll i genomförandet av strategin
          </head>
          <p xml:id="i-LN2568Tc87dGjY6Ypx1hqD">
            Ansvaret för genomförandet av ANDTS-strategin delas av många
            aktörer på alla nivåer i samhället. Merparten av det ANDTS-förebyggande
            arbetet genomförs dock av kommu­ner och regioner samt av idéburna
            organisationer och privata aktörer på lokal nivå. Kommunala resurser
            avsatta för samordning och planering av ANDTS-förebyggande arbete
            har minskat de senaste två strategiperioderna, samtidigt som kommunerna
            har fått ett utvidgat ansvar inom vissa delar av ANDTS-området.
          </p>
          <p xml:id="i-KtogYoDSZmexme76c1bZ9o">
            Regeringen aviserar inga reformer eller samlade satsningar för
            att underlätta regio­nernas och kommunernas arbete, eller förändringar
            i länsstyrelsernas samordnings­ansvar.
          </p>
          <p xml:id="i-Vk8fJoZFQHJSJZkBmBFdYt">
            Centerpartiet anser att regeringen bör se över kommunernas och
            regionernas förut­sättningar för implementering av ANDTS-strategin
            och återkomma till riksdagen med förslag på hur förutsättningarna
            kan förbättras. Detta bör riksdagen besluta och ge reger­ingen
            till känna.
          </p>
        </div>
        <div xml:id="i-KByDz9k6Fvo9j5KHc1SR3S" type="signatureBlock">
          <list xml:id="i-UuLcCsZNiEwH69RX3vHCj3">
            <item xml:id="i-4RUT43DwgUs1xbHJfnWbUi" type="signature">
              Sofia Nilsson (C)
            </item>
            <item xml:id="i-HRufRn8H4k79mAFhBBZG3D" type="signature">
              Anders W Jonsson (C)
            </item>
            <item xml:id="i-4Bpnfp2cLk4PcWTQpJCv2v" type="signature">
              Aphram Melki (C)
            </item>
          </list>
        </div>
      </div>
    </body>
  </text>
</TEI>
