<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__269/mot_1936__fk__269-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 269. 15
          </p>
          <p>
            Nr 269.
          </p>
          <p>
            Av herr Bagge m. fl., om utredning och förslag rörande dels lag-
            stiftning om ideella föreningar, dels åtgärder i övrigt
          </p>
          <p>
            till främjande av arbetsfreden.
          </p>
          <p>
            Spörsmålet om skapande av mera ordnade förhållanden inom vissa
            delar av det ekonomiska livet är för närvarande vår viktigaste
            inrepolitiska fråga. I detta sammanhang kommer främst i betraktande
            det problemkomplex, som berör arbetsfreden. Medan samhällslivet
            i övrigt på snart sagt alla områden blivit föremål för rättslig
            reglering, ha arbetsmarknaden och dess problem i stort sett lämnats
            orörda av lagstiftningen. Följden härav har blivit, att detta
            stora och utomordentligt viktiga samhällsområde för närvarande
            är undan- draget rättsordningens reglerande och utjämnande inflytande.
            Vådorna av detta äro uppenbara för envar, som icke är så hemfallen
            åt vanetänkande, att han utan vidare accepterar det nuvarande
            tillståndet såsom något naturligt och riktigt. Striderna på arbetsmarknaden
            medföra stora sociala skadeverkningar. De skapa en klasskampsmentalitet,
            som är oförenlig med ett sunt samhällsliv. De oundvikliga intressemotsättningarna
            mellan arbetare och arbetsgivare anlaga genom en ständigt underhållen
            stridsstämning proportioner, som skapa en vrångbild av verkligheten.
            Den intressegemenskap mellan före- tagare och anställda, som är
            en ekonomisk realitet, tvingas att träda i bak- grunden i jämförelse
            med de existerande motsättningarna. Denna utveck- ling är till
            skada för alla utom för de oroselement, som vårt samhälle tyvärr
            icke är helt förskonat ifrån. Striderna på arbetsmarknaden förorsaka
            även betydande skador av rent ekonomisk natur. Även den part,
            som formellt blir den vinnande efter en arbetskonflikt, torde
            ofta finna, att vinsten är i högsta grad fiktiv, då de för- luster,
            som förorsakats parten genom stridsåtgärderna, ej sällan överstiga
            värdet av de medgivanden, som utverkats vid uppgörelsen. Under
            arbetskon- flikter i våra stora exportindustrier förlorar vårt
            land lätt marknader i utlan- det, som det sedan kan visa sig omöjligt
            att återvinna. För övrigt är det ju känt och omvittnat, att den
            blotta omständigheten, att arbetsfreden är så labil i vårt land,
            är oss till skada i konkurrensen på världsmarknaden. Till följd
            av arbetskonflikt i en bransch kunna företag inom andra branscher
            tvingas till produktionsinskränkningar och arbetsnedläggelse.
            Staten blir all- tid lidande genom arbetskonflikter: minskade
            skatteintäkter och ökad arbets- löshet äro givna följder av striderna
            på arbetsmarknaden. Skall samhällsekonomien kunna bära de ständigt
            ökade bördorna för den sociala välfärdsverksamheten och skall
            vårt samhälle kunna möta de ökade
          </p>
          <pb facs="riksdagen-motions-pdf/data/1936/mot_1936__fk__269/mot_1936__fk__269-002.pdf"/>
          <p>
            i6 Molioner i Första kammaren, Nr 269.
          </p>
          <p>
            riskerna utifrån i denna oroliga tid, måste man arbeta för utjämnande
            av motsättningarna och stärkande av sammanhållningen inom samhället.
            Vi vilja kraftigt framhålla nödvändigheten av att statliga ingripanden
            i detta syfte ske omedelbart och icke uppskjutas till en oviss
            framtid. Om man vän- tar tills en kris av ekonomisk eller politisk
            natur inträffar, kan man bli nöd- sakad att acceptera en lösning,
            som uteslutande tillgodoser intresset av lugn i samhället på bekostnad
            av friheten och rörligheten i det ekonomiska livet. Vi begära
            därför en lagstiftning, som tryggar arbetsfreden i görligaste
            mån utan att insnärja näringslivet i ett förkvävande statstvång
            eller hindra ett sunt organisationsväsen. Arbetsfredens problem
            är emellertid intimt förbun- det med frågan om den ställning,
            som bör tillkomma organisationerna. En arbetsfredslagstiftning
            skall icke rikta sig mot organisationerna såsom så- dana utan
            mot vissa yttringar av organisationernas verksamhet, som äro oförenliga
            med ett rättssamhälles traditioner. Organisationerna äro i och
            för sig utan tvivel av stor nyttta såväl i det ekonomiska livet
            i allmänhet som på arbetsmarknaden i synnerhet. Organisationsväsendet
            garanterar, att förhand- lingar om arbetsvillkor ske mellan i
            styrkeavseende jämställda parter; orga- nisationerna ha möjlighet
            att bättre än den enskilde arbetaren och arbets- givaren bedöma
            situationen på arbetsmarknaden i belysning av det allmänna ekonomiska
            läget; de kunna också i och för sig bidraga till att skapa stabila
            förhållanden på arbetsmarknaden. Men ett starkt utbyggt organisationsväsen
            kan bli förenat med stora nackdelar, om organisationerna och deras
            verk- samhet icke regleras av rättsordningen. Den sammanhållning
            och solidaritet mellan en organisations medlemmar, som är nödvändig
            för att organisatio- nen effektivt skall kunna tillvarataga medlemmarnas
            yrkesintressen, kan missbrukas på många olika sätt till skada
            för de enskilda medlemmarna och för samhället. Yrkessolidariteten
            kan exempelvis av organisationernas ledare användas för politiska
            syften av olika slag. Utslag av sådana missbruk äro stridsåtgärder
            i avsikt att tvinga statsmakterna att göra eller underlåta något
            och majoritetsbeslut om kollektivanslutning av yrkesorganisationer
            till visst politiskt parti. Föreningssolidariteten kan missbrukas
            till förföljelser mot oliktänkande, till trakasserier mot utomstående
            och utan att någon synes vara juridiskt ansvarig för de vidtagna
            åtgärderna. Vidare kunna organisa- tionerna i konflikter, som
            kunna anses berättigade ur den synpunkten, att de verkligen röra
            sig om rena yrkesintressen, tillgripa stridsmedel, som verka förödande
            på utomstående personers existens eller på viktiga delar av sam-
            hällslivet. Organisationerna kunna genom olämpliga bestämmelser
            om sättet för fattande av beslut angående stridsåtgärder motverka
            sitt eget ändamål att åstadkomma stabilitet på arbetsmarknaden.
            Det är en angelägen uppgift för statsmakterna att genomföra en
            social fridslagstiftning, som avlägsnar sådana olägenheter av
            organisationsväsendet, som här påtalats, utan att därför rikta
            en attack mot organisationsväsendet såsom sådant. För detta syfte
            kräves enligt vår mening först och främst en
          </p>
          <pb facs="riksdagen-motions-pdf/data/1936/mot_1936__fk__269/mot_1936__fk__269-003.pdf"/>
          <p>
            Motioner i Första kammaren, Nr 269. 17
          </p>
          <p>
            lagstiftning, som reglerar yrkessammanslutningarnas organisation.
            Utan en sådan lagstiftning torde man aldrig få ett fast grepp
            om arbetsfredens pro- blem. Frågan om en lagstiftning i detta
            ämne har flera gånger varit föremål för statsmakternas prövning.
            Stundom har det därvid varit fråga om en lag- stiftning för ideella
            föreningar över huvud, vid andra tillfällen åter speciellt för
            yrkesföreningar. Redan vid 1899, 1910 och 1911 års riksdagar var
            frågan före, dock utan att något lagförslag blev av riksdagen
            antaget. År 1919 före- låg ett sakkunnigbetänkande med utkast
            till lag om ideella föreningar. Något förslag i anledning av detta
            betänkande blev emellertid aldrig förelagt riks- dagen. Vid 1934
            års riksdag upptogs frågan ånyo, denna gång i ett vidare sam-
            manhang. Vid denna riksdag väcktes ett flertal motioner rörande
            arbetsfre- den. I några av dessa motioner upptogs frågan om rättslig
            reglering av arbetsgivarnas och arbetarnas fackliga sammanslutningar.
            I anledning av dessa motioner yttrade andra lagutskottet bland
            annat följande: »Med hänsyn till den starka utveckling, som under
            de senare åren de fack- liga sammanslutningarna undergått och
            den ökade betydelse desamma i skilda avseenden erhållit, torde
            frågan om deras reglerande i lag böra upp- tagas till en allsidig
            utredning. Visserligen har ej en allmän lagstiftning rö- rande
            ideella föreningar kommit till stånd, men en utredning, inskränkt
            till att avse de fackliga sammanslutningarna, torde ej med nödvändighet
            för- anleda en lagstiftning, som samtidigt utsträckes till det
            här angivna om- rådet i dess helhet.» Riksdagen tog i skrivelse
            till Kungl. Maj:t särskilt sikte på denna del av arbetsfredsproblemet,
            i det att riksdagen på utskottets förslag anhöll, att Kungl. Maj:t
            ville föranstalta om en allsidig och förutsättningslös utredning
            rörande de åtgärder på föreningsrättens och arbetsrättens områden,
            som kunde vidtagas i syfte att rättsligen utbilda arbetsgivarnas
            och arbetarnas fackliga föreningsväsen och att främja arbetsfreden,
            samt att utan tids- utdräkt för riksdagen framlägga de förslag,
            vartill utredningen kunde för- anleda. Denna riksdagens skrivelse
            föranledde icke någon åtgärd av Kungl. Maj:t förrän på årets sista
            dag, då Kungl. Maj:t tillkallade tre sakkunniga för att uppgöra
            en plan till utredningar rörande grundvalarna för hela vårt ekonomiska
            liv. I denna utredning ingick som en detalj frågan om regle- randet
            av de fackliga sammanslutningarna. Genom detta förfaringssätt
            har en verklig utredning av frågan uppskjutits åtminstone två
            år. I anledning av detta förfaringssätt från regeringens sida
            yrkades i motion (I: 179) till 1935 års riksdag, att riksdagen
            i skrivelse hos Kungl. Maj:t måtte anhålla, att skyndsammast och
            för sig utredning skulle företagas och för- slag framläggas rörande
            frågan om åtgärder till arbetsfredens främjande. Riksdagen beslöt
            att i skrivelse till Kungl. Maj:t anhålla, att det pågående utredningsarbetet
            beträffande arbetsfredsfrågan skulle bedrivas i sådan ord- ning,
            att förslag angående de spörsmål om vilkas utredning riksdagen
            år Bihang till riksdagens protokoll 1936. 3 saml. Nr 267-—269.
            2
          </p>
          <pb facs="riksdagen-motions-pdf/data/1936/mot_1936__fk__269/mot_1936__fk__269-004.pdf"/>
          <p>
            18 Motioner i Första kammaren, Nr 269.
          </p>
          <p>
            1934 gjort framställning, måtte kunna föreläggas riksdagen utan
            att det dröjsmål, som skulle medföras av ett avvaktande av utredningens
            slutförande i Övriga med sistnämnda spörsmål sammanförda frågor.
            Denna riksdagens skrivelse har icke föranlett någon Kungl. Maj:ts
            åtgärd. Vid 1935 års riks- dag upptogs i två motioner (I: 254
            och I1: 438) frågan om lagstiftning för yrkesföreningar som ett
            självständigt problem. Andra lagutskottet under- strök behovet
            av en lagstiftning på detta område. På grund av skiljaktiga beslut
            i kamrarna förföll emellertid frågan. Den 9 december 1935 avlämnades
            ett betänkande av de sakkunniga, som, enligt vad ovan anförts,
            tillsatts den 31 december 1934. Efter en kortare redo- görelse
            för problemet om organisationen av föreningarna på arbetsmark-
            naden föreslå de sakkunniga »att åt en eller flera sakkunniga
            personer upp- drages att med vederbörande större organisationer
            samråda i syfte att för deras vidkommande söka åvägabringa en
            sådan gestaltning av förenings- väsendet, som ovan angivits, samt
            att, om det visat sig, att detta förfarande icke lett till resultat,
            frågan om föreningsväsendets normerande genom lag- stiftning göres
            till föremål för utredning genom sakkunniga.» Detta de sakkunnigas
            yrkande är formellt sett egendomligt, då riksdagen redan i sin
            skrivelse år 1934 begärt en utredning rörande åtgärder på för-
            eningsrättens och arbetsrättens områden, d. v. s. en utredning
            rörande vilka lagstiftningsåtgärder som böra vidtagas på dessa
            områden. De sakkunniga yrka således, att den av riksdagen begärda
            utredningen icke skall företagas. Man anser sig helt enkelt kunna
            bortse från innehållet i ovannämnda riks- dagsskrivelse. Även
            ur rent sakliga synpunkter är de sakkunnigas yrkande i denna punkt
            fullkomligt ohållbart. Ett ytterligare uppskov med denna lagstiftningsfråga
            är oförsvarligt. Vi antaga på goda grunder, att den föreslagna
            åtgärden att ställa lämpliga personer till organisationernas förfogande
            för överläggningar i av de sakkunniga antydd riktning icke skulle
            få någon som helst effekt. Men även om man skulle våga hoppas
            på en sådan effekt, kan det icke vara tal om att låta föreningarna
            på arbetsmarknaden ha sin egen jurisdiktion och lagstifta för
            sig själva. Det är nämligen ett samhällsintresse, att sådana föreningar,
            som skola i större omfattning träda i rättsförhållanden till utom-
            stående, inrättas och verka i enlighet med vissa av lagstiftningen
            uppställda huvudprinciper, och alldeles särskilt gäller detta
            yrkesföreningarna, såsom ovan framhållits. Lagstiftningen har
            noggrant reglerat aktiebolags, försäk- ringsbolags, bankers, sparbankers
            och ekonomiska föreningars organisation och verksamhet. Det kan
            icke anföras något bärande skäl, varför just organi- sationerna
            på arbetsmarknaden skulle intaga en sådan särställning bland det
            ekonomiska livets sammanslutningar, att de icke skulle böra underkastas
            rättslig reglering. Utgår man från att riksdagens nyss omförmälda
            beslut skall verkställas, möter en mångfald viktiga spörsmål,
            som i detta sammanhang måste lösas
          </p>
          <pb facs="riksdagen-motions-pdf/data/1936/mot_1936__fk__269/mot_1936__fk__269-005.pdf"/>
          <p>
            Motioner i Första kammaren, Nr 269. 19
          </p>
          <p>
            på lagstiftningens väg. Man måste få till stånd en samlad och
            planmässig lagstiftning angående organisationernas ställning till.
            samhället och deras inre organisation, i detta senare avseende
            med särskild hänsyn tagen till be- stämmelser om skydd för enskilda
            medlemmar och minoriteter gentemot majoritetsförtryck. Härvid
            bör först undersökas frågan om åstadkommande av ett fullstän-
            digt och tillförlitligt offentligt register över föreningarna
            på arbetsmarkna- den. Till mönster kunna därvid i någon mån tjäna
            nu existerande aktie- bolagsregister och föreningsregister. Det
            bör finnas möjlighet för envar atl snabbt förskaffa sig kännedom
            om vilka föreningar av detta slag som finnas i landet och vilka
            som äga företräda varje särskild organisation. Anmälan till detta
            register kan tänkas som en förutsättning för rättskapacitet. Varje
            förening torde böra till registret uppgiva sitt namn och ändamålet
            med för- eningens verksamhet. Vidare bör till registret uppgivas,
            hur omfattande för- eningens lokala verksamhetsområde är, i vilken
            kommun styrelsen har sitt säte, och vilka organ som eventuellt
            jämte styrelsen äro berättigade att utåt företräda föreningen.
            Vidare böra till registret anmälas styrelseledamöternas namn och
            fullständiga postadresser. I registret böra angivas villkoren
            för medlems inträde i och utträde ur föreningen. Det ligger i
            sakens natur, att staten icke kan inskränka sin kontrollerande
            uppgift till att registrera, vad föreningarna sålunda uppgiva.
            Det måste till- ses, att en förening, som önskar bliva upptagen
            i registret över yrkesför- eningar, icke uppgiver sig vilja fullfölja
            syften, som i princip äro främmande för dylik förenings verksamhet,
            eller att föreningen i verkligheten utövar verksamhet som faller
            utanför det uppgivna ändamålet för föreningens verk- samhet. Vidare
            måste sättet för besluts fattande inom organisationerna i vissa
            fall regleras i lag. Detta är icke någon principiell nyhet inom
            lagstiftningen. Aktiebolagslagen upptager t. ex. mycket noggranna
            föreskrifter om bolags- stämma, om kvalificerad majoritet i vissa
            fall etc. En bestämmelse om viss kvalificerad majoritet inom yrkesföreningarna
            för vidtagande av stridsåtgär- der och förkastande av medlingsförslag
            skulle vara av betydelse för arbets- freden och för de enskilda
            medlemmarnas skydd mot majoritetsförtryck. Be- stämmelser i lag
            om sluten omröstning i sådana fall torde böra övervägas. Underorganisations
            ställning i förhållande till huvudorganisation bör i lag regleras.
            Ehuru sålunda enligt vår mening en säker och varaktig grund för
            en verk- lig social fridslagstiftning endast kan åstadkommas genom
            en legal reglering av föreningarna på arbetsmarknaden, få icke
            viktiga sociala reformkrav, som redan kunna vara mogna för lösning,
            uppehållas i avvaktan på en sådan lagstiftning. Ett spörsmål på
            detta område, som kräver sin snara lösning, är exempelvis frågan
            om förenings- och förhandlingsrätt för anställda, i
          </p>
          <pb facs="riksdagen-motions-pdf/data/1936/mot_1936__fk__269/mot_1936__fk__269-006.pdf"/>
          <p>
            20 Motioner i Första kammaren, Nr 269.
          </p>
          <p>
            vilket ämne kommittén angående privatanställda föregående år
            avlämnat ett betänkande. Men icke blott grunderna för föreningarnas
            organisation utan även deras verksamhet och då framför allt stridsåtgärdera
            böra i lag regleras. Vad arbetsinställelserna som stridsmedel
            beträffar, har redan i samman- hang med de organisatoriska problemen
            framhållits, att garantier måste skapas för att sådan åtgärd ej
            vidtages obetänkt och i onödan utan att den uppbäres av en verklig
            vilja hos en kvalificerad majoritet inom vederbörande organisation.
            Huruvida medlingsförfarandet kan förbättras bör bli föremål för
            övervägande. I 1935 års betänkande rekommenderas åstadkommandet
            av en beredskapslagstiftning, som för vissa utomordentliga fall
            skulle ställa medel till regeringens förfogande för att avvärja
            förödande arbetskonflikter. Denna viktiga och komplicerade fråga
            är emellertid ytterst summariskt be- handlad i betänkandet. Hela
            problemet avfärdas på något över en sida. De förutsättningar,
            under vilka regeringen skulle kunna använda dessa utom- ordentliga
            befogenheter, äro knappast antydda. Men det är framför allt frå-
            gan om dessa förutsättningar som här är av vikt. Gör man dessa
            förutsätt- ningar alltför svävande och obestämda, kan man i praktiken
            helt upphäva avtalsfrihetens princip på arbetsmarknaden. Inom
            vissa noggrant avgränsade verksamhetsområden bör emellertid ar-
            betsinställelse som stridsmedel generellt förbjudas. Vissa slag
            av arbets- inställelser ha nämligen den karaktär, att de kunna
            betecknas som sam- hällsfarliga. Sedan riksdagen sist var samlad,
            har frågan om de samhälls- farliga arbetsinställelserna fått en
            förnyad aktualitet dels genom de upp- sägningar av kollektivavtal
            för kommunalarbetare, som hösten 1935 skedde i vissa svenska städer,
            dels genom den strejk, som måndagen den 22 juli ut- bröt bland
            linjearbetarna vid telegrafverket och som bilades först torsdagen
            den 28 november. Man har inom vida kretsar bland vårt folk ställt
            sig und- rande inför det faktum, att biläggandet av en samhällsfarlig
            konflikt kan bero uteslutande av de stridande parternas goda vilja.
            Vart utvecklingen på förevarande område nu tenderar att leda hän
            visar det av kommunalarbetar- förbundet framlagda förslaget till
            nya förhandlingsregler. Här vill man till- försäkra sig allmän
            rätt till sympatistrejk, ehuru det arbetsområde det gäller innefattar
            ett flertal funktioner av absolut samhällsnödvändig karaktär.
            At! sådana skola kunna bli lidande genom sympatiåtgärder kan uppenbarligen
            icke få ifrågakomma. Riksdagen har ingalunda saknat intresse för
            denna sak. Ehuru riksdagen flera gånger i skrivelser till Kungl.
            Maj:t anhållit om förslag i frågan, finnes egendomligt nog icke
            något lagförslag utarbetat. Vid 1921 års riksdag väcktes i båda
            kamrarna ett flertal motioner, un- derskrivna av icke mindre än
            139 av riksdagens ledamöter, angående före- byggandet av samhällsfarliga
            arbetsinställelser.
          </p>
          <pb facs="riksdagen-motions-pdf/data/1936/mot_1936__fk__269/mot_1936__fk__269-007.pdf"/>
          <p>
            Motioner i Första kammaren, Nr 269. 21
          </p>
          <p>
            Riksdagen anhöll i skrivelse till Kungl. Maj:t, att Kungl. Maj:t
            med beak- tande av vad i andra lagutskottets utlåtande över motionen
            anförts måtte till prövning upptaga, huruvida åtgärder till arbetsfredens
            bevarande, utöver vad redan vidtagits, ytterligare kunde företagas
            samt för riksdagen fram- lägga de förslag, som härav kunde föranledas.
            I anledning av denna skri- velse tillkallade Kungl. Maj:t en sakkunnig
            för detta utredningsuppdrag. Den sakkunnige fick emellertid icke
            tillfälle att fullfölja sitt uppdrag. Genom be- slut den 24 november
            1922 förklarade nämligen Kungl. Maj:t, att utrednings- arbetet
            skulle vila. Den 27 september 1924 uppdrog emellertid Kungl. Maj:t
            efter initiativ inom riksdagen åt socialstyrelsen att fullfölja
            den nedlagda utredningen. Socialstyrelsen slutförde emellertid
            aldrig detta utrednings- uppdrag. Styrelsen ansåg sig nämligen
            befriad tills vidare från detta sitt uppdrag, då den nedan nämnda
            arbetsfredsdelegationen tillsattes. Den 29 januari 1926 tillsatte
            Kungl. Maj:t en delegation av nio personer, av vilka tre förordnades
            av Kungl. Maj:t och tre utsågos av vardera Svenska Arbetsgivareföreningen
            och Landsorganisationen med uppgift att verkställa undersökning
            i fråga om åtgärder till arbetsfredens främjande (den s. k. arbetsfredsdelegationen).
            Ifrågavarande undersökning skulle bland annat avse möjligheterna
            för skiljedomsinstitutets införande inom olika arbetsom- råden
            även i andra tvister än rättstvister. Delegationen upplöstes emellertid
            snart utan att ha åstadkommit något egentligt resultat. Vissa
            specialutred- ningar av värde för en kommande lagstiftning utfördes
            emellertid (S. O. U. 1927: 4). I tre motioner till 1926 års riksdag
            (I: 89 och 192; 11: 283) begärdes skynd- samt förslag till lagstiftning
            om obligatorisk skiljedom i samhällsfarliga arbetskonflikter.
            I anledning av dessa motioner beslöt riksdagen i skrivelse till
            Kungl. Maj:t anhålla, att så snart vid den utredning, som utfördes
            genom särskilt förordnad delegation, tillräckligt material förelåge
            för bedömande av frågan om lagstiftningsåtgärder till arbetsfredens
            bevarande, Kungl. Maj:t måtte utan tidsutdräkt för riksdagen framlägga
            förslag till lagstiftning. Jämlikt Kungl. Maj:ts bemyndigande
            den 12 juli 1927 tillkallades därefter tre sakkunniga, de s. k.
            arbetsfredssakkunniga, för verkställande av utred- ningar rörande
            anordningar, ägnade att förekomma arbetsinställelser i tvister,
            däri stat eller kommun är part. Genom beslut den 17 december 1932
            återkallade chefen för socialdepartementet äe sakkunnigas uppdrag.
            Det är typiskt för denna frågas behandling, att icke heller denna
            utredning med- förde något verkligt resultat utan blott ledde
            till att de sakkunniga följde en inom socialstyrelsen verkställd
            utredning om anställnings- och avlöningsför- hållanden för lägre
            personal i allmän tjänst. Det är onekligen ganska märkligt, att
            ehuru frågan sålunda under 1920- talet icke mindre än fyra gånger
            blivit överlämnad till utredning, intet som helst förslag till
            lagstiftning åstadkommits. Men frågans fortsatta öden ha varit
            minst lika märkliga.
          </p>
          <pb facs="riksdagen-motions-pdf/data/1936/mot_1936__fk__269/mot_1936__fk__269-008.pdf"/>
          <p>
            22 Motioner i Första kammaren, Nr 269.
          </p>
          <p>
            Vid 1934 års riksdag väcktes icke mindre än tio motioner angående
            lag- stiftning till arbetsfredens bevarande med mera. I samtliga
            dessa motioner hade man särskilt tagit sikte på de samhällsfarliga
            arbetsinställelserna. I anledning av dessa motioner anhöll riksdagen
            i den förut citerade skrivelsen nr 373 om utredning. Även detta
            utredningsspörsmål instoppades i den s. k. »mammututred- ningen».
            I anledning därav väcktes från vårt håll motionen nr I:179 vid
            1935 års riksdag, för vilken förut redogjorts. Olika synpunkter
            ha i den offentliga diskussionen gjort sig gällande i fråga om
            omfattningen av begreppet samhällsfarliga konflikter. I 1935 års
            betän- kande ha de sakkunniga sökt finna en generell regel, med
            ledning varav man skulle kunna avgöra om en konflikt borde betraktas
            som samhälls- farlig. Man har därvid förkastat olika indelningsgrunder,
            som förut nämnts i den offentliga diskussionen. De sakkunniga
            anföra, att produktionens art icke kan användas som ensam indelningsgrund,
            icke heller omfattningen av konfliktens ekonomiska verkningar
            och slutligen icke den omständigheten, huruvida stat eller kommun
            är arbetsgivare. De sakkunniga stanna slutligen vid en fjärde
            indelningsgrund då de såsom samhällsfarliga beteckna allenast
            konflikter inom sådana verksamhetsområden, där verksamheten icke
            avser att i främsta rummet tillgodose ett arbetsgivarens ekonomiska
            intresse. Detta något ensidiga betraktelsesätt leder emellertid
            till rätt egendomliga konsek- venser. Sålunda förklara exempelvis
            de sakkunniga, att de äro tveksamma. huruvida kommunala anläggningar
            för belysning, kraft, distribution av vat- ten och gas m. m. kunna
            föras dit. Att arbetsinställelser vid sådana institutio- ner äro
            att betrakta som samhällsfarliga, därom har aldrig någon tvekan
            förut rått i den offentliga diskussionen. Tveksamt är enligt de
            sakkunnigas mening också, huruvida en arbetsinställelse vid statens
            järnvägar kan räknas som samhällsfarlig. Det synes som om de sakkunniga
            förbigått frågan huru- vida konflikt vid enskilda järnvägar och
            enskilda bolag och föreningar för belysning, kraft, distribution
            av gas m. m. — många enskilda sådana företag finnas -— kan betraktas
            som samhällsfarlig. Anledning till att de sakkunniga kommit till
            så egendomliga resultat är uppenbarligen den, att man nöjt sig
            med en abstrakt formel för att be- stämma begreppet »samhällsfarlig
            arbetsinställelse&gt;. För att få en lämplig avgränsning av detta
            begrepp måste man undersöka varje verksamhetsom- råde och klargöra,
            huruvida en arbetsinställelse där bör betraktas som sam- hällsfarlig
            och sålunda av lagstiftningen på ena eller andra sättet förhindras.
            Bland de samhällsfarliga arbetsinställelserna intaga av olika
            skäl sådana en särställning, i vilka stat eller kommun är part.
            Det må erinras om att 1927 års arbetsfredssakkunnigas uppdrag
            avsåg just detta slag av konflikter. Först och främst utövar staten
            och kommunerna väsentligen funktioner, som äro av vital och omedelbar
            betydelse för samhällslivet och som just av denna
          </p>
          <pb facs="riksdagen-motions-pdf/data/1936/mot_1936__fk__269/mot_1936__fk__269-009.pdf"/>
          <p>
            Motioner i Första kammaren, Nr 269. 23
          </p>
          <p>
            anledning faktiskt eller rättsligt monopoliserats för stat och
            kommun. Vad kommunerna beträffar, rör det sig här ofta om funktioner,
            som kommu- nerna ha laglig skyldighet att bestrida. En egendomlighet
            med de arbetskonflikter, vari stat eller kommun är part, är, att
            arbetsinställelsen ofta nog icke tillfogar arbetsgivaren någon
            ekonomisk förlust utan i stället uteslutande går ut över allmänheten,
            som icke har någon möjlighet att påverka konfliktens lösning i
            ena eller andra riktningen. Ett belysande exempel härpå utgör
            telegrafkonflikten. En annan synpunkt som gör sig gällande, när
            man skall bedöma tillåtlig- heten av arbetsinställelse, då stat
            eller kommun är arbetsgivare, är den om- ständigheten, att dessa
            arbetsinställelser ofta få politisk karaktär. Dels kunna de strejkande
            till förfång för det allmänna utöva politisk påtryckning på dem,
            som skola företräda arbetsgivaren t. ex. en kommunal representation,
            en påtryckning som stundom visat sig vara synnerligen effektiv,
            dels kunna intressemotsättningarna mellan arbetsgivare och arbetare
            här lättare över- föras till det politiska planet. Stat och kommun
            intaga i ännu ett avseende en särställning gent emot andra arbetsgivare.
            Ett enskilt företag kan ingå i en arbetsgivareförening och därigenom
            erhålla ett kollektivt stöd vid arbetskonflikter. Denna utväg
            är av uppenbara skäl icke öppen för stat och kommun såsom arbetsgivare.
            Det är blott skenbart som arbetsinställelsen här står båda parterna
            till buds såsom ett yttersta stridsmedel i en arbetskonflikt.
            Spörsmålet om på vilket sätt samhällsfarliga konflikter rent lagtekniskt
            sett böra förhindras kan avgöras först efter grundlig utredning
            av hur olika åtgärder i detta avseende skulle komma att verka.
            Som exempel på åtgärder till förhindrande av samhällsfarliga arbetsinställelser
            nämnas i 1935 års be- tänkande följande anordningar: beredande
            av tjänstemannaställning åt de anställda, utfärdande av enhetliga
            lönereglementen med lagstadgat förbud mot stridsåtgärder, överenskommelser
            om särskilda förhandlingsordningar av kollektivavtals natur, vilka
            förhandlingsordningar skulle ha längre giltig- hetstid än avtalen
            om själva arbetsvillkoren och innehålla förbud mot strids- åtgärder
            under hela sin giltighetstid, eller slutligen ingripanden i enlighet
            med en beredskapslagstiftning. I den offentliga diskussionen har
            även obli- gatorisk skiljedom nämnts i detta sammanhang. För övrigt
            är att märka, så- som ock i betänkandet antydes, att de verksamhetsområden,
            varom här är fråga, äro sinsemellan så olikartade, att en åtgärd,
            som passar för ett verk- samhetsområde icke nödvändigt passar
            för ett annat. Användningen av blockad och bojkott som stridsmedel
            måste ocksa i lag regleras. Denna fråga har förut bragts under
            riksdagens prövning genom det förslag till lag om vissa ekonomiska
            stridsåtgärder, som behandlades av föregående års riksdag. Den
            utredning som i detta ärende förebragts torde vara fullt tillräcklig
            för åvägabringande av ett positivt beslut utan att spörs-
          </p>
          <pb facs="riksdagen-motions-pdf/data/1936/mot_1936__fk__269/mot_1936__fk__269-010.pdf"/>
          <p>
            '2å Motioner i Första kammaren, Nr 269.
          </p>
          <p>
            målet, såsom i betänkandet om folkförsörjning och arbetsfred
            ifrågasatts, göres till föremål för ytterligare tidkrävande undersökningar.
            Vi hava därför i särskild motion underställt denna fråga riksdagens
            förnyade prövning. Med åberopande av vad sålunda anförts tillåta
            vi oss hemställa,
          </p>
          <p>
            att riksdagen ville i skrivelse till Kungl. Maj:t anhålla om
            omedelbart igångsättande av utredning och framläggande så snart
            ske kan för riksdagen av förslag rörande dels lagstiftning om
            ideella föreningar, varvid bör beaktas frågan huruvida särskilda
            regler i vissa avseenden böra med- delas för några slag av dylika
            föreningar, sådana som yr- kesföreningar och andra föreningar
            med särskilda syften, dels de åtgärder i övrigt som kunna vidtagas
            i syfte att främja arbetsfreden.
          </p>
          <p>
            Stockholm den 23 januari 1936.
          </p>
          <p>
            Gösta Bagge. Fritiof Gustafson. Joh. Nilsson i Kristianstad.
            J. B. Johansson. M. Svensson. Gustaf Velander. Th. Borell. Axel
            Nylander.
          </p>
          <p>
            Tullbergs, Esselte ab. Stockholm 1936 627244
          </p>
        </div>
      </div>
    </body>
  </text>
</TEI>
