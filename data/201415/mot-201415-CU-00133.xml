<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-CU-00133">
  <teiHeader>
    <fileDesc>
      <titleStmt>
        <title>Överskuldsättning och snabblån</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:133 av Jonas Sjöstedt m.fl. (V)</title>
          <idno type="rdwebb">H202133</idno>
          <rs type="number">133</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H202133/text</ref>
          <ref type="dokument_url_html">http://data.riksdagen.se/dokument/H202133</ref>
          <ref type="dokumentstatus_url_xml">http://data.riksdagen.se/dokumentstatus/H202133</ref>
          <ref type="docx">http://data.riksdagen.se/fil/C1E0542D-BF5F-4402-A82C-6D37FC1993B1</ref>
          <ref type="pdf">http://data.riksdagen.se/fil/CA9F5560-7232-4B6C-8BB6-D7F9DA35816B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RfT1y1Jmriz4eeoH1gHttn" type="signed"/>
        <correspContext corresp="i-RfT1y1Jmriz4eeoH1gHttn">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-4ajj1HsmgnCCYasNoRouLe" type="submitted">
          <date when="2014-10-29"/>
          <time when="14:57:53"/>
        </correspAction>
        <correspAction xml:id="i-6vpauLvesmPtNZLmVex9kH" type="referred">
          <date when="2014-11-12"/>
        </correspAction>
        <correspAction xml:id="i-LQ4vcjiDfGW7SLi4eEEKz2" type="assigned">
          <date when="2016-07-08"/>
          <time when="10:31:27"/>
        </correspAction>
        <correspContext corresp="i-LQ4vcjiDfGW7SLi4eEEKz2">
          <ref type="assignedTo">Civilutskottet</ref>
        </correspContext>
        <correspAction xml:id="i-KYSCRzmHAwhW1MEnDqqrPm" type="behandlas_i"/>
        <correspContext corresp="i-KYSCRzmHAwhW1MEnDqqrPm">
          <ref type="uppgift">2014/15:CU11</ref>
          <ref type="ref_dok_id">H201CU11</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">CU11</ref>
          <ref type="ref_dok_titel">Konsumenträtt och överskuldsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:133 av Jonas Sjöstedt m.fl. (V)
          Överskuldsättning och snabblån
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-QGiSVHA1ULhcPGjFqxc5VX">
            1 Förslag till riksdagsbeslut
          </head>
          <list style="ol">
            <item xml:id="i-9nfcrd5rXh5pQkA4uYF7eE">
              Riksdagen tillkännager för regeringen som sin mening vad som
              anförs i motionen om att regeringen snarast bör återkomma med
              en strategi och konkreta förslag på åtgärder för att motverka
              överskuldsättning.
            </item>
            <item xml:id="i-N8dhBtzSGid6pWvLGm1Gmz">
              Riksdagen tillkännager för regeringen som sin mening vad som
              anförs i motionen om att regeringen bör ta initiativ till att
              skapa ett ekonomiskt och socialt hållbart kreditsystem som gör
              det möjligt för människor som har hamnat i skuldfällan att komma
              tillbaka till en hållbar ekonomisk situation.
            </item>
            <item xml:id="i-HAV5zzUThcQBebZvecbz6J">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på konkreta förebyggande åtgärder mot överskuldsättning.
            </item>
            <item xml:id="i-81nK8sZRMymM9vQpov92kD">
              Riksdagen tillkännager för regeringen som sin mening vad som
              anförs i motionen om att regeringen snarast bör lägga fram ett
              förslag som innebär att sms-lån och andra snabblån förbjuds.
            </item>
            <item xml:id="i-Xg4ANoCEp9K2WiPY6Mfc27">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              för att komma till rätta med problemet med ockerliknande räntor
              vid snabblån.
            </item>
            <item xml:id="i-KbybU5ZRQ8TGW4BHegHSho">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              som innebär att det införs ett särskilt återhållsamhetskrav och
              ett särskilt måttfullhetskrav i konsumentkreditlagen när det gäller
              marknadsföring av kredit.
            </item>
          </list>
        </div>
        <div type="motContent">
          <head xml:id="i-LUQSANptC6pGK5iWDhx288" type="h1">
            2 Inledning
          </head>
          <p xml:id="i-PqDHDFtHfMd7tLLbRiQ2D9">
            Överskuldsättning kan leda till stort personligt lidande. Förutom
            konsekvenser för enskilda har undersökningar visat att samhällets
            kostnader för överskuldsättning kan vara så stora som 30 till
            50 miljarder kronor.
          </p>
          <p xml:id="i-QaeVSX6nNuvkq9P8qPK5Na">
            Antalet ansökningar för obetalda skulder, s.k. betalningsförelägganden,
            hos kronofogden ligger på över en miljon per år. Det är tydliga
            siffror på att alltfler människor har svårt att betala sina räkningar,
            dvs. att få sin ekonomi att gå ihop. Det handlar ofta om personer
            som inte har förmått att betala sina räkningar till följd av oförutsebara
            händelser som arbetslöshet, sjukdom, konkurs, skilsmässa eller
            dödsfall i familjen etc. Främst är det hushåll som saknar ekonomiska
            marginaler som hamnar i skuldfällan, en tydlig klassfråga. Ofta
            är det personer som tidigare varit näringsidkare som råkar illa
            ut.
          </p>
          <p xml:id="i-RpG2dz1GNjDxkgSKvGmreX">
            Det finns ingen vedertagen definition av begreppet överskuldsatt,
            vilket försvårar kartläggningen av överskuldsättningens omfattning
            samtidigt som det också vittnar om överskuldsättningens komplexitet.
            I dag räknas 400 000–600 000 personer som överskuldsatta i Sverige.
            Den 14 maj 2013 fanns det 370 000 personer som hade en registrerad
            skuld hos Kronofogdemyndigheten. En stor grupp har haft skulder
            under en lång tid. Över 95 000 (1,3 procent av landets vuxna befolkning)
            har varit skuldsatta i över 20 år och nästan 250 000 (3,3 procent
            av den vuxna befolkningen) har varit skuldsatta i över fem år.
            Alla som har en skuld hos Kronofogdemyndigheten är dock inte överskuldsatta
            och alla överskuldsatta finns av olika skäl inte i Kronofogdemyndighetens
            register. Av SOU 2013:78 framgår att den uppskattade årliga samhällskostnaden
            för en överskuldsatt individ i typfallet är 276 003 kr.
          </p>
          <p xml:id="i-HXEeVac6BUVQdkobkktKa3">
            Vänsterpartiet konstaterar att den förra regeringens kraftiga
            försämringar i sjuk- och arbetslöshetsförsäkringarna troligen
            bidragit till en ökning av överskuldsättningen. Sjuk- och arbetslöshetsförsäkringarna
            är just avsedda att ge möjligheter till en omställningsperiod
            utan att hushållets ekonomi raseras. Under den moderatledda regeringen
            togs steg allt längre bort från denna grundläggande princip och
            det har lett till att alltfler riskerar att råka illa ut.
          </p>
          <head xml:id="i-GXdvdQUeySLKJRQCo6wanj" type="h1">
            3 Överskuldsättning och evighetsgäldenärer
          </head>
          <p xml:id="i-4ip8wNgW3ddHfC8KqNnxeh">
            Efter ett tillkännagivande från riksdagen gav den tidigare regeringen
            en särskild utredare i uppdrag att föreslå en åtgärdsinriktad
            strategi för att motverka överskuldsättning. I uppdraget ingick
            att analysera problemen med och orsakerna till allvarlig skuldsättning,
            varvid särskilt situationen för barn och unga skulle beaktas.
            Utredningen om överskuldsättning ”Överskuldsättning i kreditsamhället?”
            (SOU 2013:78) presenterade förra hösten förslag på olika åtgärder
            som kan ingå i en strategi mot överskuldsättning. Många av de
            förslag på åtgärder som utredningen lägger fram ligger i linje
            med vad vi tidigare framfört. Vänsterpartiet välkomnar utredningens
            förslag och vill särskilt betona vikten av att hitta en lösning
            för skuldsanering. Regeringen bör därför snarast återkomma med
            en strategi och konkreta förslag på åtgärder för att motverka
            överskuldsättning. Det bör riksdagen som sin mening ge regeringen
            till känna.
          </p>
          <p xml:id="i-ADJzbBQyWXmFBGTBrr6NkZ">
            Vänsterpartiet anser även att regeringen måste ta ytterligare
            initiativ på området. Det krävs flera konkreta åtgärder för att
            minska antalet s.k. evighetsgäldenärer. I ett samhälle som förutsätter
            krediter är det viktigt att reglera kreditmarknaden men också
            att se över hur lagstiftningen fungerar när människor inte klarar
            sina krediter. Regeringen bör ta initiativ till att skapa ett
            ekonomiskt och socialt hållbart kreditsystem som gör det möjligt
            för människor som hamnat i skuldfällan att komma tillbaka till
            en hållbar ekonomisk situation. Detta bör riksdagen som sin mening
            ge regeringen till känna.
          </p>
          <head xml:id="i-KqjzWTx3c8vAS1tXP75swm" type="h2">
            3.1 Förebyggande insatser mot överskuldsättning
          </head>
          <p xml:id="i-7QaTyqRrdEupANpRcLwHLb">
            Vänsterpartiet anser att det förebyggande arbetet för att motverka
            överskuldsättning är av stor betydelse och i detta sammanhang
            spelar den kommunala budget- och skuldrådgivningen en central
            och avgörande roll när det gäller förebyggande och rehabiliterande
            insatser men då gäller det förstås att det finns resurser. Det
            är därför viktigt att landets kommuner tillhandahåller en bra
            budget- och skuldrådgivning med god tillgänglighet och hög kvalitet.
          </p>
          <p xml:id="i-8Xmj9XQroT4kMbDqKHrfGT">
            Vänsterpartiet menar att det är viktigt att öka informationen
            och utbildningsinsatserna för att särskilt nå barn och unga vuxna.
            Även det civila samhället borde kunna bidra med insatser inom
            det förebyggande området. Det ekonomiska språket är för många
            svårt och ofta obegripligt, varför en bred folkbildningsinsats
            är av stor betydelse. Det finns redan i dag utbildningsmaterial
            i privatekonomi riktat till högstadie- och gymnasieskolan som
            tagits fram av Konsumentverket i samarbete med Finansinspektionen
            (FI) och Kronofogdemyndigheten.
          </p>
          <p xml:id="i-Tcwc4syQJJwcQfiK1PjNAa">
            Vänsterpartiet anser att det, förutom mer kunskap om vad som
            orsakar överskuldsättning, behövs ökad forskning kring följdverkningarna
            av ekonomisk utsatthet samt utvärdering av åtgärder från det allmännas
            sida liksom från det civila samhället.
          </p>
          <p xml:id="i-CGjVHzrCAuFBVy8hzo2wDK">
            Utredningen om överskuldsättning som hänvisas till ovan innehåller
            ett antal förslag på olika förebyggande insatser som Vänsterpartiet
            anser bör realiseras. Regeringen bör återkomma med förslag på
            konkreta förebyggande åtgärder mot överskuldsättning. Detta bör
            riksdagen som sin mening ge regeringen till känna.
          </p>
          <head xml:id="i-PYZaYqy55YieetHocLAQUn" type="h1">
            4 Förbjud snabblån
          </head>
          <p xml:id="i-QG6Pusxtipg5LcofnZLfHn">
            Antalet snabblåneföretag som tillhandahåller tjänster med s.k.
            sms-lån har mer än fördubblats de senaste fem åren. Detta är en
            bidragande orsak till problemen med skuldsättning hos såväl vuxna
            som barn och unga och är inte sällan inkörsporten till överskuldsättning.
            Enligt kronofogdens statistik ligger antalet obetalda snabblån
            kvar på en hög nivå, 23 817 ärenden första halvåret 2013. Av dessa
            är 22 procent unga i åldrarna, 18–25 år. Trots politiska åtgärder
            i olika steg de senaste åren händer relativt lite. Utsatta konsumenter
            fortsätter att hamna i skuldfällan i oacceptabelt stora tal. Att
            storleksordningen 50 000 nya ärenden inkommer till kronofogden
            per år visar att samhället måste agera kraftfullt och snabbt och
            på allvar ifrågasätta snabblånen.
          </p>
          <p xml:id="i-3v8fE33eWwtmk6zzj3gH7i">
            Det finns ett flertal problem med snabblånen. Av den totala skuldsättningen
            så utgör snabblånen visserligen endast en liten del, men kan ändå
            skapa stora problem för enskilda konsumenter. Dessa lån tas företrädesvis
            av hushåll med jämförelsevis svag ekonomi och kan i värsta fall
            leda till att konsumenter hamnar i en skuldfälla. Vissa snabblåneföretag
            har som affärsmodell att låna ut pengar till konsumenter som inte
            har tillräcklig återbetalningsförmåga. Marknadsföringen inriktas
            dessutom ofta mycket aktivt mot grupper med svag ekonomi och bidrar
            generellt till ett kortsiktigt ekonomiskt tänkande i samhället.
          </p>
          <p xml:id="i-HgTKy4ibBA4cWKU88BeyBo">
            Snabbheten att få pengarna kan leda till ogenomtänkt konsumtion,
            t.ex. spelande och krogbesök kvälls- eller nattetid. Nästan hälften
            av de tillfrågade angav att de inte skulle ha tagit ett sms-lån
            om de fått vänta ett dygn eller längre i kronofogdens och Konsumentverkets
            rapport ”SMS-lån – en kartläggning av unga vuxnas erfarenheter”
            (2007:17). Kostnaderna är skyhöga, jämfört med andra krediter.
            Effektiva räntan kan vara 1 000-tals procent. En ränta som måste
            betecknas som ocker. Det är ovärdigt i ett modernt, civiliserat
            samhälle att år efter år acceptera effektiva räntor på 1000-tals
            procent. Någon form av räntetak finns i dag i mer än hälften av
            EU:s medlemsländer och har bevisad snabb effekt.
          </p>
          <p xml:id="i-NJC2XnegQUYfRDxGcF9icL">
            Mot denna bakgrund anser Vänsterpartiet att sms-lån och andra
            snabblån bör förbjudas. Regeringen bör snarast lägga fram ett
            förslag som innebär att sms-lån och andra snabblån förbjuds. Detta
            bör riksdagen som sin mening ge regeringen till känna.
          </p>
          <head xml:id="i-9pM5vvHMmMfEpMRJ8UXwvU" type="h1">
            5 Andra åtgärder mot överskuldsättning på grund av snabblån
          </head>
          <p xml:id="i-CjWdkTKj6DyEeGxTYpnYr2">
            Så länge det är möjligt att ta sms-lån och andra snabblån anser
            Vänsterpartiet att det behöver vidtas åtgärder för att motverka
            risken för att enskilda konsumenter blir överskuldsatta och hamnar
            i en skuldfälla.
          </p>
          <p xml:id="i-2iuTc6D5jqHceG6bfTbamp">
            En viktig förutsättning för ett starkt konsumentskydd är välfungerande
            regelverk och tillsyn över att reglerna följs. Vänsterpartiet
            har förutom att driva på olika regeländringar även länge ansett
            att det krävs en effektiv tillsyn för att befintliga regler om
            konsumentkrediter ska ges ordentlig effekt. I syfte att skärpa
            upp snabblånemarknaden gavs FI i uppdrag att fr.o.m. den 1 juli
            2014 utöva tillsyn över alla företag som lämnar eller förmedlar
            krediter till konsumenter. I samband med detta har FI även tagit
            fram nya föreskrifter och fått möjlighet att ställa krav på snabblåneföretagen.
            Vänsterpartiet ser positivt på detta.
          </p>
          <p xml:id="i-WUMxmQtogGEmJKBdtv4bGj">
            Regeringen behöver dock se över vilka ytterligare möjligheter
            som behöver vidtas för att komma till rätta med de många gånger
            skyhöga ockerliknande räntorna vid snabblån. Ett sätt kan vara
            att det införs ett tak för högsta tillåtna räntesats för konsumentkrediter
            liknande det som införts i Finland. Regeringen bör återkomma med
            förslag för att komma till rätta med problemet med ockerliknande
            räntor vid snabblån. Detta bör riksdagen som sin mening ge regeringen
            till känna.
          </p>
          <p xml:id="i-QRJhK1Q94R22QD5kS8aksa">
            Kreditföretagen som erbjuder snabblån eller sms-lån har ofta
            en vilseledande marknadsföring där de inte på ett tydligt sätt
            informerar om riskerna med dessa lån och vad de kan komma att
            innebära för den enskildes ekonomi. Vänsterpartiet anser att det
            finns skäl att skärpa kraven vad gäller marknadsföring av kredit
            genom att i likhet med vad som gäller för alkohol och tobak införa
            ett särskilt återhållsamhetskrav och även ett särskilt måttfullhetskrav,
            direkt i konsumentkreditlagen.
          </p>
          <p xml:id="i-Nu45bGaL6ys99pvHWc1pVg">
            Det är viktigt att Konsumentverket ges möjlighet att snabbt och
            effektivt stoppa sådan marknadsföring som går över gränsen för
            vad som får anses strida mot god kreditgivningssed och att denna
            gräns är tydligare än vad den är i dag. Den otydlighet som råder
            kring god kreditgivningssed leder till att det finns ett stort
            behov av domstolsavgörande i frågor som rör god sed.
          </p>
          <p xml:id="i-68s1YtUbeVkSwWjwjbwfT5">
            Regeringen bör därför återkomma med förslag som innebär att det
            införs ett särskilt återhållsamhetskrav och ett särskilt måttfullhetskrav
            i konsumentkreditlagen avseende marknadsföring av kredit. Detta
            bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-KR1ssj4FhFj23b9RGSRAPa" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-6MnR4p1XP9KcWmF5iYJxNs" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-DQWpuGMHtR4sYPscerhYiM" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-45DN5Vd94FYtpgCWiQmG2N" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-D4MwKQz6HH5CxirNoqDUme" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-UzFqkGLX8wbNNxpRu4bqFr" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-WPSZNQsdwkvv8Sko4g5Vb" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
