<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02846">
  <teiHeader>
    <fileDesc>
      <titleStmt>
        <title>Effektivare delgivning (prop. 1984/85:109)</title>
        <author>Per-Olof Strindberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Effektivare delgivning (prop. 1984/85:109)</title>
          <idno type="rdwebb">G8022846</idno>
          <rs type="number">2846</rs>
          <ref type="dokument_url_text">http://data.riksdagen.se/dokument/G8022846/text</ref>
          <ref type="dokument_url_html">http://data.riksdagen.se/dokument/G8022846</ref>
          <ref type="dokumentstatus_url_xml">http://data.riksdagen.se/dokumentstatus/G8022846</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CQwK55qAkVUZt7PtiHxAxd</idno>
            <name>PER-OLOF STRINDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KphSaMGbnwDqZbvnC96sJL" type="signed"/>
        <correspContext corresp="i-KphSaMGbnwDqZbvnC96sJL">
          <note type="signatory" corresp="i-CQwK55qAkVUZt7PtiHxAxd"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2846/mot_198485__2846-001.pdf"/>
      <fw xml:id="i-6vUvp4HHVLcXYuEkwH4wrM">
        Motion 1984/85:2846
      </fw>
      <div type="motHeader" xml:id="i-AQ7so2AqQ8pjB4b3hT95CM">
        <div type="motTitle" xml:id="i-HZXPo3Fkjx8Di9LKZWMykV"/>
        <div type="motSubmissionInfo" xml:id="i-8Rp9RzBEjzBuaUwZxpEQ8S"/>
      </div>
      <div type="motBody" xml:id="i-XYWhfv3svNC8UtLGcr5Krw">
        <div xml:id="i-287J8tGHzftGmnDoy3tnG6">
          <p xml:id="i-RsxbtHYnZ82po4eUoudhfJ">
            Per-Olof Strindberg Effektivare delgivning (prop. 1984/85:109)
          </p>
          <p xml:id="i-MjfBG27prT9QmvQVCBxpWP">
            Propositionen innehåller ett flertal förslag som syftar till
            att effektivisera delgivningsverksamheten i mål och ärenden hos
            domstolar och andra myndigheter. Det är uppenbart att förbättrade
            möjligheter till delgivning krävs. En effektivisering av verksamheten
            kan emellertid komma i konflikt med den enskildes integritet.
            Såsom närmare utvecklas nedan riskerar vissa av förslagen att
            få sådana följder att jag inte kan biträda dem.
          </p>
          <p xml:id="i-GXc544aM5MG644ZBXAzDZn">
            Parternas uppgiftsskyldighet
          </p>
          <p xml:id="i-EgbzDUnSsfTEJX9QE8e5qW">
            I propositionen föreslås bl. a. att en part skall vara skyldig
            att i sin första inlaga i rättegången uppge motpartens personnummer.
            F.n. stadgas i 33 kap. 1 $ rättegångsbalken endast att en part
            bör lämna sådan uppgift. I likhet med flera remissinstanser är
            jag kritisk till förslaget. Jag menar att det finns en uppenbar
            risk för att felaktiga personnummer kan komma att uppges. Detta
            kan leda till att fel personer blir kontaktade i målet, vilket
            kan resultera i stora svårigheter för de berörda. Nyligen har
            en parlamentariskt sammansatt kommitté tillkallats för att utreda
            användningen av personnummer i samhället. Även mot den bakgrun-
            den menar jag att det är olämpligt att utöka nuvarande skyldighet
            att lämna uppgift om personnummer. Det finns all anledning att
            avvakta resultatet av kommitténs arbete innan ifrågavarande förslag
            behandlas.
          </p>
          <p xml:id="i-833G9uv4zbaWpFN6c26R74">
            Upplysningsskyldighet för fastighetsägare m. fl. samt arbetsgivare
          </p>
          <p xml:id="i-AUBLVeDsK3QEhkUrzQz8cx">
            Enligt förslaget skall fastighetsägare, innehavare av tomträtt,
            arrendatorer och innehavare av bostadslägenhet samt arbetsgivare
            vara skyldiga att lämna stämningsman vissa upplysningar om den
            som söks för delgivning. I propositionen framhålls att stämningsmän
            ibland kan ha problem med att få upplysningar från fastighetsägare
            och arbetsgivare om en eftersökt person bor i fastigheten resp.
            arbetar på arbetsplatsen. Det är troligt att sådana svårigheter
            kan förekomma i delgivningsverksamheten. Jag menar dock att detta
            inte utgör tillräckligt skäl för att ålägga utomstående enskilda
            personer en skyldighet att biträda en stämningsman i hans arbetsuppgifter.
            Det är uppenbart att förhållandet mellan exempelvis en anställd
            och en arbetsgivare kan påverkas mycket ogynnsamt om den eftersökte
            uppfattar att arbetsgivaren medverkat vid delgivningen. Det kan
            inte heller uteslutas att den upplysningsskyldige i efterhand
            kan bli trakasserad av den eftersökte.
          </p>
          <pb facs="riksdagen-motions-pdf/data/198485/mot_198485__2846/mot_198485__2846-002.pdf"/>
          <fw xml:id="i-NVU9mNqaHChvedc46ns5TY">
            Mot. 1984/85:2846 5
          </fw>
          <p xml:id="i-Hu1bhi4g6FvBWhxf8TzVVA">
            Enligt förslaget skall en arbetsgivare vara skyldig att upplysa
            även om andra förhållanden som rör anställningen och som kan underlätta
            delgivning- en. Riksåklagaren har i sitt remissvar över förslaget
            varnat för att detta kan leda till att för delgivningen oväsentliga
            men för den eftersöktes personliga integritet viktiga uppgifter
            lämnas ut. Även denna synpunkt förtjänar beaktande och talar mot
            förslaget. Jag menar att lagstiftaren i största möjliga utsträckning
            skall undvika att ålägga enskilda att i det offentligas intresse
            utföra handlingar riktade mot andra enskilda. Självfallet finner
            jag denna inställning än mer befogad om en enskilds underlåtenhet
            att handla medför straff. Ett förbehållslöst godtagan- de av principen
            om den enskildes plikt att på det offentligas vägnar agera mot
            andra enskilda leder på sikt till ett samhälle i vilket medborgarna
            övervakar varandra. Jag kan på grund av de anförda skälen inte
            acceptera propositio- nen i denna del.
          </p>
          <p xml:id="i-7mB8jpDvutJUCLnr4A3NRu">
            Husrannsakan
          </p>
          <p xml:id="i-8zyJhNBzu7XszxrrPDBYD8">
            Regeringen föreslår att husrannsakan skall få tillgripas för
            att delge stämning i brottmål, om fängelse är stadgat för brottet.
            I motiven åberopas att husrannsakan enligt gällande lag kan användas
            exempelvis då det är fråga om att hämta en person till förhör
            under förundersökning eller till förhand- ling i domstol. Regeringen
            gör gällande att det mot den bakgrunden kan accepteras att införa
            rätt till husrannsakan även för delgivningsändamål. Som ytterligare
            skäl åberopas att detta delgivningsförfarande endast skall kunna
            ske då fråga är om ”brott av allvarligare slag”, dvs. sådant brott
            för vilket fängelse är stadgat. Jag ställer mig avvisande till
            detta förslag. Hämtning — som kan innebära husrannsakan =— till
            förhör eller förhandling förutsätter att den som skall hämtas
            underlåtit att följa en tidigare kallelse. Vad särskilt gäller
            hämtning i domstolsverksamhet föregås ett hämtningsbeslut normalt
            sett av att berörd person kallas ånyo vid äventyr av vite. Husrannsakan
            kan således bli aktuellt endast då vederbörande trotsat tidigare
            kallelser. Enligt förslaget kommer dock delgivning med användning
            av husrannsakan kunna ske utan att den eftersökte tidigare medvetet
            har undanhållit sig delgivning. Beträffande förutsättningen att
            fängelse skall vara stadgat för brottet menar jag att detta krav
            är mindre betydelsefullt. Fängelse är stadgat för så vanliga brott
            som snatteri, begrägligt beteende och skadegörelse. Det är därför
            tydligt att husrannsakan för delgivningsändamål kommer kunna ske
            för flertalet brottsbalksbrott. Husrannsakan är en för den enskilde
            mycket ingripande åtgärd, som innebär en svår integritetskränkning.
            Jag anser inte att delgivning av stämning i brottmål har sådan
            betydelse att husrannsakan skall få tillgripas. Jag kan därför
            inte biträda förslaget i denna del. Det torde ankomma på utskottet
            att utforma erforderlig lagtext.
          </p>
          <pb facs="riksdagen-motions-pdf/data/198485/mot_198485__2846/mot_198485__2846-003.pdf"/>
          <fw xml:id="i-9oz4bSSCAUWSm7WvY8qwbh">
            Mot. 1984/85:2846 6
          </fw>
          <p xml:id="i-UfV9pJpYNP6KnTo43xqEiJ">
            Hemställan
          </p>
          <p xml:id="i-5kd9Q8NDERKHQd5t3KFxf8">
            Med hänvisning till det anförda hemställer jag 1. att riksdagen
            avslår proposition 1984/85:109 såvitt avser att part i första
            inlaga i rättegång skall vara skyldig att uppge motparts personnummer,
            2. att riksdagen avslår propositionen såvitt avser att fastighetsägare
            m. fl. skall vara skyldiga att lämna vissa upplysningar om den
            som söks för delgivning, 3. att riksdagen avslår propositionen
            såvitt avser att husrannsakan skall få ske för att söka efter
            den som skall delges en stämning i brottmål.
          </p>
          <p xml:id="i-MXhnEmquADYHFc1KfwraE8" type="date">
            Stockholm den 14 februari 1985
          </p>
          <p xml:id="i-TiEYsB3TGBTUafNPtkEzbN">
            PER-OLOF STRINDBERG (m)
          </p>
          <pb facs="riksdagen-motions-pdf/data/198485/mot_198485__2846/mot_198485__2846-004.pdf"/>
          <pb facs="riksdagen-motions-pdf/data/198485/mot_198485__2846/mot_198485__2846-005.pdf"/>
          <p xml:id="i-WGcu8jZex3Kd7UdAeyE9zD">
            minab/gotab Stockholm 1985 82039
          </p>
        </div>
      </div>
    </body>
  </text>
</TEI>
