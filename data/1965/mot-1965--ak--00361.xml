<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__361/mot_1965__ak__361-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 361—365 Motioner i Andra kammaren, nr 361 år 1965 1
          </p>
          <p>
            Nr 361
          </p>
          <p>
            Av fru Skantz m. fl., om anslag för anställande av tillfällig
            personal vid giftnämnden.
          </p>
          <p>
            (Lika lydande med motion nr 348 i Första kammaren)
          </p>
          <p>
            Genom den nya lagstiftning om gifter och bekämpningsmedel som
            trätt i kraft den 1 januari 1964 har betydligt bättre förutsättningar
            skapats för en ökad säkerhet på detta betydelsefulla och snabbt
            expanderande område. Det måste emellertid konstateras att de möjligheter
            den nya lagstiftningen ger hittills kunnat utnyttjas endast i
            mycket begränsad utsträckning. Detta sammanhänger med att giftnämden
            — det nya tillsynsorgan som inrättades 1 anslutning till lagstiftningens
            tillkomst — uppenbarligen har helt otill- räckliga resurser för
            sina omfattande arbetsuppgifter. Enligt stadganden i giftförordningen
            och bekämpningsmedelsförordning- en skall giftnämnden vara högsta
            tillsynsmyndighet för dessa förordningar. Nämnden skall på väsentliga
            punkter konkretisera förordningarnas all- männa stadganden med
            detaljerade tillämpningsföreskrifter, och beträf- fande ett stort
            antal giftiga varor ankommer det på nämndens prövning huruvida
            varorna över huvud taget får användas. Bekämpningsmedel mot ogräs,
            skadeinsekter, parasiterande svampar, råt- tor etc. används i
            stor utsträckning inom skogsbruk, jordbruk och trädgårds- skötsel
            men också i flera andra sammanhang. Många av dessa medel innehål-
            ler starkt verkande gifter (s.k. biocider). Användningen av medlen
            är ofta förenad med stora yrkeshygieniska risker. Allvarligast
            är dock kanske att medlen ofta inrymmer risker för kroniska förgiftningar
            av människor och djur på grund av att gifterna inte bryts ned
            utan upplagras och anrikas i näringskedjorna. Starkt oroande uppgifter
            härom förekommer allt oftare i pressen. Enligt bekämpningsmedelsförordningen
            får ett bekämpningsmedel icke försäljas och användas, om det inte
            är registrerat av giftnämnden. Finner nämnden att ett anmält medel
            är alltför giftigt med hänsyn till användnings- sättet, skall
            nämnden vägra registrering. Det kan nämnas att så har skett bl.a.
            beträffande aldrin som betningsmedel och fosfor som bekämpningsmedel
            mot vissa skadedjur. Anser giftnämnden att ett visst medel är
            registrerbart, äger nämnden förbinda registreringen med långt
            gående säkerhetsföreskrif- ter, om så erfordras. F.n. finns omkring
            800 bekämpningsmedel tillgäng- liga på den svenska marknaden.
            Av dessa har endast omkring 50 registrerats av giftnämnden. De
            övriga säljs t. v. med stöd av övergångsbestämmelserna vid förordningen,
            men preparatens framtida användning är beroende av
          </p>
          <p>
            1 — Bihang till riksdagens protokoll 1965.'4 saml. Nr 361—365
          </p>
          <pb facs="riksdagen-motions-pdf/data/1965/mot_1965__ak__361/mot_1965__ak__361-002.pdf"/>
          <p>
            2 Motioner i Andra kammaren, nr 361 år 1965
          </p>
          <p>
            om de vid en kommande registreringsprövning kan godkännas av
            giftnämn- den. Det aktuella läget är sålunda att icke mindre än
            omkring 750 bekämp- ningsmedel nu finns i handeln utan att vara
            prövade av giftnämnden. Bland dessa medel kan det mycket väl finnas
            sådana som är så giftiga, att de blir förbjudna då nämnden får
            möjlighet att granska dem. I andra fall kan det tänkas att skärpta
            varningspåskrifter visar sig behövliga. Flera skrämmande exempel
            finns på att den nya säkerhetslagstiftningen om gifter och bekämpningsmedel
            till följd av giftnämndens bristande re- surser endast mycket
            ofullständigt kunnat föras ut i praktisk tillämpning hittills.
            Det kan exempelvis nämnas att giftförordningens krav på deklara-
            tion av ingående gifter och vådliga ämnen i hälsofarliga varor
            hittills blivit en bestämmelse på papperet, enär personal icke
            kunnat frigöras för utar- betande av erforderliga detaljföreskrifter.
            Detta är ytterst beklagligt, då man genom deklarationsuppgifter
            om ingående farliga ämnen räknat med att kunna motverka många
            risker vid användningen och få betydligt säk- rare underlag för
            behandling vid inträffade olycksfall. I detta sammanhang kan också
            nämnas att det av liknande skäl dröjer med den tydligare och mera
            slående varningsmärkning som förutsatts i lagstiftningsarbetet
            kring dessa frågor och som icke minst vid den ökade användningen
            i hemmen av farliga kemiska medel skulle betyda så mycket för
            större säkerhet. I statsverkspropositionen förordas icke annan
            medelsförstärkning än en uppräkning av ersättningarna till nämndens
            ledamöter och experter med 15 000 resp. 5 000 kr. Enligt vår mening
            är det synnerligen angeläget att en betydligt kraftigare höjning
            av anslaget till giftnämndens verksamhet kommer till stånd. Det
            kan måhända vara vanskligt att nu bedöma vilken kansliorganisation
            och vilket medelsbehov som på längre sikt erfordras. Uppenbart
            syns oss emellertid vara att giftnämnden snarast måste tillföras
            sådana tillfälliga resurser, att den får möjlighet att utan alltför
            lång tids- utdräkt genomarbeta det väldiga material som nu finns
            hopat hos nämn- den. En lämplig åtgärd torde vara att för budgetåret
            1965/66 ställa till för- fogande ett belopp för anställande av
            tillfällig expertis och arbetskraft i övrigt för att avarbeta
            den stora balans som uppstått redan i begynnelsen av giftnämndens
            verksamhet. För att få avsedd effekt torde detta belopp icke få
            understiga 100 000 kr. Med stöd av det ovan anförda hemställes,
            att riksdagen måtte besluta att för budgetåret 1965/66 anslå 100
            000 kr. för anställande av tillfällig personal hos giftnämnden.
            Stockholm den 27 januari 1965
          </p>
          <p>
            Anna-Greta Skantz
          </p>
          <p>
            Eric Svenning Villiam Björk Hans Levin
          </p>
        </div>
      </div>
    </body>
  </text>
</TEI>
