<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1941--ak--00074">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__ak__74/mot_1941__ak__74-001.pdf"/>
      <fw xml:id="i-69j9bkuW2L4zwj2Yb7ntMv">
        Motioner i Andra kammaren, Nr 74.
      </fw>
      <div xml:id="i-QxaQrNmVRM5oTsdeSbeVzj" type="motHeader">
        <div xml:id="i-2gNmiTTVhKJXwDRD1f83NJ" type="motTitle"/>
        <div xml:id="i-RfE3D5nohJEw74L5mTKhUm" type="motSubmissionInfo"/>
      </div>
      <div xml:id="i-V5GenHdv3E5BGk8oG7MC8c" type="motBody">
        <div xml:id="i-92RsZFXUwEXuhsXJns91Gs">
          <p xml:id="i-BrrHfbEEFJQXAxpgKsrqoe">
            ry i
          </p>
          <p xml:id="i-GM3RamMmt5ccCG2KxJ9hTe">
            -—d
          </p>
          <p xml:id="i-MLLe74rxrYQKNnrqeWhHa8">
            Nr 74.
          </p>
          <p xml:id="i-EG2Sp5sWBze79kXoN5vKbN">
            Av fru Västberg m. fl., om höjning av anslaget till bidrag till
            förebyg- gande mödra- och barnavård m. m.
          </p>
          <p xml:id="i-3CSs92aKaR7yXxAxs8F4sW">
            I årets statsverksproposition, femte huvudtiteln, punkten 146,
            hemställes att riksdagen ville till bidrag till förebyggande mödra-
            och barnavård anvisa ett förslagsanslag av kronor 400,000. Kungl.
            Maj:t har därvid utgått från den skrivelse i ämnet, som medicinalstyrelsen
            avgivit den 31 augusti 1940, enligt vilken medelsbehovet för detta
            ändamål uppskattas till 518,200 kronor. Depar- tementschefen har
            emellertid icke förklarat sig beredd att föreslå riksdagen att
            anvisa detta belopp, utan verkställt en nedskärning härav. Denna
            synes oss komma att gå ut över av medicinalstyrelsen föreslagna
            delar av verksamheten, vilka i tider av hårt ekonomiskt tryck,
            särskilt för de mindre bärkraftiga delarna av befolkningen, måste
            anses vara av stor betydelse för ett nödvändigt upprätthållande
            av en tillfredsställande hälsostandard. Utav alla de åtgärder,
            som vidtagits för befrämjande av lösningen av vårt lands befolkningsfråga,
            torde det icke finnas någon, som omfattats med en sådan enighet
            som den förebyggande mödra- och barnavården. Företrädarna för
            olika uppfattningar rörande åstadkommandet av en tillfredsställande
            nativitetshöjning ha samstämmiga uppfattningar om en socialmedicinsk
            verksamhet, som bereder utrymme såväl åt kvalitativa åtgärder
            för folkhälsans förbättrande som åt möjligheterna att genom upplysning
            åstadkomma den ändrade sinnesförfatt- ningen rörande ett sunt
            familjeliv, som många anse mest nödvändig. Genom anknytning till
            redan existerande vårdformer har den därtill kunnat igångsättas
            för synnerligen ringa kostnader. Denna statsunderstödda, av landsting
            och städer utanför landsting såsom huvudmän bedrivna verksamhet
            har ytterligare effektiviserat den spädbarns- vård, som redan
            tidigare på ett utomordentligt sätt framdrivits av enskilda läkare.
            Det torde icke kunna ifrågasättas att denna varit en bidragande
            orsak till att vårt lands spädbarnsdödlighet visar en ständigt
            nedåtgående tendens och för närvarande är en av de lägsta i världen.
            Det kan dock bl. a. ur befolk- ningskvantitativa synpunkter icke
            anses tillfredsställande att fortfarande när- mare 4,000 barn
            avlida under det första levnadsåret. Man kan våga göra den utsagon,
            att med förbättrad hälsokontroll och förbättrad upplysningsverksamhet
            på barnavårdens område en stor del av dessa skulle kunna bevaras
            åt livet, i all synnerhet då man betänker att, enligt en år 1930
            publicerad undersökning, späd- barnsdödligheten var mer än tre
            gånger så stor i den lägsta inkomstklassen som i den högsta. Denna
            skillnad visade sig vara ännu mer utpräglad i den andra till och
            med den tolfte levnadsmånaden, då dödligheten var nästan tio gånger
            större i den lägsta inkomstklassen än i den högsta. Befolkningskommissionen
            framhöll i sitt betänkande i näringsfrågan (St. off. utredn. 1938:6)
            att »detta
          </p>
          <pb facs="riksdagen-motions-pdf/data/1941/mot_1941__ak__74/mot_1941__ak__74-002.pdf"/>
          <fw xml:id="i-VW8AtZD5dSXParPaLWHpL7">
            8 Motioner i Andra kammaren, Nr 74.
          </fw>
          <p xml:id="i-E3LmP82nj7XHGmi52Bg8FT">
            stärker intrycket av att spädbarnsdödligheten åtminstone icke
            väsentligen utgör någon biologiskt nödvändig företeelse, utan
            att den i första hand är beroende av moderns levnadsbetingelser
            och barnets omvårdnad». Den förebyggande mödra- och barnavården
            har nu igångsatts i samtliga lands- tingsområden utom tre samt
            i fem städer utom landsting beträffande mödrarna och spädbarnen
            och har enligt läkarnas rapporter utlöst ett stort latent behov,
            vilket kunnat utläsas genom en livlig besöksfrekvens. . På detta
            sätt har en be- tydande del av spädbarnen i landet kommit i åtnjutande
            av fortlöpande hälso- kontroll, vilket som ovan nämnts helt visst
            varit en bidragande orsak till att spädbarnsdödligheten under
            senare år uppvisar ytterligare nedåtgående siffror. Organisationen
            har dock ännu icke nått sin fulla utbyggnad. Ännu saknas den i
            vissa delar av landet, ett förhållande som dock åtminstone delvis
            beräknas kunna avhjälpas under kommande budgetår genom den medelsanvisning
            för den förebyggande hälsovårdens utsträckning till även de län,
            där dylik vård ännu saknas, som i Kungl. Maj:ts förslag upptagits.
            Värre är att i flera områden, där verksamheten blivit igångsatt,
            den icke synes nå egentligen andra befolkningsskikt än dem, som
            äro bosatta i närheten av stationsorten, och att i provinsialläkaredistrikt
            med stor areal vissa delar av befolkningen i distriktets periferi
            kommit att stå helt utanför densamma. Detta missförhållande har
            ytterligare skärpts genom de under kristiden försämrade kommunikationsförhållandena.
            Enligt medicinalstyrelsens ovan nämnda skrivelse till Kungl. Maj:t
            ha mödrar och barn från provinsialläkaredistriktens ytter- områden
            upphört att besöka mottagningarna, sedan busslinjer nedlagts.
            Det synes uppenbart, att verksamheten härigenom avsevärt försvåras
            i just de om- råden, där den är som mest nödvändig. En åtgärd
            ägnad att förebygga denna icke önskvärda utveckling vore att enligt
            medicinalstyrelsens förslag denna bemyndigades bevilja statsbidrag
            för filialer som anknutits till mödra- och barnavårdsstationen
            inom varje provinsialläkaredistrikt. Medicinalstyrelsens förslag
            att vid fall av hög besöksfrekvens vid station eller filial styrelsen
            bemyn- digades bevilja statsbidrag för extra mottagningar synes
            oss även innebära en nödvändig utbyggnad och förbättring av nu
            pågående verksamhet. Det står för oss vidare klart att ytterligare
            en utvidgning av den förebyggande hälsovården är en tvingande
            nödvändighet. Redan i skrivelse till befolknings- kommissionen
            av den 30 oktober 1935 framhöll medicinalstyrelsen att »sedan
            systemet med spädbarnscentraler enligt styrelsens förslag genomförts
            och sålunda läkare, sköterskor och lokal finnas tillgängliga,
            lärer det åsamka föga kostnads- ökning att påbygga spädbarnsövervakningen
            sålunda att även småbarnsåldern kommer att stå under fortlöpande
            tillsyn. Antalet behövliga besiktningar torde lämpligen under
            andra året kunna sättas till fyra, under tredje och fjärde året
            till två och under femte och sjätte året till en per år. Vid fullständigt
            genom- förande skulle hela småbarnsålderns övervakning sålunda
            komma att medföra samma antal besiktningar som spädbarnsåldrarna.
            Man kan givetvis å ena sidan tänka sig att genomföra denna anordning
            omedelbart för samtliga småbarn, som nu äro i åldern 2—6 år. Lämpligare
            synes emellertid ur olika synpunkter vara att, såsom styrelsen
            på anförda ställe påyrkat, stegvis påbygga verksamheten
          </p>
          <pb facs="riksdagen-motions-pdf/data/1941/mot_1941__ak__74/mot_1941__ak__74-003.pdf"/>
          <fw xml:id="i-Ay8dbni1VvKPkpXSJVfKgu">
            Motioner i Andra kammaren, Nr 74. 9
          </fw>
          <p xml:id="i-Cv9Q55SHYRKkduVqXRAPMS">
            så att de barn som övervakats vid centraler såsom späda sedan
            finge fortsätta att återvända dit såsom småbarn».
          </p>
          <p xml:id="i-LWYVJyRwwuASKH2ztgbj2f">
            I sitt betänkande angående förlossningsvården och barnmorskeväsendet
            samt förebyggande mödra- och barnavård (St. off. utredn. 1936:12)
            anför befolk- ningskommissionen med anledning av denna medicinalstyrelsens
            skrivelse bl. a.: »Det synes kommissionen därjämte icke tillfredsställande
            att en sakkunnig hälso- övervakning av barnen upphör med spädbarnsåret.
            Utan tvivel äro barnen i småbarnsåldern i högre grad än i senare
            år särskilt mottagliga för skadligheter av olika slag och utsatta
            för sjukdomar, som, om de lämnas obeaktade, komma att medföra
            ett försämrat hälsotillstånd framdeles. De kroppstfel och brister
            i ett normalt hälsotillstånd, som enligt ett stort antal skolundersökningar
            otvivelaktigt synas vanligt förekommande i vårt land, hade säkert
            icke fått ett sådant om- fång, därest större omsorg ägnats barnets
            hälsotillstånd ej endast under späd- barnsåldern men jämväl under
            småbarnsåldern.» Det synes oss föreligga en trängande nödvändighet
            av att då en stor grupp barn nu stått under fortlöpande hälsokontroll
            under spädbarnsåldern icke av- bryta denna kontroll vid deras
            inträde i småbarnsåldern. Detta så mycket mer som det äger rum
            under en period, då man kan befara stegrade påfrestningar på hälsostandarden,
            för vilka spädbarns- och småbarnsåldrarna äro mest känsliga. Väl
            är hälsokontrollen icke lika viktig under det andra som under
            det första levnadsåret, då dödligheten under andra året är väsentligt
            mindre än under det första. Verkställda undersökningar ha emellertid
            otvivelaktigt ådagalagt, att hälsobrister, vilka åstadkomma sjuklighet
            under skol- och pubertetsåren, ofta grundläggas under de tidigare
            förskolsåren. Man borde alltså kunna antaga, att den ringa utgift,
            som en stegvis anordnad påbyggnad av hälsokontrollen, nu när-
            mast avsedd att gälla 1—2-åringarna, skulle medföra, komme att
            uppvägas av minskad sjuklighet under de senare barnaåren och därmed
            minskade utgifter för dennas botande. Det kan heller icke tillräckligt
            betonas vikten av att folkets hälsostandard just nu ägnas största
            möjliga uppmärksamhet.
          </p>
          <p xml:id="i-VPtG3qhHhGJxuhRVHv5Nw">
            De av medicinalstyrelsen föreslagna ändrade grunderna för statsbidrag
            har statskontoret icke ansett sig kunna för närvarande tillstyrka.
            Statskontoret har härvid erinrat om den knappa tillgången på distriktssköterskor,
            och departe- mentschefen upptager detta argument i den formuleringen,
            att behovet av så- dana sköterskor icke borde väsentligt utökas
            inom vissa delar av landet, innan distriktsvården utbyggts inom
            samtliga landstingsområden. Dessa invändningar kunna dock knappast
            anses drabba de framlagda förslagen, då de icke på något sätt
            inverka på sköterskedistriktens omfattning. Snarare bör verkan
            uttryckas så att, där distriktssköterska redan är tillsatt, de
            föreslagna förändringarna komma att underlätta hennes arbete inom
            den förebyggande barnavården, då hon får tillfälle att å de föreslagna
            mottagningarna träffa barnen från distriktets glesast bebyggda
            delar, där spädbarnsdödligheten är störst, ävensom barnen i andra
            levnadsåret, och icke behöva så ofta uppsöka dem i hemmen.
          </p>
          <p xml:id="i-KUEgwpK7AX4imSPqovKohk">
            Statskontoret har vidare som skäl för avslag anfört den tillfälliga
            karaktären av de åberopade trafikinskränkningarna samt den statsfinansiella
            situationen.
          </p>
          <pb facs="riksdagen-motions-pdf/data/1941/mot_1941__ak__74/mot_1941__ak__74-004.pdf"/>
          <fw xml:id="i-L8LQ1yerYJSGLy8SHFRQ5a">
            10 Motioner i Andra kammaren, Nr 74.
          </fw>
          <p xml:id="i-RnDtsnXKZSPf1uA4is5XCT">
            För ett vanligt förstånd utgöra tvärtom de tillfälliga inskränkningarna
            i fråga om trafik och ekonomi, vilka sistnämnda drabba de fattiga
            lika väl som staten, ett gott skäl att just nu utan dröjsmål införa
            de i och för sig, som alla erkänna. önskvärda förbättringarna.
            Departementschefen anför slutligen att vad spädbarnen beträffar
            hinder icke torde föreligga för en vidare tilldelning av statsbidragen
            än vad medicinalsty- relsen ansett sig kunna ge, då de ursprungliga
            beräkningarna böra anses som genomsnittskalkyler. Då landstingen
            emellertid i sina planer begärt minst detta genomsnitt, har det
            i praktiken blivit den övre gräns, till vilken medicinalsty- relsen
            kunnat sträcka sig. Ett inslående på den av departementschefen
            för- ordade vägen synes därför kräva viss ökning av anslaget.
            Alla skäl synas sålunda tala för att en utvidgning av den förebyggande
            hälso- vården nu vidtages genom att den utsträckes att omfatta
            även 1—2-åringarna enligt de linjer, som i medicinalstyrelsens
            skrivelse till Kungl. Maj:t av den 31 augusti 1940 uppdragits.
            En sålunda företagen åtgärd skulle komma att få en fördelaktig
            inverkan på ett annat område inom den förebyggande barnavården,
            nämligen upplysnings- verksamheten. Genom att de läkare och sköterskor,
            som handha hälsokontrollen, skulle komma att bibehålla kontakten
            med mödrar till barn i andra levnadsåret erbjuda sig gynnsamma
            tillfällen att fortsätta den tidigare bedrivna upplys- ningsverksamheten
            såväl i fråga om den egentliga barnavården som i fråga om önskvärdheten
            av flera barn. En sådan i möjligaste mån allsidig befolk- ningsupplysning
            skulle då kunna lämnas vid en lämpligare tidpunkt än då barnet
            befinner sig i första levnadsåret. Härmed äro vi inne på en synnerligen
            viktig del av den förebyggande barna- vården, nämligen upplysningsverksamheten.
            Det har från de inom den före- byggande barnavården verksamma
            framhållits att denna är i behov av utbygg- nad och intensifiering
            och att man borde utnyttja den väntetid, som mödrarna tillbringa
            på centralerna och stationerna till att genom åskådligt undervisnings-
            material i form av flygblad, affischer och småskrifter bibringa
            dem kunskaper rörande dels barnens kroppsliga hälsovård, dels
            för föräldrarna viktiga psyko- logiska frågor, dels vårt lands
            befolkningsfråga. Det anslag till upplysningsverksamhet, vilket
            hittills under varje budgetår beviljats, dock till ett lägre belopp
            än vad befolkningskommissionen i sitt ovan nämnda betänkande för
            detta ändamål föreslagit, har till största delen gått till utomordentligt
            värdefulla barnavårdskurser, anordnade av svenska fattigvårds-
            och barnavårdsförbundets socialmedicinska sektion. Det synes oss
            emellertid nu nödvändigt att i högre grad än under föregående
            år även bedriva en direkt upp- lysningsverksamhet riktad till
            de mödrar, vilkas barn äro inordnade under den förebyggande hälsokontrollen.
            Vi vilja därför föreslå, att för upplysningsverk- samhet som ovan
            angivits upptages det belopp, som av befolkningskommissionen ursprungligen
            föreslagits, nämligen 50,000 kronor. Helt naturligt se vi dessa
            av oss föreslagna åtgärder endast som nästa etapp i en stegvis
            anordnad påbyggnad av den förebyggande hälsokontrollen, som fullt
            utbyggd skulle komma att omfatta såväl hela för-skolåldern som
            skolåldern, (för
          </p>
          <pb facs="riksdagen-motions-pdf/data/1941/mot_1941__ak__74/mot_1941__ak__74-005.pdf"/>
          <fw xml:id="i-9pW5HePGJRYDYWxofFcG9s">
            Motioner i Andra kammaren, Nr 74. 11
          </fw>
          <p xml:id="i-AacUix6edv3hpjw7Zx94Jb">
            vilken senare den borde stå under överinseende av en såsom medicinalstyrelsens
            representant i skolöverstyrelsen utsedd skolöverläkare). +De ovan
            i motionen föreslagna åtgärderna äro emellertid de för ögonblicket
            mest nödvändiga och oundgängliga, då den för spädbarnsåldern igångsatta
            verksamheten dels måste bedrivas i högsta möjliga omfattning,
            dels måste utsträckas att gälla den näst efter spädbarnsåldern
            viktigaste, nämligen 1—2-årsåldern. På grund av vad som ovan anförts
            »hemställa vi,
          </p>
          <p xml:id="i-7pBGXYoZ8XgzMLYyjnWxse">
            att riksdagen måtte för utbyggnad och intensifiering av den förebyggande
            mödra- och barnavården i enlighet med medieinal- styrelsens riktlinjer
            höja det av departementschefen föreslagna anslaget med ytterligare
            115,000 kr. till 490,000 samt att riksdagen måtte utöka det för
            bidrag till upplysningsverksamhet på detta område av Kungl. Maj
            :t föreslagna beloppet av högst kronor 25,000 till högst kronor
            50,000.
          </p>
          <p xml:id="i-VCUs6XoAcd5kLrqLhJfVje">
            Stockholm i januari 1941.
          </p>
          <p xml:id="i-KHxtZghDhquj3MMEEfbVAN">
            Disa Västberg. RButh Gustafson. Olivia Nordgren. Kerstin Hesselgren.
            Ebon Andersson, Ebon Andersson Malmö. i Stockholm. Göta Rosén.
            Anna Lindqvist-Petersson. Märta Öberg. Blenda Björck. Hildur Humla.
            Ellen Svedberg.
          </p>
          <p xml:id="i-XRQGcJQPf9UXuHpZKbJASw">
            Hulda Skoglund-Lindblom. Sigrid Eriksson. Hildur Nygren.
          </p>
        </div>
      </div>
    </body>
  </text>
</TEI>
