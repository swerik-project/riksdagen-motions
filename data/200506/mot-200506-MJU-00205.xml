<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-MJU-00205">
  <teiHeader>
    <fileDesc>
      <titleStmt>
        <title>Strandskyddet</title>
        <author corresp="i-3TzUjUVop5GV6tpKYjGYGr">av Rolf Gunnarsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Strandskyddet</title>
          <idno type="rdwebb">GT02MJ205</idno>
          <rs type="number">MJ205</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GT02MJ205/text</ref>
          <ref type="dokument_url_html">http://data.riksdagen.se/dokument/GT02MJ205</ref>
          <ref type="dokumentstatus_url_xml">http://data.riksdagen.se/dokumentstatus/GT02MJ205</ref>
          <ref type="doc">http://data.riksdagen.se/fil/CB6C8343-67E5-4B70-8850-90AD27E28C41</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3TzUjUVop5GV6tpKYjGYGr</idno>
            <name>Rolf Gunnarsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Bx53agVKD2CgNSVAh5AAyo" type="signed"/>
        <correspContext corresp="i-Bx53agVKD2CgNSVAh5AAyo">
          <note type="signatory" corresp="i-3TzUjUVop5GV6tpKYjGYGr"/>
        </correspContext>
        <correspAction type="referral" xml:id="i-7GewEqo8njmzzQqXGe3yvd">
          <date when="2005-10-13"/>
        </correspAction>
        <correspAction type="dismissal" xml:id="i-G4vCb8cYWtSWGuLBaHhXXv">
          <date when="2005-10-13"/>
        </correspAction>
        <correspAction type="submission" xml:id="i-8UD4sLtTjKmtQy1GJkHzRH">
          <date when="2005-10-05"/>
        </correspAction>
        <correspAction type="assigned" xml:id="i-BNM3jpCj64ndj4nwFnwfZg"/>
        <correspContext corresp="i-BNM3jpCj64ndj4nwFnwfZg">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_205/mot_200506_MJ_205-0001.pdf"/>
      <div type="motHeader" xml:id="i-7dCNtGCwjGaHLLd3HfsNmi">
        <div type="motTitle" xml:id="i-A2wndUmVFBjTp5AQ6eCtPN"/>
        <div type="motSubmissionInfo" xml:id="i-6UrFyuUS9m2ekVJARaVD1h"/>
      </div>
      <div type="motBody" xml:id="i-8Wj5eEmSPhxDBmgJNGfGAo">
        <div xml:id="i-DZmzo49sD3TdSQuzQtegKm">
          <p xml:id="i-DDJc9Kj2sjtMBEtqn4Ni3D">
            2005/06 mnr: MJ205 pnr: m1105
          </p>
          <p xml:id="i-X61JAHtog8WBUFz3Fct2Ci">
            Motion till riksdagen 2005/06:MJ205
          </p>
          <p xml:id="i-ATU8NFGQ1xiDugQxpzDFiU">
            av Rolf Gunnarsson (m)
          </p>
          <p xml:id="i-SifHiWnPpEsRHBDh4dZ8kt">
            Strandskyddet
          </p>
          <p xml:id="i-4yYFpz1HygfELUG3eez5Wh">
            Förslag till riksdagsbeslut
          </p>
          <p xml:id="i-XhKYKW5hEwwPo6y6vWCjpM">
            Riksdagen tillkännager för regeringen som sin mening vad i motionen
            anförs om strandskyddslagarna.
          </p>
          <p xml:id="i-4FUKMTCbLvQmJUtYC7xrdt">
            Motivering
          </p>
          <p xml:id="i-KYPNL7xywCFjCY4wg53idN">
            Frågan om strandskyddet är en stor fråga för oss ute på ”landsbygden”.
            Det är svårt att ha samma strandskyddsbestämmelser som skall gälla
            såväl i storstad som glesbygd. Vissa kommuner gjorde gemensam
            sak med skogsindustrin för att försöka få till stånd en ändring
            i det strikta regelverket för strandskydd. En s.k. budkavle presenterades
            i ärendet och jag finner att ärendet är så angeläget att jag tar
            upp denna budkavletext som en enskild motion även i år. Jag instämmer
            i en av de rubriker som fanns efter att budkavlen presenterades:
            ”Strandskyddet hinder för regional utveckling.” Jag har också
            haft en interpellationsdebatt med miljöministern, men såg väl
            ingen ljusning i frågan efter den debatten. Här är texten i den
            budkavle jag nämnde:
          </p>
          <p xml:id="i-K1HhSn2kK28dPtdyGokKak">
            Glesbygdens arbetstillfällen är ursprungligen skapade ur närheten
            till råvarorna — framförallt malmen och skogen. Med tiden har
            förutsättningarna förändrats. Idag är det närheten till marknad
            och kompetens som styr företagens etablering snarare än närheten
            till råvara. Men det finns en bransch där råvarunärheten fortfarande
            är en stark konkurrensfördel och det är skogsindustrin och framför
            = allt sågverksindustrin. Skogsnäringen står i dag för 61 procent
            av det totala svenska handelsnettot, och sågverken för större
            delen, 70 procent, av rotnettot för skogsägarna. Sågverken är
            till övervägande del belägna i glesbygd. För att upprätthålla
            och utveckla kompetens och = internationell konkurrenskraft i
            skogsnäringen är det viktigt att den svenska glesbygden kan hållas
            levande och erbjuda ett attraktivt och väl fungerande boende för
            unga välutbildade personer.
          </p>
          <pb facs="riksdagen-motions-pdf/data/200506/mot_200506_MJ_205/mot_200506_MJ_205-0002.pdf"/>
          <p xml:id="i-Dd5Hj1PRKb5MeZXk5kvsTN">
            2005/06:MJ205
          </p>
          <p xml:id="i-WM3N6UFXz7y2vfqkdNCs5o">
            Viktiga förutsättningar:
          </p>
          <p xml:id="i-Tzhq3Uq6XFJzUNAXekVc6b">
            — Möjlighet till inkomst från konkurrenskraftiga företag — Möjlighet
            för unga familjer att satsa på ett attraktivt boende utan orimlig
            ekonomisk risk — Fungerande infrastruktur och kommunikationer
            — Grundservice som skola och sjukvård ska fungera minst lika bra
            som i storstäderna
          </p>
          <p xml:id="i-Ljz9xbEYAYB9N1ZfueFTJX">
            Strandskyddsregelverket är utformat för att skydda stränder så
            att det rörliga friluftslivet ska ha tillgång till orörda stränder
            och att djurlivets utveckling inte ska störas. Strandskyddet är
            dock inte bara en miljöfråga utan har en vidare betydelse för
            möjligheten att behålla den för företagen nödvändiga kompetensen
            i glesbygden. Anledningen till att välutbildade ungdomar väljer
            att stanna i glesbygden är i allmänhet deras preferens för naturliv
            och hembygdskänsla. I en bygd med minskande befolkning sjunker
            fastighetsvärdena och är för närvarande ofta hälften av nybyggnadsvärdet.
            Detta gör att det är en stor ekonomisk risk för en nyetablerad
            familj att bygga en ny bostad om denna inte kan förläggas till
            en attraktiv tomt. Vi som lever och verkar i dessa bygder är mer
            än de flesta medvetna om värdet av att vårda, bevara och utveckla
            våra tillgångar. Hela skogsnäringen lever på just denna långsiktighet.
            Strandskyddet är en viktig del i detta och ska försvaras. Men
            utgångspunkten i all lagstiftning är, eller borde vara, en rimlig
            avvägning mellan olika intressen och den bör heller inte vara
            utformad så att den för att lösa ett akut problem som bara finns
            i en geografiskt begränsad del av landet, lägger en död hand över
            resten. I de mindre tätbefolkade delarna av landet är inte bristen
            på stränder tillgängliga för friluftsliv och djurliv ett huvudproblem,
            utan det är den sedan lång tid pågående avfolkningen som är det
            stora hotet. Detta drabbar även industrin som har svårigheter
            att rekrytera rätt kompetens. En mycket måttfull anpassning av
            regelverket och ett större lokalt inflytande skulle utan att hota
            de långsiktiga värdena kunna innebära en absolut nödvändig förbättring
            av överlevnadsmöjligheterna för regioner utanför storstäderna.
            Detta i sin tur ger både bättre livsvillkor i storstäderna, men
            också bättre möjligheter att i en levande landsbygd kunna idka
            det rörliga friluftsliv som alla har behov av. Vår klara och entydiga
            uppfattning är att regelsystemet måste ändras. Denna typ av hantering
            ska skötas närmare dem de berör. Givetvis ska samma hänsyn till
            både naturvårdshänsyn och allmänhetens tillgång till naturområden
            ligga till grund men en större hänsyn och anpassning skall ske
            till ortens förutsättningar.”
          </p>
          <p xml:id="i-Cw8Pw4ixCdSTc5BUZhThop">
            Så här sammanfattades allt:
          </p>
          <p xml:id="i-Doc5f1mRDVXZVtXQKwPo5t">
            Utveckla en livskraftig glesbygd är den övergripande målsättningen.
            En viktig del i detta arbete är att anpassa strandskyddsbestämmelserna.
            För detta krävs ett mer decentraliserat anpassat beslutsfattande
            som ger möjlighet till nybyggnation i attraktiva strandnära områden
            vilket på sikt underlättar rekrytering till företag i glesbygden.
          </p>
          <p xml:id="i-RQn33pWM8YUbVGD78g3mrC">
            Det fanns i nämnda budkavle också förslag till lösningar:
          </p>
          <p xml:id="i-XWz5S19iC3Uw4hYy2ZaBUK">
            Några förslag till lösningar:
          </p>
          <p xml:id="i-RgpX55Wvyv2yb1n3bZKePu">
            1. Justering av lagtext så att kommunernas möjligheter vidgas
            t.ex. genom att få rätt att via översikts- eller detaljplaner
            reglera skyddsvärda områden samt områden möjliga att undanta från
            strandskyddet.
          </p>
          <pb facs="riksdagen-motions-pdf/data/200506/mot_200506_MJ_205/mot_200506_MJ_205-0003.pdf"/>
          <p xml:id="i-TMyDZQc5WccSpsYMdKaTXZ">
            2. Kommunen fattar beslut om dispenser från strandskyddet. Dessa
            ska kunna överklagas, men länsstyrelsen föreslås bli sista instans.
            3. Naturvårdsverkets möjligheter att överklaga begränsas till
            områden av riksintresse. Om regeringen menar allvar med att hela
            Sverige skall leva och ger oss förutsättningar för detta så tar
            vi kommuner och det lokala näringslivet ansvar för att skapa tillväxt
            i våra delar av landet.
          </p>
          <p xml:id="i-2qJywotzLXcqpEUFXvjJum">
            Detta var alltså rena citat av den budkavle som finns och som
            jag alltså ställer mig bakom. Stockholm den 14 september 2005
          </p>
          <p xml:id="i-AR9jhvWywMYbQBeUx1uoKR">
            Rolf Gunnarsson (m)
          </p>
          <p xml:id="i-7vmRcJBce84RTMPbgEcvdu">
            2005/06:MJ205
          </p>
        </div>
      </div>
    </body>
  </text>
</TEI>
