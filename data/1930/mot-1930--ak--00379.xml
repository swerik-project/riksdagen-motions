<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1930--ak--00379">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__ak__379/mot_1930__ak__379-001.pdf"/>
      <fw xml:id="i-R6vpJR6k5AQiD4mcTN4MGU">
        Motioner i Andra kammaren, Nr 379. 1
      </fw>
      <div xml:id="i-HkXfaZHhGenPpsFAuqvZQK" type="motHeader">
        <div xml:id="i-6mf4JQt4tNw4MLfa1dErf5" type="motTitle"/>
        <div xml:id="i-5zTmiscLmoSk2F7gpNbit1" type="motSubmissionInfo"/>
      </div>
      <div xml:id="i-SttiveTsJ5e6ubNHa2X1nG" type="motBody">
        <div xml:id="i-pFzzxMJiztKFc4faK8yfj">
          <p xml:id="i-TmAYM8mdZNWYXwEQVAYbQZ">
            Nr 379.
          </p>
          <p xml:id="i-TcHzsb7vaFmV6pUHBcnFdJ" type="titleString">
            Av herr Grapenson, angående åtgärder till jordbruks- näringens
            skydd och stöd i vissa trakter av Norr- bottens län.
          </p>
          <p xml:id="i-PWhT7nahwTH6kXp7EpZ298">
            Jordbruksnäringen i vida delar av Norrbottens län bedrives under
            ogynn- sammare klimatiska förhållanden än vad fallet är i övriga
            delar av landet. Detta har haft till följd, att den norrbottniska
            jordbrukaren i regel alltid vid sidan av sitt egentliga näringsfång
            sökt förbättra sina existensmöjligheter genom någon eller några
            för orten lämpade binäringar. Sådana voro redan tidigt jakt, fiske,
            renskötsel, slöjd och tjärbränning. I en senare tid tillkommo
            dessutom skogsbruk med åtföljande sågverksrörelse och i vissa
            trakter även bergsbruk. Genom den utveckling, som under de senaste
            årtiondena försiggått där uppe, hava emellertid många av de uppräknade
            näringskällorna numera sinat ut, delvis också till följd av statsmakternas
            direkta åtgöranden. Trots det, att mycket åtgjorts för den norrbottniska
            jordbruksnäringens utveckling och stöd- jande, kvarstår emellertid
            ett stort behov av biinkomster för den därvarande jordbruksbefolkningen,
            och detta behov ökas i samma mån som man kommer in i den egentliga
            skogs- och fjällbygden, där svårigheterna för jordbruket äro större
            än i kustbygden. Undertecknad vill icke nu gå in på det norrbottniska
            jordbrukets beroende av samtliga ovan berörda näringskällor. I
            ett avseende må dock sambandet uppmärksammas, i all synnerhet
            som frågan f. n. är aktuell där uppe. Den reglering av renvården,
            som fastställdes år 1928, nöjde sig icke med att i stort sett
            fråntaga den bofaste det stöd, den sedan uråldrig tid haft av
            ren- skötseln. Denna lagstiftning försämrade också i viss mån
            jordbrukarens förut- varande trygghet i utövandet av sin näring.
            Höskador genom renar hava alltid förekommit, om än icke i den
            omfattning som under innevarande år, då skade- görelsen &amp;å
            en del orter är hart när katastrofal för befolkningen. Några offi-
            ciella uppgifter om skadornas storlek föreligga mig veterligen
            icke, men man synes på goda grunder kunna antaga, att förlusterna
            uppgå till ett mycket betydande belopp, sannolikt mellan etthundra
            och tvåhundratusen kronor. Tidigare skador hava dock i allmänhet
            blivit ersatta av lapparna. Men nu hava de i anledning av den
            nya lagens mildrade bestämmelser i bästa fall åtagit sig alt ersätta
            endast fjärdedelen av den värderade skada, renarna åstad- kommit.
            Genom "länsstyrelsens välvilliga åtgöranden torde dock, så långt
            hittills är bekant, något mera än halv ersättning komma att utgå
            medelst
          </p>
          <p xml:id="i-98VALnpa73i98DQiXaMUzL">
            Bihang till riksdagens protokoll 1930. 4 saml. 67 häft. (Nr 379—382.
          </p>
          <pb facs="riksdagen-motions-pdf/data/1930/mot_1930__ak__379/mot_1930__ak__379-002.pdf"/>
          <fw xml:id="i-KDnoQagq3Hn3VM1rsbLPgX">
            2 Motioner i Andra kammaren, Nr 379.
          </fw>
          <p xml:id="i-5tE1jVBthyQHwvafvP4Lvc">
            anlitande av andra för ändamålet beviljade medel. Resten och
            det uppkomna merbesväret för kreatursfodrets anskaffande får höägaren
            själv vidkännas, trots det att hans ekonomiska ställning genom
            1928 års missväxt å kreaturs- foder är till ytterlighet undergrävd.
            Vidare klaga de bofasta här och vår över den skadegörelse renarna
            åstad- komma på de numera i betydande omfattning tillkomna nyodlingarna,
            vilka uppstått dels som en följd av ströängsnämndernas verksamhet
            och dels genom andra åtgärder till jordbrukets upphjälpande. Allt
            detta har framkallat en stigande ovilja mot lappen och hans näring.
            Får denna utveckling ostört fortgå, kommer den med all säkerhet
            att leda till ett allvarligt hot såväl emot renvården som emot
            lappen i allmänhet.
          </p>
          <p xml:id="i-Kvo9YoKi681J3hdcUnpvid">
            Tidigare har en ekonomisk samhörighet förefunnits mellan lappar
            och bo- fasta genom de s. k. skötesrenarna. Denna samhörighet
            är emellertid sedan år 1917 praktiskt taget upphävd. Lappen ter
            sig därför numera i ökad grad som en främling för den bofaste,
            nästan som en illa sedd inkräktare på bon- dens ägor, ditkommen
            för att anställa skadegörelse och förtret. Ofördragsam- heten
            kan förstora saker och ting och detta så mycket lättare som lappen
            merendels är i en bättre ekonomisk situation än jordbrukaren.
            En utvidgning av lappens numera strängt inskränkta rätt att emottaga
            skötesrenar av den bofaste är ett gammalt beprövat medel till
            fortsatt samförstånd mellan de båda befolkningsgrupperna, vilken
            utvidgning ingalunda innebär, att varje lapp och varje bofast
            kommer att göra bruk av sagda rätt, vilken dock nu som förut torde
            komma att brukas i sådan omfattning, att den allmänna åskåd- ningen
            om lappen bland de bofasta därigenom skulle väsentligen påverkas.
            Man har vidare under senare år icke så sällan framhållit, att
            det nuvarande antalet renar är för stort i förhållande till förefintliga
            betesmöjligheter. En dylik åsikt kan i viss mån vara berättigad.
            Men man synes icke härvid alltid tillräckligt beakta, att en renskötsel,
            som drives i enlighet med nu gällande, allt sedan år 1917 tillämpade
            lagar, ofelbart måste leda till en i högsta grad ensidig och oekonomisk
            renskötsel, då dessa lagar på ett synnerligt sätt underhålla den
            rike lappens sedan lång tid tillbaka kända obenägenhet att verkställa
            en rationell nedslaktning i den ofta onaturligt stora renhjorden.
            Följden blir i första hand, att slaktvärdiga djur i tusental belasta
            betesmar- kerna utan all annan nytta än ägarens glädje över den
            stora hjorden och i andra hand, att lappen icke är i stånd att
            på ett effektivt sätt vårda sina renar, vilka därför vid första
            kritiska tillfälle ge sig i väg på egen hand. Mycken skadegörelse
            å hö har uppstått och kommer alltfort att uppstå av denna anled-
            ning, om detta missförhållande även i fortsättningen tillåtes
            till förfång för den jordbrukande befolkningen. Skötesrenarna
            utgjorde tidigare en betydelse- full naturlig regulator mot ett
            meningslöst och riskabelt bevarande av slakt- värdiga djur, då
            den bofaste självfallet var mån om att slakta ned alla dylika
            renar dels för att bereda sig mat och inkomst och dels för att
            undkomma utbe- talandet av en fortsatt, obehövlig skötarlega åt
            lappen.
          </p>
          <pb facs="riksdagen-motions-pdf/data/1930/mot_1930__ak__379/mot_1930__ak__379-003.pdf"/>
          <fw xml:id="i-VK7ECiMc9DHJ1L19qGB5Rb">
            Motioner i Andra kammaren, Nr 379. 3
          </fw>
          <p xml:id="i-Uts5ksc1QNfe6Afj6czC64">
            Till skyddsåtgärder för jordbruket i de renvårdande trakterna
            bör man vidare räkna tillkomsten av hölador och stängsel i av
            för renars skade- görelse särskilt utsatta trakter, åtgärder,
            vilkas betydelse mången inser utan att vara i stånd att förverkliga
            dem. I Norrbottens län finnes gott utrymme såväl för en rationell
            renskötsel som för ett lönande jordbruk utan att några större
            konflikter dem emellan behöva uppstå. Det skulle därför vara en
            olycka av oöverskådlig räckvidd, om man skulle tillåta, att dessa
            båda för Norrbotten så betydelsefulla näringskällor i en oförsonlig
            kamp komme att hämma en utveckling, som trakten f. n. så väl behöver.
            Med stöd av det anförda får undertecknad därför vördsamt hemställa,
          </p>
          <p xml:id="i-WZBEwE2Ges6LEymWunhzeS">
            att riksdagen ville i skrivelse till Kungl. Maj:t anhålla om
            utredning för vidtagande av åtgärder till jordbruksnäringens skydd
            och stöd i sådana trakter av Norrbottens län, där renskötsel bedrives,
            och om framläggande för riksdagen av de förslag i ärendet, vartill
            utredningen kan föranleda.
          </p>
          <p xml:id="i-9TRQg4x5CUjZR2JB4aoeoT" type="date">
            Stockholm den 31 januari 1930.
          </p>
          <div xml:id="i-4Pb1bZfemwSi1Qe5sAnkcU" type="signatureBlock">
            <list xml:id="i-CiyQarRSZF9TuGkRDNpijp">
              <item xml:id="i-H82NQyzEXGU3HB6zqvc6My" who="i-5xbpwZHjLMEGP3pEF37iPy" type="signature">
                Jöran Grapenson
              </item>
              <item xml:id="i-Ec8vWPFB5usWaxS9sffujF" who="unknown" type="signature">
                Till frågans vidare belysande tillåter sig motionären som bilaga
                närsluta en
              </item>
            </list>
          </div>
          <p xml:id="i-9FdUiDY3ZktZmDGqq7fs2">
            den 14 januari d. å. dagtecknad tidningsartikel, tidigare offentliggjord
            såväl i Stockholm som i Luleå och Haparanda.
          </p>
          <pb facs="riksdagen-motions-pdf/data/1930/mot_1930__ak__379/mot_1930__ak__379-004.pdf"/>
          <fw xml:id="i-NpxM1f46qeKMhU7vqvaNih">
            4 Motioner i Andra kammaren, Nr 379.
          </fw>
          <p xml:id="i-4yiaWYwrUyWrKaZPjFkThK">
            Bilaga. Lappar och bofasta i norr.
          </p>
          <p xml:id="i-LCtbDkta1u86ATVhDzyiwm">
            Ställningen är ytterst bekymmersam för båda parterna. — Åtgärder
            äro nöd- vändiga för att avleda den tilltagande spänningen.
          </p>
          <p xml:id="i-B83HSnnQSNruaHhtepHDHr">
            Av renar förorsakad skada å lappmarksböndernas ägor har alltid
            varit en ömtålig punkt i umgänget mellan lappar och bofasta i
            nordligaste Sve- rige. Under innevarande vinter har skadegörelsen
            å hö mångenstädes varit synnerligen betydande, och följderna härav
            arta sig att bliva ödesdigra såväl för lapparna som för de bofasta.
            Det synes oss nödvändigt att först erinra om att kreatursskötseln
            i norra Lappland i stor utsträckning ännu bygger på det hö, som
            samlas ihop å de s. k. naturliga ängarna, blötmyrar här och var
            i skogarna, bäckstränder och delvis även utdikningslägenheter
            (avtappade, i någon mån torrlagda sjöar). Det avbärgade höet förvaras
            mest i särskilda vinterhässjor, någon gång även i stackar. Lador
            förekomma endast undantagsvis å dessa ängar. Detta sätt att förvara
            höet har sin grund dels i fäderneärvd vana och dels i svårigheten
            att skaffa lämpligt virke för en lada, då den härtill nödvändiga
            skogen kan ligga på ett betydande avstånd i den väglösa fjällbygden.
            Den merendels fattige nybyggaren har då icke tillräcklig ekonomisk
            bärkraft att åstadkomma ett aldrig så litet förvaringsrum för
            sitt hö. Vidare kan vårfloden i vissa bäckar i fjällvärlden vara
            så kraftig, att en lada mycket ofta skulle bortspolas av det framforsande
            vårflödet. Och slutligen kan terrängen vara sådan, att en lada
            är otänkbar å ängen, då den arbetande ingalunda sällan får samla
            upp det avskurna höet vadande till knäna i vatten och dy samt
            bära ihop det på sina axlar över gungfly och dypölar, över vilka
            slåtter- mannen har att vingla sig fram med sin börda på hala
            armtjocka trädstammar, som nedkastats på de sumpigaste pölarna
            för att foten icke skall sjunka allt- för djupt. Den fastare mark,
            på vilken ladan kunde läggas, är så avlägsen från ängen, att höets
            ditbärande icke är möjligt. Vid höstens och vinterns inbrott gripas
            renarna vanligen av en okuvlig lust att lämna sommarbetesfjällen
            i väster. Och renhjorden kan, när det så faller sig, förflytta
            sig snabbt. Om dagen är det emellertid möjligt för den nitiske
            lappen att hålla de oroliga djuren någorlunda väl i styr. Men
            om natten och i mörkret går det sämre, i all synnerhet som lappboskapen
            tycker om att vara på rörlig fot om nätterna. En renhjord kan
            då, om den får utan hinder följa sin egen drift, och om snön icke
            är alltför djup, förflytta sig två och tre mil på en enda natt.
            Härunder stöta renarna lätt på de bofastas höhässjor, utspridda
            på myrar och bäckstränder omkring och emellan de här och där liggande
            byarna. Renens benägenhet att äta hö varierar emellertid under
            olika år. Som- liga år kunna djuren draga förbi t. o. m. det vanligen
            så begärliga fräken- och vattenklöverhöet utan att göra ett försök
            att komma åt hässjorna. En annan höst och vinter uppsöka djuren
            åter så gott som varenda höhässja i nejden. De äta och krafsa
            ned allt det hö, de komma åt, ty renen skall och vill krafsa,
            när den äter, vare sig det behövs eller ej. Det hö, som icke upp-
            ätes, nedtrampas och nedsmutsas, så att det är oanvändbart för
            kreaturen. Man kan då vid ett sådant tillfälle förstå ägarens
            känslor, när han kommer
          </p>
          <p xml:id="i-F9fkaXVhZtndV1swSSBRQw">
            till sitt härjade förråd, kreatursfödan, som han räknat på under
            den långa
          </p>
          <pb facs="riksdagen-motions-pdf/data/1930/mot_1930__ak__379/mot_1930__ak__379-005.pdf"/>
          <fw xml:id="i-KKJNKGoEAB8rUSJAN9QQJy">
            Motioner i Andra kammaren, Nr 379. 5
          </fw>
          <p xml:id="i-UuWvRQKtoMc4r9U89isZB">
            lappmarksvintern, höet, som hopsamlades under tungt arbete på
            sumpiga marker, där mygg, knott samt andra surrande och blodtörstiga
            insekter varje stund sökte att göra livet surt för de arbetande.
            Det berättas också, att lappar, som under innevarande vinter sysslat
            med att hopsamla sina renar därute i de ensliga ängstrakterna,
            därunder blivit förföljda av förbittrade höägare, som än skjutit
            mot lappen, än sprungit efter honom med en upp- lyftad yxa i handen
            o. s. v. Avsikten var måhända att andra till skräck och varning
            döda lappen, eller kanske endast att söka skrämma nomaden till
            en bättre renvård, därom kan ingen med bestämdhet uttala sig.
            Det skedda bär i varje fall vittne om en mindre vanlig förbittring,
            då lappmarksbon alltid varit känd som en lugn och fredlig person,
            som stått i ett gott förhållande såväl till lappar som till andra
            människor. Det är i sanning mer än be- klagligt, om man i dessa
            mig veterligt första gången häruppe timade händel- ser har att
            utläsa ett varsel om det kommande samlivet mellan lappar och bofasta
            i övre Norrbotten. Men såväl de utestående höhässjorna som renarnas
            benägenhet att skada de bofastas hö äro företeelser, lika gamla
            som bebyggelsen och renvården i Lappmarken. Man frågar sig då,
            varför olyckorna just nu äro så omfattande och elakartade. I främsta
            rummet beror detta på den ovanliga vintern. Ingen däruppe nu levande
            människa har varit med om något liknande. Ännu i dag, den 4 januari,
            ligga alla myrmarker och större vattendrag långt ovan norra pol-
            cirkeln i stor utsträckning ofrusna. Renarna hava i år som alltid
            dragit sig ned från fjällen senast i oktober och november. Senast
            i slutet av sistnämnda månad och ofta redan tidigare hava myrar
            och vattendrag varit så tillfrusna, att möjlighet till en körväg
            förelegat så gott som överallt i skog och mark. Dessa omständigheter
            hava alltid förut i stor utsträckning möjliggiort höets bortkörning
            från ängarna innan någon skada hunnit ske. Trots de mest energiska
            försök har detta kunnat ske endast i mindre omfattning under inne-
            varande år. Jag tillåter mig att här citera ett brev till undertecknad
            från en fjällby inom Jukkasjärvi socken: ”Höägarna hava i höst
            fått lida mycket, då de fått vara i ”"höräddningen” natt och dag,
            söndag och vardag; folk och hästar i livsfara på ofrusna blötmyrar,
            där mången nödgats så misshandla sin häst, att han skulle falla
            under lagens dom för djurplågeri; mången häst haltar, och vem
            vet, om icke ett antal hästar ådragit sig skador, vilka komma
            att leda till djurens förtidiga död.” Så långt brevskrivaren från
            en av de byar, där de ogynnsamma naturmakternas kvarnstenar mala
            sönder en fattig befolknings 'existensmöjligheter för de närmaste
            åren framåt. Såsom en bidragande orsak till årets olyckor torde
            man jämväl få angiva 1928 års lapplag, vilken i någon mån släppt
            efter på lapparnas ersättningsskyldig- het för de skador renarna
            förorsakat. Från bofast håll uppgives med be- stämdhet, att lapparna
            i år tagit det märkbart lättare med sin renvård än vad tidigare
            varit fallet, då nomaden nu varit på det klara med, att lagen
            icke längre är så sträng mot honom i fråga om de skador, renarna
            åstadkom- mit. Och en dylik åsikt om nomaden är ingalunda ägnad
            att lätta den spän- ning, som nu synes hava inträtt i ett skede,
            som ingiver de allvarligaste farhågor för framtiden, och detta
            så mycket mera som den genom de bo- fastas skötlesrenar sedan
            uråldrig tid uppkomna livsnerven till ett golt sam- förstånd mellan
            lappar och bofasta numera är i det närmaste avskuren genom kortsynta
            lagbestämmelser. Det finnes emellertid ännu så länge lappar, vilka
            göra allt, vad i deras förmåga står för en god och ansvarsmedveten
            renvård, och det finnes även
          </p>
          <pb facs="riksdagen-motions-pdf/data/1930/mot_1930__ak__379/mot_1930__ak__379-006.pdf"/>
          <fw xml:id="i-JGvGvLbfoZLkZ1fu4iwKoV">
            6 Motioner i Andra kammaren, Nr 379.
          </fw>
          <p xml:id="i-MyVuqnLQAF2Gx8hotkpkGu">
            många bofasta, som låta sig angeläget vara att efter bästa förmåga
            skydda sitt hö, men det finnes också å andra sidan lappar, vilka
            taga det lätt med sin renvård, och bofasta, som icke göra allt,
            som kunde göras för att skydda sitt utestående hö. Kan den framtida
            utvecklingen ledas in på ett spår, som motsvarar de förstnämndas
            önskningar, kan ännu samvaron emellan de båda befolkningsgrupperna
            bliva åtminstone någorlunda dräglig, men ryckes ut- vecklingen
            åter genom vårdslösa och ofta även omedgörliga individers åt-
            göranden såväl från det ena som det andra hållet in på rashatets
            flammande banor, så kunna de mest upprörande händelser komma att
            inträffa. Årets erfarenheter peka avgjort i sist angiven riktning.
            F. n. är emellertid ställningen ytterst bekymmersam för både lappar
            och bofasta. De förstnämnda befinna sig nu i allmänhet utanför
            den egentliga Lappmarken och beta sina hjordar i främmande trakter.
            Ett betydande antal renar har dock skingrats hit och dit i skogs-
            och fjällbygden. Många av dessa djur komma helt visst att under
            vinterns lopp falla för svältdöden. Andra faror kunna också möta
            dessa fritt strövande djur. I så måtto kan dock lap- pen nu betecknas
            lycklig, att han genom vistelsen i skogslandet undkommer en myckenhet
            ovett och många förbannelser, vilka ofelbart skulle möta ho- nom
            och hans familj i de trakter, där renarna förorsakat skada å de
            bofastas hö och nya gräsvallar. Mången bofast har det också synnerligen
            bekymmersamt. Årets klena höskörd tvingade honom redan i höst
            till en ingalunda önskad nedslaktning i sin ladugård. Renarna
            och den ogynnsamma vintern förvärrade olyckan. Det tillskott i
            fodermängden, som genom oerhörda ansträngningar i början av vintern
            rycktes undan renarnas skadegörelse, ligger nu därjämte och rutt-
            nar hemma i ladan, då höet blev genomvått i det pågående regn-
            och rusk- vädret under den brådskande hemkörningen. Ställningen
            är därför så för- tvivlad för många av de hemsökta, som tänkas
            kan. . Det är en angelägenhet av högsta vikt för såväl lappar
            som för bofasta, att snabba åtgärder vidtagas för att avleda en
            spänning, som uppstått där- uppe genom hotande nöd och utsikten
            till mångåriga framtida umbäranden för ingalunda få av dessa människor,
            vilka söka vinna sin utkomst ur Lapp- lands ofta så magra jord.
          </p>
          <p xml:id="i-HY2cmuyodvSt7iWhe7cCyK" type="date">
            Stockholm den 14 januari 1930.
          </p>
          <div xml:id="i-PDzBhtcDQPXtQH5GrQtuDw" type="signatureBlock">
            <list xml:id="i-BrDgTUGLTsPwmUmteeob51">
              <item xml:id="i-6heZYMYS3VS3biPX9YCvyW" who="i-5xbpwZHjLMEGP3pEF37iPy" type="signature">
                Jöran Grapenson
              </item>
            </list>
          </div>
        </div>
      </div>
    </body>
  </text>
</TEI>
