<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960_höst_ak__872/mot_1960_höst_ak__872-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 872—874 Motioner i Andra kammaren, nr 872 år 1960 1
          </p>
          <p>
            Nr 872
          </p>
          <p>
            Av herr Wachtmeister, i anledning av Kungl. Maj:ts proposition
            nr 184, angående omorganisation av örlogsvarven.
          </p>
          <p>
            Den nuvarande organisationen av marinens örlogsvarv fastställdes
            genom heslut av 1944 års riksdag. Sedan det visat sig att organisationen
            i vissa avseenden fungerade mindre väl tillsattes en utredning
            — 1953 års örlogs- varvsutredning — med uppgift att verkställa
            utredning rörande örlogsvar- vens organisation och därmed sammanhängande
            frågor. Majoriteten i ut- redningen framhöll, att örlogsvarvens
            huvuduppgift även i framtiden borde vara underhåll samt ombyggnader
            och moderniseringar av marinens fartyg och att nybyggnader samt
            icke marina arbeten borde förekomma endast i den utsträckning
            detta erfordrades för arbetsutjämning eller av andra sär- skilda
            skäl. Två av utredningens medlemmar uttalade emellertid i en reser-
            vation, att marinverkstäderna borde inriktas på civil produktion
            och ges en självständig ställning som bolag eller affärsdrivande
            verk. För att komplettera örlogsvarvsutredningen med en undersökning
            angå- ende förutsättningarna för civil varvsdrift i Karlskrona
            tillkallades en ytter- ligare utredning — Karlskronavarvsutredningen.
            I ett 1959 framlagt be- tänkande kom denna utredning till slutsatsen,
            att tillräckliga förutsättning- ar icke förelåg att i Karlskrona
            bedriva civil varvsdrift i sådan omfattning att örlogsvarvet av
            det skälet borde utbyggas och omorganiseras. De förhållanden från
            vilka örlogsvarvsutredningen utgick vid sina över- väganden rörande
            lämplig organisationsform för örlogsvarven har numera ändrats
            i viktiga hänseenden, heter det i proposition nr 184 angående
            om- organisation av örlogsvarven. De år 1958 beslutade riktlinjerna
            för försva- rets utformning innebär på längre sikt en minskning
            av flottans omfattning, vilket i sin tur medför minskade arbetsuppgifter
            för örlogsvarven. Med an- ledning härav och med särskild hänsyn
            till det allmänna arbetsmarknads- läget i östra Blekinge har inom
            försvarsdepartementet företagits en utred- ning om möjligheterna
            att få till stånd en sådan produktionsinriktning vid marinverkstäderna
            i Karlskrona att den befarade minskningen i sysselsätt- ningen
            skulle bli den ofrånkomligt minsta. Resultatet av denna utredning
            har redovisats i en departementspromemoria, som efter sedvanligt
            remiss- förfarande lagts till grund för Kungl. Maj:ts nyssnämnda
            proposition. Departementschefen har för sin del kommit till den
            uppfattningen att det bör föreligga goda förutsättningar att vid
            marinverkstäderna i Karls- krona förutom den givna och dominerande
            marina produktionen, som inte
          </p>
          <p>
            1 Bihang till riksdagens protokoll 1960. 4 saml. Nr 872—874
          </p>
          <pb facs="riksdagen-motions-pdf/data/1960/mot_1960_höst_ak__872/mot_1960_höst_ak__872-002.pdf"/>
          <p>
            2 Motioner i Andra kammaren, nr 872 år 1960
          </p>
          <p>
            enbart bör bestå av underhålls- och reparationsarbeten utan även
            av om- och nybyggnadsarbeten, även driva en industri med inriktning
            mot allmän mekanisk verkstadsproduktion. Kompletterande produktion
            av detta slag bör enligt hans mening i görligaste mån naturligt
            ansluta till den tunga ut- rustning och specialutrustning som
            följer av den marina produktionen. Genom investeringar i byggnader
            och anläggningar till en kostnad av 27 milj. kr. beräknas produktiviteten
            kunna höjas till en nivå som gör det möjligt för verkstäderna
            att konkurrera på den enskilda marknaden. Enligt departementschefens
            uppfattning bör marinverkstäderna i samband med rekonstruktionen
            ombildas till ett statligt bolag. Även om starka skäl kan anföras
            som stöd för den ståndpunkt som ma- joriteten av 1953 års örlogsvarvsutredning
            intog, kan det icke förnekas, att ur andra synpunkter reservanternas
            motivering väger tyngre. Om man vid den slutliga avvägningen stannar
            för en lösning i huvudsaklig anslut- ning till departementschefens
            förslag, förutsätter detta under alla omstän- digheter bestämda
            klarlägganden och anvisningar från riksdagens sida på väsentliga
            punkter. Redan från början måste det villkoret uppställas, att
            bolaget skall drivas helt affärsmässigt — utan dolda subventioner
            — och under en ledning, ut- sedd enbart med hänsyn till sin erfarenhet
            av industriellt arbete och sin lämplighet för sin speciella uppgift.
            Det bör vara denna ledning angeläget att göra sina kostnadskalkyler
            så att företagsekonomiskt sett full kostnads- täckning erhålles
            och att också i övrigt utgå från att konkurrensen med övriga företag
            skall ske på lika villkor. Realistiska kostnadskalkyler är en
            av förutsättningarna för att företaget icke gång efter annan skall
            behöva återkomma till riksdagen med fram- ställningar om nya kapitaltillskott.
            Sedan riksdagen vid bolagets bildande beviljat ett engångsanslag
            för erforderliga initialinvesteringar och angivit de allmänna
            riktlinjerna för bolagets verksamhet bör det ankomma på det- samma
            att självt svara för att verksamheten får en inriktning och en
            ut- formning som gör det möjligt för företaget att i en hårdnande
            konkurrens på en fri marknad bereda produktivt givande sysselsättning.
            I ett läge som dagens, då världens varvskapacitet icke tillnärmelsevis
            fullt kan utnyttjas, och då det hävdas, att den svenska varvsindustriens
            kapacitet redan är för stor, kan givetvis olika meningar råda
            om det väl- betänkta i att bygga ut örlogsvarvet i Karlskrona
            på ett sådant sätt, att ut- rymme skapas för ytterligare civil
            varvsproduktion. Man måste därför som utgångspunkt för ett riksdagens
            beslut att nu ställa investeringsmedel till förfogande för det
            ifrågasatta bolaget ha en realistisk bedömning av möj- ligheterna
            att skapa sysselsättning genom utbyggd varvskapacitet; själv-
            klart måste härvid också beaktas de samhällsekonomiska konsekvenserna
            av en felbedömning i detta avseende.
          </p>
          <pb facs="riksdagen-motions-pdf/data/1960/mot_1960_höst_ak__872/mot_1960_höst_ak__872-003.pdf"/>
          <p>
            Motioner i Andra kammaren, nr 872 år 1960 3
          </p>
          <p>
            I propositionen föreslås att marinen skall förpliktigas att låta
            utföra översyns-, underhålls-, reparations- och ombyggnadsarbeten
            vid bolaget. Denna skyldighet skall enligt ett tioårigt ramavtal
            ha så stor omfattning att den procentuella del av den totala arbetsvolymen
            för dessa arbeten, vilken i genomsnitt för de senaste fem åren
            tillförts marinverkstäderna, i stort sett skall förbli oförändrad.
            Bolaget skall ju arbeta i fri konkurrens på den öppna marknaden.
            Det kan då ej ur dess synpunkt vara lämpligt med en sådan prioritet
            till vissa arbeten. Ej heller kan det vara godtagbart att marinen
            skall vara hänvisad till att vid behov anlita ett visst, angivet
            före- tag. Skulle likväl en sådan skyldighet bestämmas under en
            viss angiven övergångsperiod, bör avtalet härom utformas så att
            detta framstår som ett klart övergångsfenomen, vilket bör vara
            avvecklat vid avtalstidens utgång. Det förefaller också naturligt
            att den serviceverksamhet som avser krigs- materiel och övrig
            för marinen speciell materiel och som sker i anslutning till förrådsverksamheten
            får kvarligga hos marinen. I propositionen föreslår departementschefen,
            att ett belopp av en miljon kronor anvisas för marinens speciella
            flyttningsutgifter. Detta belopp anses täcka kostnaderna under
            nu löpande budgetår. Flyttningskostnaderna be- räknas därutöver
            uppgå till i det närmaste två miljoner kronor. Denna merkostnad
            bör framdeles täckas genom särskilda anslag utanför den för försvaret
            fastställda kostnadsramen. Jag åberopar det anförda och hemställer,
            att riksdagen vid sin behandling av Kungl. Maj:ts propo- sition
            nr 184 måtte som sin mening uttala, att Karlskronavarvet AB bör
            organiseras och dess verk- samhet utformas så, att företaget kommer
            att konkurrera fritt och på lika villkor med övriga företag på
            marknaden, att utgångspunkten för bolagets verksamhet bör vara
            företagsekonomiskt hållbara kostnadskalkyler, så att kost- nadstäckning
            erhålles utan dolda eller öppna subventioner, att produktionen
            i företaget icke bör inriktas på en vä- sentlig utbyggnad av varvskapaciteten
            i landet, att ett eventuellt avtal om skyldighet för marinen att
            för vissa beställningar anlita Karlskronavarvet AB bör vara tidsbegränsat
            till högst 10 år och givas den innebörden att denna skyldighet
            är avvecklad vid avtalstidens utgång, samt att de flyttningskostnader
            som tillskyndas marinen i sin helhet bör täckas med särskilda
            anslag utanför den för försvaret fastställda kostnadsramen.
          </p>
          <p>
            Stockholm den 29 november 1960 Hans Wachtmeister 1+ Bihang till
            riksdagens protokoll 1960. 4 saml. Nr 872-—874
          </p>
        </div>
      </div>
    </body>
  </text>
</TEI>
