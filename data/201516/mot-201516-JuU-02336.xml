<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02336">
  <teiHeader>
    <fileDesc>
      <titleStmt>
        <title>Skydd av barn från brott</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2336 av Beatrice Ask m.fl. (M)</title>
          <idno type="rdwebb">H3022336</idno>
          <rs type="number">2336</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022336/text</ref>
          <ref type="dokument_url_html">http://data.riksdagen.se/dokument/H3022336</ref>
          <ref type="dokumentstatus_url_xml">http://data.riksdagen.se/dokumentstatus/H3022336</ref>
          <ref type="docx">http://data.riksdagen.se/fil/DC5443C9-128F-456D-A297-8669686BC48C</ref>
          <ref type="pdf">http://data.riksdagen.se/fil/6C087682-ED58-4C2E-9E18-475C85D8FFF9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-NiuBLX8hzt3w2Uyev12Wbt</idno>
            <name>Krister Hammarbergh</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-3HxEFXDaBqsMwwWWabybdY</idno>
            <name>Pia Hallström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DUCVgPxPaLJwcY6iPkdaf7" type="signed"/>
        <correspContext corresp="i-DUCVgPxPaLJwcY6iPkdaf7">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-NiuBLX8hzt3w2Uyev12Wbt"/>
          <note type="signatory" corresp="i-Ey2xJ5PQcAYBGtnz2AK3qu"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3HxEFXDaBqsMwwWWabybdY"/>
          <note type="signatory" corresp="i-3yGB8i2p5vZhm4Sy536rgC"/>
        </correspContext>
        <correspAction xml:id="i-NFpybewrzissQn4osBFXnQ" type="submitted">
          <date when="2015-10-06"/>
          <time when="12:51:20"/>
        </correspAction>
        <correspAction xml:id="i-Fer7G2YixkuZb6c7qfqVP9" type="referred">
          <date when="2015-10-13"/>
        </correspAction>
        <correspAction xml:id="i-4crqEMbEBSxdCKQx9j8kEd" type="assigned">
          <date when="2016-06-09"/>
          <time when="08:50:33"/>
        </correspAction>
        <correspContext corresp="i-4crqEMbEBSxdCKQx9j8kEd">
          <ref type="assignedTo">Justitieutskottet</ref>
        </correspContext>
        <correspAction xml:id="i-5fsbwX7hipSukQzEsgST1Q" type="behandlas_i"/>
        <correspContext corresp="i-5fsbwX7hipSukQzEsgST1Q">
          <ref type="uppgift">2015/16:JuU22</ref>
          <ref type="ref_dok_id">H301JuU22</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU22</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FHwUkaF9gPQZnAM2ebNtBB" type="behandlas_i"/>
        <correspContext corresp="i-FHwUkaF9gPQZnAM2ebNtBB">
          <ref type="uppgift">2015/16:JuU1</ref>
          <ref type="ref_dok_id">H301JuU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7tqqixaFkKBvRD4537tY2i" type="behandlas_i"/>
        <correspContext corresp="i-7tqqixaFkKBvRD4537tY2i">
          <ref type="uppgift">2015/16:JuU20</ref>
          <ref type="ref_dok_id">H301JuU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU20</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9GozseJTRpYvRMiGPCUb82" type="behandlas_i"/>
        <correspContext corresp="i-9GozseJTRpYvRMiGPCUb82">
          <ref type="uppgift">2015/16:SoU6</ref>
          <ref type="ref_dok_id">H301SoU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU6</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AvmnobcQK6wM8hN4suZoKe" type="behandlas_i"/>
        <correspContext corresp="i-AvmnobcQK6wM8hN4suZoKe">
          <ref type="uppgift">2015/16:JuU18</ref>
          <ref type="ref_dok_id">H301JuU18</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU18</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RUF2dfhc54EFvZSDFVWy6T" type="motHeader">
        <div xml:id="i-SeSzx5UGC1bcunBCZjp84e" type="motTitle">
          Motion till riksdagen 2015/16:2336 av Beatrice Ask m.fl. (M)
          Skydd av barn från brott
        </div>
      </div>
      <div xml:id="i-RrmnbX7TRuA1Gs13kq34ZF" type="motBody">
        <div xml:id="i-8873CWh2KnnnBVojtVMoTy" type="motProposal" subtype="förslag">
          <head xml:id="i-GA9uyhsUK5v5FWM4v6kHAf">
            Förslag till riksdagsbeslut
          </head>
          <list xml:id="i-S7S1CXQYPP2bnrmYpxH5Hy" style="ol">
            <item xml:id="i-MWCsJxhQfr2UjGiJuJWTwA">
              Riksdagen ställer sig bakom det som anförs i motionen om att
              följa upp reformen om brottsskadeersättning till barn som bevittnat
              våld och tillkännager detta för regeringen.
            </item>
            <item xml:id="i-TPyDsHg2tAMTqMztqyFdpn">
              Riksdagen ställer sig bakom det som anförs i motionen om att
              se över lagstiftningen i syfte att bättre omfatta s.k. virtuella
              våldtäkter och tillkännager detta för regeringen.
            </item>
            <item xml:id="i-HF7mDb4HsdjU5eGMSpJpYn">
              Riksdagen ställer sig bakom det som anförs i motionen om att
              utreda en särskild brottskod för vålds- och sexualbrott mot personer
              med funktionsnedsättning och tillkännager detta för regeringen.
            </item>
            <item xml:id="i-KidffdmJS6SkPwmRLZztwr">
              Riksdagen ställer sig bakom det som anförs i motionen om tydligare
              rutiner vid hämtning av barn till förhör samt efter förhöret och
              tillkännager detta för regeringen.
            </item>
            <item xml:id="i-B4P3N4BQPYSa7FSz9sFyZr">
              Riksdagen ställer sig bakom det som anförs i motionen om att
              införa en sammanhållen tidsfrist för hela rättsprocessen när barn
              utsatts för brott och tillkännager detta för regeringen.
            </item>
            <item xml:id="i-Wn8pRHiJmrXNSZmRNFcFe4">
              Riksdagen ställer sig bakom det som anförs i motionen om en utvärdering
              av anledningarna till varför myndigheter och yrkesgrupper som
              har anmälningsplikt inte alltid anmäler misstankar om brott och
              tillkännager detta för regeringen.
            </item>
          </list>
        </div>
        <div xml:id="i-Mu1pcvv11oyuANqe1ATb2F" type="motContent">
          <head xml:id="i-WXDqZ2fYPPHvReKkLLA9UG" type="h1">
            Motivering
          </head>
          <p xml:id="i-QbawsqooTCWPbgHxGyDwdq">
            Våldet mot barn i Sverige har minskat kontinuerligt under många
            års tid, men de senaste tio åren har det inte skett några större
            förändringar. Det visar en stor nationell kartläggning där föräldrar
            och barn tillfrågats om förekomst av och attityder till våld i
            hemmet som gjordes av Stiftelsen Allmänna Barnahuset och Karlstads
            universitet 2011. Drygt 13 procent av eleverna i 15–årsåldern
            uppgav att de blivit slagna av en förälder eller någon annan vuxen.
            Av dessa har cirka 80 procent blivit utsatta för våld någon enstaka
            gång. Resterande 20 procent har blivit slagna upprepade gånger.
            Risken för att bli slagen är allra störst i hem där det förekommer
            våld mellan vuxna. I en sådan miljö är risken för att också barnet
            ska bli utsatt för våld hela tio gånger större.
          </p>
          <p xml:id="i-N94efYaQAX2FebaALQUU2u">
            Alla barn som växer upp med fysiskt, psykiskt eller sexuellt
            våld far illa. Enligt Barnombudsmannens rapport ”Signaler” (2012)
            visar forskning att barn som utsätts för våld dessutom löper ökad
            risk för missbruk, kriminalitet, rökning, hetsätning och andra
            riskbeteenden i vuxen ålder. Därför är det viktigt att upptäcka
            och stoppa våld tidigt.
          </p>
          <head xml:id="i-JMbcA6ZeiWeBMUNPCpW4wK" type="h1">
            Synliggör barn som bevittnat våld
          </head>
          <p xml:id="i-Vgqs4jHAiuHh27vFnLyhEi">
            År 1979 införde Sverige, som första land i världen, ett förbud
            mot all kroppslig bestraffning av barn. I dag förbjuder svensk
            lagstiftning all fysisk misshandel av barn, sexuella övergrepp
            och sexuellt utnyttjande av barn. Sedan år 2006 betraktas även
            barn som bevittnar våld mot en nära anhörig som brottsoffer. Det
            innebär att de har rätt till brottsskadeersättning från staten.
          </p>
          <p xml:id="i-D77jyHnhWGj2FeNRxL4jMX">
            Alliansregeringen tillsatte 2010 en särskild utredare som gjorde
            en bred översyn av brottsskadelagen. Det resulterade i en ny brottskadelag
            som tog sikte på att stärka brottsoffrens, och då särskilt barns,
            rätt till brottsskadeersättning. Utredaren föreslog flera olika
            åtgärder för att anpassa och förbättra systemet så att fler barn
            som har rätt till ersättning fångas upp. Samtidigt konstaterade
            utredaren att någon förändring av reglerna om hur brottsskadeersättning
            till barn som har bevittnat våld ska bestämmas inte behövde göras.
            Huvudproblemet var framför allt att myndigheterna inte i tillräcklig
            utsträckning uppmärksammade att det finns barn på en brottsplats.
            Utredaren kom fram till att det krävdes informationsinsatser för
            att förbättra myndigheternas arbete.
          </p>
          <p xml:id="i-DYpQRjruL3NJ3fKAFg5tu9">
            Flera myndigheter vidtog åtgärder. Rikspolisstyrelsen uppdaterade
            sina blanketter, Åklagarmyndigheten genomförde utbildningsinsatser
            med positivt resultat och uppdaterade sin handbok. Brottsoffermyndigheten
            genomförde informations- och utbildningsinsatser. Socialstyrelsen
            utfärdade riktlinjer och förde en diskussion om hur man kan få
            fokus på frågan. I propositionen En ny brottsskadelag 2013/14:94
            konstateras att det sannolikt var så att de åtgärder som då vidtogs
            inom myndigheterna inte hunnit få genomslag. Myndigheterna hade
            inte fullt ut hittat formerna för att hantera brottsskadeersättningen.
            Slutsatsen blev att systemet med brottsskadeersättning till barn
            som bevittnat brott inte fungerade på önskvärt sätt. Det finns
            nu anledning att följa upp detta och säkerställa att rätt åtgärder
            vidtas när barn bevittnar våld. Till exempel är det oerhört viktigt
            att det i såväl polisrapporter som förundersökningar klart framgår
            om det finns barn som bevittnat våld.
          </p>
          <head xml:id="i-L1eeBwizPApE97q1RsbneD" type="h1">
            Modernare lagstiftning krävs för att bättre komma åt virtuella
            våldtäkter
          </head>
          <p xml:id="i-MttnmzVTHeapWSNYsiMCcU">
            Brottsligheten finner nya former när tekniken utvecklas. Ett
            exempel är så kallade virtuella våldtäkter. Det är sexuellt utnyttjande
            som sker på och via internet. Ett vanligt tillvägagångssätt är
            att barn blir kontaktade på sociala medier och tvingas utföra
            sexuella handlingar på sig själva framför webbkameran. Handlingarna
            dokumenteras och gärningsmännen hotar sedan med att sprida bilderna
            och/eller filmerna om de inte får fler. En del ärenden har lett
            till fällande domar, men mörkertalet befaras vara stort eftersom
            handlingarna är förknippade med skuld och skam. Många som utsatts
            mår psykiskt dåligt. Det har till och med förekommit att de som
            utsatts för detta har försökt begå eller begått självmord.
          </p>
          <p xml:id="i-mPemPxSh8mJcNceZCxBnc">
            När det gäller den här typen av brott motsvarar inte alltid straffen
            samhällets syn på brottens allvar. Det finns därför skäl att se
            över lagstiftningen. Utgångspunkten är att det behöver införas
            nya straffbestämmelser alternativt behöver den befintliga lagstiftningen
            ändras för att bättre omfatta virtuella våldtäkter.
          </p>
          <p xml:id="i-DXx9sKQ8JjhLBvhdcg9aZ2">
            Ett annat exempel på brott mot barn på internet är gromning,
            där ett typexempel är att en vuxen person söker kontakt med barn
            på nätet i sexuellt syfte. Brottsförebyggande rådets (Brå) utvärdering
            av gromningsbrottet visar att den inte fått önskat genomslag i
            rättstillämpningen. För att kunna bli dömd för brottet krävs att
            gärningsmannen har kommit överens med ett barn under 15 år om
            att träffas och att gärningsmannens syfte med mötet är att begå
            ett sexualbrott mot barnet. Det krävs också att gärningsmannen
            sedan gör något mer, exempelvis köper en tågbiljett åt barnet.
            För att någon ska kunna dömas för kontakt med barn i sexuellt
            syfte krävs att polisanmälan sker när ett möte är bestämt men
            helst innan själva mötet ägt rum för att förhindra att barnet
            utsätts för sexualbrott. Enligt Brå görs de flesta polisanmälningarna
            innan man bestämt tid och plats för ett möte, vilket innebär att
            det inte finns tillräckliga skäl för att kunna väcka åtal för
            kontaktbrottet.
          </p>
          <p xml:id="i-StFFzZwcV323mRSmyC9sMh">
            Riksdagen har beslutat om ett tillkännagivande till regeringen
            om att se över lagstiftningen, men regeringen har ännu inte återkommit
            i frågan. Vi är angelägna om att regeringen fullföljer tillkännagivandet
            och skyndsamt presenterar ett förslag till riksdagen.
          </p>
          <p xml:id="i-MGCyPVK6TrE2dHh6NdBfHi">
            Riksdagen beslutade dessutom om ett tillkännagivande om att ta
            bort böter som påföljd vid köp av sexuell handling av barn. Den
            som köper en sexuell handling av någon som är under 15 år döms
            i regel för våldtäkt mot barn, som leder till minst två års fängelse.
            Den som däremot köper en sexuell handling av någon som är 15–18
            år döms dock sällan till fängelse och här finns böter med i straffskalan.
            Vi vill att normalstraffet för den som köper en sexuell handling
            av någon under 18 år ska vara fängelse. Regeringen bör agera skyndsamt
            och presentera ett förslag om skärpt straff.
          </p>
          <head xml:id="i-GP6p6inA7NrkqLgo4ppuuA" type="h1">
            Funktionshindrade barns utsatthet måste uppmärksammas
          </head>
          <p xml:id="i-BqyBeCNtTbC7TUUTpghyFZ">
            Risken att utsättas för våld i hemmet är dubbelt så stor för
            barn och unga med kronisk sjukdom eller funktionsnedsättning jämfört
            med andra barn. Det visar Allmänna Barnahusets kartläggning Kroppslig
            bestraffning och annan kränkning av barn i Sverige (2011). Mest
            utsatta är barn med adhd. Av dessa uppger 26 procent att de har
            upplevt våld mellan vuxna i familjen, och hela 44 procent uppger
            att de själva har blivit slagna.
          </p>
          <p xml:id="i-7qxcSHR12NwoVtSyVxS1Bu">
            Enligt Barnombudsmannens rapport Signaler (2012) saknas kunskap
            och beredskap hos exempelvis sociala myndigheter och hos polisen.
            Detta trots att barn med funktionsnedsättning är utsatta för våld
            i betydligt högre grad än andra.
          </p>
          <p xml:id="i-7rzS2mGTamKuSKotaWJbqF">
            I Socialstyrelsens rapport Barn som utsätts för fysiska övergrepp
            (2010) står att barn med funktionsnedsättning är en grupp som
            löper särskild risk för övergrepp och att de är mer utsatta för
            övergrepp än andra barn. Amerikanska och engelska erfarenheter
            talar för att barn med funktionsnedsättning har en ökad risk för
            misshandel som är mellan två och sju gånger högre än för friska
            barn utan funktionshinder och våra svenska nationella studier
            talar totalt sett för en dubblerad risk. Indikationer på övergrepp
            misstas ibland som konsekvenser av funktionssvårigheterna. Exempelvis
            kan blåmärken sägas vara självorsakade hos ett barn med balanssvårigheter.
          </p>
          <p xml:id="i-9DRWtsDZsnDyYiB8S9XmMX">
            Alliansregeringen tillsatte en nationell samordnare mot våld
            i nära relationer som 2014 presenterade betänkandet Våld i nära
            relationer – en folkhälsofråga. Där föreslås att Brottsförebyggande
            rådet ska få ett uppdrag att undersöka om en särskild brottskod
            för våldsbrott mot personer med funktionsnedsättning kan införas.
            Den brottskod som i dagsläget rör funktionsnedsättning avser någon
            som har nedsatt motståndskraft och kopplas till rån, bedrägeri,
            stöld och så vidare. Däremot finns ingen särskild kodning som
            rör våldsbrott. Eftersom det redan finns existerande särskilda
            brottskoder för vissa typer av brott mot personer med funktionsnedsättning
            tycker vi att det finns skäl att pröva om en kodning bör införas
            även vid sexual- och våldsbrott.
          </p>
          <head xml:id="i-8QzbSAeDBvUa3gzfUmjV8w" type="h1">
            Barnförhör kräver extra omsorg
          </head>
          <p xml:id="i-BRLRg6KpMye5Ru7uxbobVw">
            Förhör med barn som blivit utsatta för brott ska planeras och
            genomföras skyndsamt. Förundersökningsledaren har ansvaret för
            att skapa bra förutsättningar för att ett bra förhör ska kunna
            hållas och för att barnet känner trygghet. Den som genomför ett
            barnförhör bör ha särskild kompetens för uppgiften. Alla som barnet
            möter under rättsprocessen behöver kunskap i hur man bemöter barn
            på ett bra sätt. Huvudregeln är att barnförhör ska hållas inom
            två veckor med åklagares närvaro. I betänkandet Våld i nära relationer
            – en folkhälsofråga menar den nationella samordnaren att den regeln
            inte alltid uppfylls.
          </p>
          <p xml:id="i-C4gY7zUBYxSxYJJUEeWGdn">
            Siffror från Barnombudsmannen visar att 41 procent av landets
            åklagarkammare ibland håller den rekommenderade tidsfristen om
            två veckor och 59 procent alltid eller nästan alltid. Nästan alla
            åklagarkammare svarar att den främsta anledningen till att tidsfristen
            inte hålls är resursbrist hos polisen, framförallt bristande tillgång
            till förhörsledare. Vissa kammare säger också att dröjsmålet beror
            på resursbrist inom den egna kammaren och svårigheter med att
            samordna de personer som ska medverka vid förhöret. För att lättare
            hålla tidsfristerna bör myndigheterna arbeta för en bättre tillgång
            på barnförhörsledare och en förbättrad samordning av åklagare
            och andra som ska medverka under barnförhöret.
          </p>
          <p xml:id="i-JpTJorXUsX3R2c9HtsJciS">
            En grundläggande förutsättning för en snabb och effektiv rättsprocess
            är att barnförhör hålls snarast. Den nationella samordnaren menar
            dock att man ska vara försiktig med att dels införa nya skyndsamhetsregler,
            dels att lagstifta om hur lång tid olika utredningsåtgärder får
            ta eftersom varje utredning är unik. Den rekommenderade tidsgränsen
            om två veckor är rimlig och kan uppfyllas i de flesta förundersökningar
            vid brott mot barn. En lagstadgad tidsfrist riskerar att leda
            till en målförskjutning i åklagarnas arbete och påverka det samlade
            resultatet negativt.
          </p>
          <p xml:id="i-5RRpwwQxe4SYBnXFUUZgsz">
            Vidare anför den nationella samordnaren att förhör med en skäligen
            misstänkt som är närstående och bor tillsammans med barnet bör
            hållas samma dag som barnförhöret om det inte finns särskilda
            skäl mot detta. Barnahusen och polisen försöker hålla förhör med
            misstänkta samma dag som barnförhöret, men resultaten varierar.
            Det förekommer att barn som utsatts för brott av en närstående
            förhörs och sedan skickas hem ensam till förövaren, vilket kan
            vara svårt för barnet. Det krävs rutiner för vad som gäller efter
            förhöret så att socialtjänsten eller annan stödperson kan följa
            med. Det finns skäl för myndigheterna att, i enlighet med nationella
            samordnarens förslag, verka för att förhör med en skäligen misstänkt
            som är närstående och bor tillsammans med barnet bör hållas samma
            dag som barnförhöret.
          </p>
          <head xml:id="i-3SPRAjkKmdyZfaqRd7LApu" type="h1">
            Tydliggör ansvaret för särskilda företrädare
          </head>
          <p xml:id="i-24uhU9vybqcrxYtt82rK9o">
            När ett barn utsätts för brott där den misstänkte har en nära
            relation till barnet, som till exempel en vårdnadshavare, kan
            barnet få en särskild företrädare. Det är åklagaren som ansöker
            hos domstolen om en särskild företrädare. Domstolen kan tillfälligt,
            eller interimistiskt, förordna en särskild företrädare utan att
            vårdnadshavaren vet om det, i de fall det är nödvändigt. Den särskilda
            företrädaren ska ta tillvara barnets rätt under förundersökningen
            och under rättegången. Ofta är det en advokat som uppfyller särskilda
            krav på lämplighet. Den särskilda företrädaren har befogenhet
            att hämta barnet till förhör.
          </p>
          <p xml:id="i-UyFqBqvJ5rhPD12CEh49me">
            I Rädda Barnens rapport Inuti ett barnahus framgår att rutinerna
            för hämtning av barn till förhör ser lite olika ut. Ibland är
            det socialtjänsten som hämtar på uppdrag av den särskilda företrädaren
            och ibland är det den särskilda företrädaren som hämtar. Oavsett
            om det är socialtjänsten eller den särskilda företrädaren som
            hämtar barnet så brukar även en trygghetsperson som barnet känner,
            som till exempel en lärare, vara med. Trygghetspersonen har dock
            ingen skyldighet att följa med. Enligt rapporten från Rädda Barnen
            varierar rutinerna och det är oklart vad som gäller och vem som
            ska hämta in barnet till förhör.
          </p>
          <p xml:id="i-YFA6ekizvbPQvx48SRDwCy">
            I Åklagarmyndighetens Handläggning av ärenden gällande övergrepp
            mot barn framgår att den särskilda företrädaren är den enda som
            har rättslig befogenhet att besluta om förhör, formerna för transport
            till förhör och andra åtgärder i utredningen som rör barnet. Den
            särskilda företrädaren ansvarar för att barnet kommer till förhör.
            Transporten kan rent praktiskt genomföras på olika sätt. Åklagarmyndigheten
            skriver att en för barnet känd och trygg person bör följa med
            vid hämtningen, och att den särskilda företrädaren därför bör
            ta kontakt med skolan, förskolan eller annan plats där barnet
            vistas, för att ta reda på vem som är bäst lämpad för att följa
            barnet.
          </p>
          <p xml:id="i-3H3Kw8a4ybdJpuvEaySuQ1">
            Ibland uppstår trots det oklarheter om vem som ska hämta barnet
            till förhör. Vi vill understryka att det krävs tydliga rutiner
            kring barnförhören och att de som genomför hämtning och lämning
            vet vad som gäller. Ansvaret ligger hos den som utsetts till särskild
            företrädare.
          </p>
          <head xml:id="i-Mwz53xZZHaDhezGaYts1hu" type="h1">
            Inför en sammanhållen tidsfrist för hela rättsprocessen
          </head>
          <p xml:id="i-SXWVSJSzvD7s4EX4iZcmBW">
            Enligt en rapport från Rädda Barnen 2015 råder brister och stora
            skillnader runt om i landet när det gäller utredningstiden för
            våldsbrott mot barn. När polisen får in en anmälan om att ett
            barn blivit utsatt för brott av viss dignitet (exempelvis misshandel,
            rån eller sexuella övergrepp) ska utredningen – enligt en bestämmelse
            i förundersökningskungörelsen – ske snabbt. Det får ta högst 90
            dagar mellan att det finns en skäligen misstänkt tills åklagaren
            väcker åtal. Tidsfristen får överskridas endast om det är motiverat
            med hänsyn till utredningens beskaffenhet eller andra särskilda
            omständigheter. Det har skett en positiv utveckling och handläggningstiden
            blir allt kortare, men i drygt en tredjedel av fallen lyckas inte
            åklagarkamrarna hålla de lagstadgade 90 dagarna.
          </p>
          <p xml:id="i-BjJ2z5AQrWy7iq5d87mfoP">
            I Karlstad utreds 83 procent av brottsmisstankarna inom 90 dagar,
            men i Norrköping är motsvarande siffra bara 48 procent. Det främsta
            skälet som polis- och åklagarmyndigheten anger till att tidsfrister
            inte hålls är resursbrist.
          </p>
          <p xml:id="i-HGbFLp389EgbZ3yPoYhoJA">
            Utgångspunkten måste vara att brott mot barn ska utredas så skyndsamt
            som möjligt. För barnärenden finns det dock inget lagstadgat skyndsamhetskrav
            för handläggningen i domstol eller tidsfrist för huvudförhandling.
            Den nationella samordnaren mot våld i nära relationer menar att
            detta är en brist.
          </p>
          <p xml:id="i-9Wm37HeRRKMmjVHnZFcb35">
            Utredningen ”Skyndsamhetskrav och tidsfrister i ärenden med unga
            misstänkta och unga målsägande” redovisades sommaren 2013. I den
            föreslås att tidsfristen för förundersökningen och beslut i åtalsfrågan
            får vara tio veckor från den tidpunkt då någon bedömts vara skäligen
            misstänkt för brottet. Enligt förslaget ska huvudförhandling i
            tingsrätten hållas inom fyra veckor från åtals väckande och i
            hovrätt åtta veckor från utgången av tiden för anslutningsöverklagandet.
            Vi menar att en sammanhållen tidsfrist för hela rättsprocessen
            bör införas när barn utsatts för brott.
          </p>
          <head xml:id="i-BnnFDc7dH2q8YzKcJe4xLY" type="h1">
            Säkerställ att anmälningsplikten fungerar och används
          </head>
          <p xml:id="i-Q5uX9j4fzf5AfDTxXtTavg">
            Skolan, barnomsorgen, socialtjänsten och hälso- och sjukvården
            har möjlighet att upptäcka barn som utsätts för våld och sexuella
            övergrepp. I socialtjänstlagen framgår det att den som arbetar
            i en myndighet som berör barn och unga eller som i sitt yrke kommer
            i kontakt med barn eller unga, genast ska anmäla till socialnämnden
            om han eller hon får kännedom om något som kan innebära att socialnämnden
            behöver ingripa till ett barns skydd. Skyldigheten att anmäla
            är ovillkorlig.
          </p>
          <p xml:id="i-Y9KaND75WRvktNda3qGYrM">
            Enligt Barnombudsmannens rapport Signaler (2012) anmäls bara
            en liten andel till socialnämnden av de fall där barn misstänks
            fara illa. Kommittén mot barnmisshandel konstaterade år 2001 att
            personal inom skolan och barnomsorgen sällan rapporterade sina
            misstankar om våld eller vanvård i hemmet. Det finns dock tecken
            på att anmälningarna från personal i skolan och förskolan har
            ökat under 2000-talet. Flera kartläggningar har undersökt vårdens
            förmåga att se och agera till skydd för våldsutsatta barn. Kartläggningarna
            visar att hälso- och sjukvården och tandvården ibland saknar den
            kompetens och de rutiner som krävs.
          </p>
          <p xml:id="i-9AbF9Dgma4xAj6KEuf2hR6">
            I Barnombudsmannens rapport nämns en avhandling som granskat
            journalerna vid Astrid Lindgrens barnsjukhus för barn som fått
            diagnosen fysisk misshandel. Där finns anteckningar om anmälan
            till socialtjänsten bara i omkring 50 procent av fallen. Ännu
            färre, 22 procent, har anmälts till polisen. För barn som har
            fått diagnosen sexuella övergrepp är motsvarande siffror 62 respektive
            50 procent. Anmälningsfrekvensen måste förbättras betydligt. Varje
            myndighet eller de som i sitt yrke kommer i kontakt med barn ska
            ha tydliga rutiner för hur man ska agera om man misstänker att
            ett barn utsatts för brott. Detta brister alltför ofta. Det kan
            exempelvis handla om att en förskola kontaktat vårdnadshavaren
            innan förhör med barnet har hållits. Brottsutredningen förstörs
            då redan innan den hunnit starta.
          </p>
          <p xml:id="i-nJaKXHa2k97s1sYHnEBbP">
            Det krävs en utvärdering för att klargöra varför bristerna uppstår
            och vilka åtgärder som behöver vidtas för att alla misstankar
            om brott ska anmälas.
          </p>
        </div>
        <div xml:id="i-2vr2mmUDgJZxwXdiPbqtsV" type="motSignatures">
          <list xml:id="i-PXxwzxkQAKo9Td1yD8Adri">
            <item xml:id="i-5EUAMY8qwoAE6jG9jZvDFs" who="i-PRHkYxGCaT2cbJpjjfnRtn">
              Beatrice Ask (M)
            </item>
            <item xml:id="i-VDnSCPMpj7ADHbZAuTvr6N" who="i-NiuBLX8hzt3w2Uyev12Wbt">
              Krister Hammarbergh (M)
            </item>
            <item xml:id="i-JPWjZoRnzc3FWYcHX7ipdH" who="i-Ey2xJ5PQcAYBGtnz2AK3qu">
              Anti Avsan (M)
            </item>
            <item xml:id="i-Y4e6dgNPUvEBTgnEDFhwFY" who="i-DGcLR21cjcBjrD374xbmmM">
              Ellen Juntti (M)
            </item>
            <item xml:id="i-AY2ZpqveJcoMS84vQn6Wcj" who="i-3HxEFXDaBqsMwwWWabybdY">
              Pia Hallström (M)
            </item>
            <item xml:id="i-M7P89KCtyMBSzmkJLq1aj2" who="i-3yGB8i2p5vZhm4Sy536rgC">
              Anders Hansson (M)
            </item>
          </list>
        </div>
      </div>
    </body>
  </text>
</TEI>
