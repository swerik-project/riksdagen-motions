<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00818">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__818/mot_1968__ak__818-001.pdf"/>
      <fw xml:id="i-L2XMBgpDZ72VS71J6U7UFY">
        Motioner i Andra kammaren, nr 818 år 1968 11
      </fw>
      <div xml:id="i-P7MiT9te2tLgtLzunJGf6t" type="motHeader">
        <div xml:id="i-Xc6zsKjzTV48UBRDMdnHvU" type="motTitle"/>
        <div xml:id="i-9CWjrmEs23MHNSxGLJDZo3" type="motSubmissionInfo"/>
      </div>
      <div xml:id="i-9LEvH97tuTjKZfzrfZiebE" type="motBody">
        <div xml:id="i-7YpTBwbcuzfQPEkjqp8XtE">
          <p xml:id="i-XSzpMN6H21oS138z3jSqzr">
            Nr 818
          </p>
          <p xml:id="i-NKVahjKfsYNGcsbBzpCcZ3">
            Av herrar Norrby och Larsson i Borrby, om användning av skatte-
            systemet som miljöpolitiskt instrument.
          </p>
          <p xml:id="i-8g8CRbvcykf7uUNuKrykCd">
            (Lika lydande med motion nr 475 i Första kammaren)
          </p>
          <p xml:id="i-GWJvKWqtfa2CV8JccYQA67">
            Miljövården har under senare tid blivit ett av mänsklighetens
            centrala problem. Huvudorsakerna till detta är att urbaniseringsprocessen
            och den tekniska utvecklingen har haft mycket stor inverkan på
            miljön. Inverkan har huvudsakligen varit av miljöförstörande art.
            Vi har själva i stort sett skapat de problem som har uppstått
            och fortfarande uppstår. Orsakssam- manhangen i dessa olika processer
            är i en del fall mycket komplicerade och föga utforskade. Andra
            däremot är väl kända och relativt lätta att ingripa mot. Med hänsyn
            till de hygieniska, medicinska och på lång sikt ekonomiska konsekvenser
            som den fortgående miljöförstöringen medför anser vi att samhället
            i långt högre grad än hittills bör prioritera åtgärder som är
            ägnade att dels förhindra en ytterligare miljöförstöring, dels
            så långt som möjligt reparera uppkomna skador. Vi kan ju också
            i mycket stor utsträckning påverka vår miljö i positiv riktning.
            De positiva åtgärder som samhället vidtar kan naturligtvis vara
            av olika styrka, vara mer eller mindre tvingande och innebära
            olika mått av styr- ning. Arbetet med att rädda och förbättra
            vår miljö är så viktigt att vi måste acceptera mer eller mindre
            allvarliga ingrepp i den enskilde indivi- dens frihet för att
            nå resultat. Det är i allmänhet endast kortsiktigt lönsamt att
            förstöra miljön. Det marknadssystem vi har ger sålunda ofta kortsiktiga
            vinster till den enskilde producenten, distributören och konsumenten
            när miljöproblemen lämnas utan beaktande. Samhället måste ansvara
            även för den långsiktiga utvecklingen och bör därför ingripa i
            marknadssystemet och på ett eller annat sätt styra utveck- lingen.
            Styrningen kan ske med direkta förbud, i form av stimulansåtgärder
            åt ena eller andra hållet osv. För den enskilde är det viktigt
            att uppställda mål kan nås med minsta möjliga ingrepp i den personliga
            friheten. Detta betyder att samhällets insatser för undvikande
            av miljöförstöring i första hand bör inriktas på att stimulera
            frivilliga överenskommelser och initiativ som kan leda till minskade
            skadeverkningar. Bra exempel på vilket resultat detta kan ge är
            naturvårdsverkets och tvättmedelsproducenternas gemensamma ansträngningar
            att få fram mindre förorenande syntetiska tvättmedel. Ett annat
            exempel är statens och Stockholms stads beslut att
          </p>
          <pb facs="riksdagen-motions-pdf/data/1968/mot_1968__ak__818/mot_1968__ak__818-002.pdf"/>
          <fw xml:id="i-KPrAjCZutmGvPyt1US1Zwc">
            12 Motioner i Andra kammaren, nr 818 år 1968
          </fw>
          <p xml:id="i-KNysm23QNVQoEM8VYnY4sQ">
            i viss utsträckning övergå till svavelfattigare eldningsoljor
            för att därigenom minska luftföroreningen. Frivilliga överenskommelser
            räcker emellertid inte alltid till. I vissa fall måste samhället
            vidta starkare åtgärder om miljöproblemen skall kunna bemästras.
            Det kan exempelvis bli fråga om förbud mot engångsglas och mot
            bly i bensin. Man kan också föreskriva att allt avloppsvatten
            skall renas höggradigt eller att alla bilar måste förses med avgasrenare.
            Kraftåtgärder av denna typ måste vidtas om inte annat hjälper.
            Direkta förbud eller tvingande åtgärder kan emellertid i många
            fall vara olämpliga och för pri- vatpersoner mycket ovälkomna
            ingrepp i handlingsfriheten. En lagstift- ningsåtgärd innebär
            ofta snabba och svåra omställningsprocesser som berörda parter
            kanske inte är mogna för. Dessutom leder inte alltid förbuden
            till önskat resultat, då de i många fall är svåra att kontrollera.
            Det medför till exempel stora kostnader för samhället att följa
            upp förbud mot ned- skräpning i naturen eller utsläpp av giftiga
            ämnen. Umeå stads avlopps- utsläpp är ett slående exempel på svårigheter
            att efterfölja bestämmelser på miljövårdsområdet. Ett sätt att
            angripa miljöförstöringen som ännu inte använts är att utnyttja
            skattesystemet som miljöpolitiskt instrument. Motståndet mot för-
            slag i den riktningen har hittills varit stort i finansdepartementet.
            Finans- ministern har varit obenägen att diskutera möjligheten
            men har nyligen i en interpellationsdebatt medgivit att viss beskattning
            på miljöförstöring kan övervägas. Enligt vår uppfattning är miljöproblemen
            nu så allvarliga att tiden är mogen att använda skattesystemet
            i kampen mot de allvarligaste förore- ningarna företrädesvis i
            de fall frivilliga överenskommelser inte ger resultat. Att lägga
            skatt på vissa varor för alt styra produktion och konsumtion i
            viss riktning är inget nytt. Vi har till exempel punktskatter
            på bensin, tobak, alkohol osv. Det bör därför vara möjligt att
            använda samma metoder att styra produktionen och konsumtionen
            så att skadorna på miljön blir avsevärt mindre än eljest. Förutom
            den direkta miljöbevarande effekten skulle även ekonomiska resurser
            frigöras för finansiering av olika renings- åtgärder. Idén med
            en miljöbeskattning är att den skall leda till en sådan prissättning
            att konsumtionen av de svårast miljöförstörande produkterna skall
            minska i avsevärd utsträckning och helst upphöra. Hårdare beskatt-
            ning av tjockoljorna skulle till exempel underlätta övergången
            till svavel- fattigare eldningsoljor. Blyhaltig bensin kan beskattas
            hårdare än blyfattig bensin, vilket minskar konsumtionen av den
            förra och alltså leder till mindre blyutsläpp i markerna. På samma
            sätt kan fosfor i tvättmedlen påläggas miljöavgift för att framtvinga
            övergången till andra mindre skad- liga ämnen. Fordonsskatten
            på bilar kan användas i liknande syfte. En lägre skatt på bilar
            med godkänd anordning för avgasrening kan bidra till
          </p>
          <pb facs="riksdagen-motions-pdf/data/1968/mot_1968__ak__818/mot_1968__ak__818-003.pdf"/>
          <fw xml:id="i-7z1mrhxNtbBbW17tN1f7v1">
            Motioner i Andra kammaren, nr 818 år 1968 13
          </fw>
          <p xml:id="i-XUC43EG8L3NmkNaYjDq3Vz">
            att minska luftföroreningarna. Engångsglasen kan beskattas för
            att styra övergången till mindre nedskräpande emballage. Avskrivningsreglerna
            för reningsanläggning bör utformas så, att företag som bygger
            anläggningar för rengöring av sina utsläpp gynnas skattemässigt.
            Samma bör gälla för bullerdämpande anordningar på speciellt störande
            maskiner. Det finns alltså en mängd skattepolitiska åtgärder som
            enligt vår upp- fattning verksamt skulle bidraga till att minska
            miljöförstöringen. En utredning bör därför snarast tillsättas
            som närmare granskar dessa möj- ligheter och framlägger konkreta
            förslag till en sådan revision av skatte- systemet att miljöförbättring
            premieras och miljöförstöring belastas. Med hänvisning till ovanstående
            hemställes, att riksdagen måtte uttala att skattesystemet skall
            använ- das som miljöpolitiskt instrument, samt att riksdagen i
            skrivelse till Kungl. Maj:t hemställer om utredning om en revision
            av skattesystemen i detta syfte.
          </p>
          <p xml:id="i-UJztXF7Gnnbd9xrLfzxodU" type="date">
            Stockholm den 26 januari 1968
          </p>
          <div xml:id="i-Kssrhra4nLeyYv4mAj1CD1" type="signatureBlock">
            <p xml:id="i-UsTpbVvHEg7oLx542MSe4F" who="i-X1ToJn6x8wK4Am2pyYt2KG" type="signature">
              Sören Norrby (fp)
            </p>
            <p xml:id="i-NTgMa5rRes1ySmmeycz9Cr" who="i-SU3GVVoAF9WBfUSn5nRE5m" type="signature">
              Einar Larsson (cp)
            </p>
            <p xml:id="i-2inWnN1XE8kokWFR9MtEaV" who="unknown" type="signature">
              i Borrby)
            </p>
          </div>
        </div>
      </div>
    </body>
  </text>
</TEI>
