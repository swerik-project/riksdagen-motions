<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__58/mot_1967__ak__58-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 58—61 Motioner i Andra kammaren, nr 58 år 1967 1
          </p>
          <p>
            Nr 58
          </p>
          <p>
            Av herr Hansson i Skegrie m. fl., om tillsättande av en riksdagens
            pressombudsman.
          </p>
          <p>
            (Lika lydande med motion nr 40 i Första kammaren)
          </p>
          <p>
            Vår parlamentariska demokrati innebär, att makten är koncentrerad
            hos folkrepresentationen. Regeringen är som vårt högsta exekutiva
            och ad- ministrativa organ helt beroende av de beslut, som riksdagen
            fattar. Riks- dagens centrala och dominerande ställning kommer
            med all säkerhet att befästas ytterligare genom den nya författning,
            som nu är under utar- betande. Det är självfallet angeläget, att
            allmänheten får information om riksdags- arbetet, som kan sägas
            svara mot dettas betydelse. Det får härvid konsta- teras, att
            pressen, radion och televisionen lämnar kontinuerliga och ofta
            tämligen utförliga referat från debatterna i riksdagens kamrar.
            I viss men mindre utsträckning gäller detta även beträffande motions-
            och utskotts- arbetet. Det är emellertid uppenbart, att informationerna
            om riksdagen och riksdagsarbetet är alltför knapphändiga i jämförelse
            med vad som gäller i fråga om regeringsarbetet. Det kan i och
            för sig vara naturligt, att regeringsarbetet i sina detaljer ofta
            kan bedömas ha större nyhetsvärde än riksdagens härför grundläggande
            arbete med lagstiftning, bevillning, medelsanvisning och kontroll.
            Den slutsatsen är dock ofrånkomlig, att riksdagsarbetet i jämförelse
            med regeringsarbetet inte kommer till allmän- hetens kännedom
            på ett sätt, som svarar mot dess betydelse för styrelsen av vårt
            samhälle. Framför allt gäller bristerna i informationerna om ut-
            skottsarbetet, som måste sägas vara det i realiteten väsentligaste
            ledet i riksdagsarbetet. Informationerna från riksdagsarbetet
            är i huvudsak baserade på den verksamhet, som pressen, radion
            och televisionen etablerat inom riksdags- huset. I viss utsträckning
            bedriver dock riksdagen en utåtriktad informa- tionsverksamhet
            på eget initiativ. Det egentliga riksdagstrycket har givet- vis
            en grundläggande betydelse men kan knappast ha sin uppgift riktad
            på den stora allmänheten, Riksdagsdebatterna, de s.k. snabbprotokollen,
            liksom riksdagens årsböcker bör dock även i sistnämnda avseende
            anses vara av vikt. Men framför allt är det av betydelse att riksdagen
            på olika sätt söker underlätta pressens, radions och televisionens
            riksdagsreportage,
          </p>
          <p>
            Bihang till riksdagens protokoll 1967.4 saml. Nr 58—061
          </p>
          <pb facs="riksdagen-motions-pdf/data/1967/mot_1967__ak__58/mot_1967__ak__58-002.pdf"/>
          <p>
            2 Motioner i Andra kammaren, nr 58 år 1967
          </p>
          <p>
            vilket bl.a. sker genom att kammar- och utskottskanslier ställer
            nyhets- material till förfogande för främst den i riksdagshuset
            stationerade TT- redaktionen. Vid en jämförelse med regeringsarbetet
            är att notera, att inom regerings- kansliet finns sedan några
            år en pressombudsmannabefattning. Något mot- svarande har ännu
            inte inrättats för riksdagens vidkommande. Naturligt- vis kan
            inte avsaknaden av pressombudsman eller pressekreterare ens till-
            närmelsevis förklara riksdagens underläge i informationshänseende.
            Bris- ten på jämvikt i detta avseende mellan de båda statsmakterna
            framträdde ju kraftigt även innan regeringen inrättat den särskilda
            pressombudsman- nabefattningen i sitt kansli. Men självklart skulle
            en pressombudsmanna- befattning i riksdagen kunna medverka till
            en väsentlig effektivisering av informationsverksamheten från
            riksdagen. Naturligtvis måste man även för framtiden basera informationerna
            från riksdagen till allmänheten i huvudsak på pressens, radions
            och televisionens verksamhet. En riksdagens pressombudsman bör
            i väsentlig utsträckning kunna underlätta detta arbete. Ett sådant
            riksdagens informationsorgan, som vi här diskuterar, bör kunna
            medverka till att allmänheten får förbättrade informationer från
            det parlamentariska arbetet i samtliga dess olika led. Men framför
            allt bör det kunna bli av stor betydelse för informationerna från
            utskottsarbetet. Såsom framhållits gäller bristerna i nuvarande
            informationer särskilt detta led. Detta får delvis anses hänga
            samman med att protokoll och övriga handlingar från utskottssammanträdena,
            som äger rum inom stängda dör- rar, är underkastade bl. a. sekretesslagens
            bestämmelser och med kravet på att den för utskottet nödvändiga
            arbetsron inte bör störas genom att diskussioner i utskottet bringas
            till allmän kännedom innan utskottet hun- nit fatta en slutgiltig
            ståndpunkt. I många fall inträffar det, att uppgifter om ett utskotts
            behandling sipprar ut i förväg. Flera utskott har i ärenden, som
            anses ha stort nyhetsvärde, sökt hindra skadlig ryktesspridning
            genom att på så tidigt stadium som möjligt lämna kommunikéer till
            informations- media. Några mera enhetliga regler härför finns
            emellertid inte. En riks- dagens pressombudsman bör ha goda möjligheter
            att i samarbete med ut- skottens presidier och kanslier och vid
            härför tjänliga tidpunkter ställa ett objektivt och korrekt nyhetsmaterial
            till förfogande för massmedia. En väsentlig uppgift bör vara att
            underlätta för enskilda press- och radio- reportrar att få kontakt
            med särskilda riksdagsledamöter, vilket givetvis bör gälla inte
            endast beredningsarbetet i utskotten utan även förslags- och beslutsplanen
            liksom interpellations- och frågeverksamheten. Många förslag från
            regeringen, som när de föreläggs riksdagen presen- teras som stora
            politiska nyheter, har tidigare varit föremål för riksdagens uppmärksamhet
            i anledning av motioner eller interpellationer men då kanske inte
            tilldragit sig större intresse i informationsverksamheten från
            riksdagen. För en riksdagens pressombudsman borde det vara en
            lämplig
          </p>
          <pb facs="riksdagen-motions-pdf/data/1967/mot_1967__ak__58/mot_1967__ak__58-003.pdf"/>
          <p>
            Motioner i Andra kammaren, nr 58 år 1967 3
          </p>
          <p>
            uppgift att komplettera informationerna kring en sådan proposition
            med material från frågans tidigare riksdagsbehandling. För riksdagsarbetet
            har studieresor för riksdagsledamöter, anordnade i utskotts regi
            eller på annat sätt, blivit av allt större betydelse. Riksdagens
            pressombudsman bör kunna medverka till att även detta led i riksdags-
            arbetet och de nyhetsvärden, som studieresorna kan representera,
            på ett objektivt sätt bringas till allmänhetens kännedom. En annan
            angelägen uppgift för en riksdagens pressombudsman bör vara att
            vid studiebesök i riksdagen av t. ex. skolor och organisationer
            svara för lämpliga informationer och upplysningar om riksdagens
            verksamhet liksom att medverka till att sådana studiebesök får
            så smidig organisation som möjligt. Organisatoriskt torde en riksdagens
            pressombudsmannabefattning böra inordnas under riksdagens förvaltningskontor,
            gärna i nära anslutning till den för riksdagsledamöterna interna
            upplysningstjänsten. Den prövning och utredning, som bör föregå
            ett avgörande i frågan, bör då lämpligen också anförtros åt förvaltningskontoret.
            Med stöd av vad sålunda anförts får vi hemställa, att riksdagen
            måtte besluta uppdraga åt riksdagens för- valtningskontor att
            skyndsamt pröva frågan om tillsättande av en riksdagens pressombudsman
            i enlighet med vad i motionen har anförts.
          </p>
          <p>
            Stockholm den 13 januari 1967
          </p>
          <p>
            Nils G. Hansson (cp) i Skegrie Erik Adamsson (s) Rolf Eliasson
            (h) Eric Nelander (fp) i Moholm
          </p>
        </div>
      </div>
    </body>
  </text>
</TEI>
