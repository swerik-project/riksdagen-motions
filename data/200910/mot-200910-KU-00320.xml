<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00320">
  <teiHeader>
    <fileDesc>
      <titleStmt>
        <title>Finska språket</title>
        <author corresp="i-UFTZBKNRWWLXUXAtcCcVfH">av Tina Ehn (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Finska språket</title>
          <idno type="rdwebb">GX02K320</idno>
          <rs type="number">K320</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K320/text</ref>
          <ref type="dokument_url_html">http://data.riksdagen.se/dokument/GX02K320</ref>
          <ref type="dokumentstatus_url_xml">http://data.riksdagen.se/dokumentstatus/GX02K320</ref>
          <ref type="doc">http://data.riksdagen.se/fil/382872A6-80F1-471A-BD7A-AD754D1C227D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8MzU2djuGe1m4e78C9HVKr" type="signed"/>
        <correspContext corresp="i-8MzU2djuGe1m4e78C9HVKr">
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction type="transfer" xml:id="i-X1RCYK4zaCK1TTFpYhJ6zq">
          <date when="2009-10-02"/>
        </correspAction>
        <correspAction type="submission" xml:id="i-DNy6uhSTWonnAdvLXk11cT">
          <date when="2009-10-02"/>
        </correspAction>
        <correspAction type="numbering" xml:id="i-8wib9hWh2aWyjSYctgxLcg">
          <date when="2009-10-06"/>
        </correspAction>
        <correspAction type="assigned" xml:id="i-JcRgQvp6rzdYuknDwCtLrx"/>
        <correspContext corresp="i-JcRgQvp6rzdYuknDwCtLrx">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-5vGfbFwFPUtQwDr2WQGpw8">
            Förslag till riksdagsbeslut
          </head>
          <list style="ol">
            <item xml:id="i-BpPUMhDfmrKSQ8J883WUmr">
              Riksdagen tillkännager för regeringen som sin mening vad som
              anförs i motionen om att rätten för invånare att använda finska
              i kontakten med statliga, regionala och kommunala myndigheter
              bör utökas till att omfatta hela landet.
            </item>
            <item xml:id="i-PcEpX62SQceEHFLkxHTreJ">
              Riksdagen tillkännager för regeringen som sin mening vad som
              anförs i motionen om att öka möjligheten för invånare att använda
              finska i kontakten med statliga, regionala och kommunala myndigheter
              genom att öka den frivilliga anslutningen.
            </item>
            <item xml:id="i-WRELVhRcmXUEE6XpXfuZMV">
              Riksdagen tillkännager för regeringen som sin mening vad som
              anförs i motionen om att lika rättigheter beträffande kommunal
              service på finska ska gälla i hela landet.
            </item>
          </list>
        </div>
        <div type="motContent">
          <head type="h1" xml:id="i-GCgYiBae5xGXThNpAiFEpL">
            Motivering
          </head>
          <p xml:id="i-WC7Zkw1dfkBSNZjr83RUrC">
            Fram till år 1809 var förekomsten av finskspråkiga svenskar en
            självklarhet. Det finska språket var det dominerande samtalsspråket
            på en tredjedel av Sveriges yta och på 1500- och 1600-talet uppmuntrades
            migration av svedjebrukande finnar från östra rikshalvan till
            Dalarna och Värmland. De finska samhällen som uppstod på detta
            sätt blev så småningom försvenskade genom skolväsendets och kyrkans
            försorg, när Sverige efter förlusten av Finland gjorde en omorientering
            från mångkulturell stormakt till föregivet homogen nationalstat.
            Genom invandringen på 1900-talet har finskan återtagit sin ställning
            i stora delar av landet och det finska kulturarvet finns nu inte
            bara som en kulturell underström i försvenskade finnbygder utan
            som ett levande och kreativt bidrag till det nya mångkulturella
            Sverige.
          </p>
          <p xml:id="i-U6BdWZGvbGFkYo2HsCPPqD">
            Sverige är ett flerspråkigt land och bland de språk som talas
            i Sverige har de erkända nationella minoritetsspråken en särställning.
            Av dessa minoritetsspråk med historiska rötter i Sverige är det
            finska språket speciellt genom att det idag existerar som ett
            levande språk i i stort sett hela landet.
          </p>
          <p xml:id="i-9aLQjxQpG6EQVkwhVMHpib">
            Genom lagen om nationella minoriteter och minoritetsspråk , som
            träder i kraft i januari 2010, utökas förvaltningsområdet för
            finska från att endast ha gällt 5 Norrlandskommuner till att omfatta
            även 18 kommuner i Mälardalen. Kopplingen till Mälardalen är historisk
            och riktig.
          </p>
          <p xml:id="i-KTd37bVGcVEaGyTUZgQw75">
            Dock finns det fortsatt ett problem som inte löses även om förvaltningsområdet
            utökas. Även fortsättningsvis kommer en större del av landets
            finskspråkiga invånare att uteslutas från rätten att använda sitt
            modersmål i kontakten med myndigheter. Många finsktalande är idag
            nämligen bosatta utanför Mälardalen, framförallt på orter där
            det finns eller har funnits större industrier: textil, järnbruk,
            fordonsindustri m.m. Sådana orter är till exempel Göteborg, Borås,
            Trollhättan, Skövde, Mariestad, Mark, Olofström, Gislaved. Exempelvis
            bor inom Västra Götalandsregionen ca 50 000 personer med rötter
            i den finska kulturen.
          </p>
          <p xml:id="i-ECHKC63snKSfsoSfVW4nrP">
            Enlig min mening bör alla invånare i landet med lika kulturella
            och praktiska behov behandlas lika. Att begränsa sig till ett
            fåtal kommuner där finskan ges speciella rättigheter innebär att
            man i lagstiftningen de facto skapar första och andra klassens
            finskspråkiga medborgare i vårt land. Första klassens finnar blir
            dels de som bor i någon av de 5 kommuner i norra Sverige där befolkningen
            lyckats hålla fast vid sin gamla språktillhörighet, dels de som
            bor i Mälardalen. Dessa 18 kommuner, som nu har fått utökade privilegier,
            skiljer sig inte från många andra kommuner med stora finskspråkiga
            minoriteter i andra delar av landet.
          </p>
          <p xml:id="i-TZktXx4p3XaV8d1cciZ3Jb">
            Den nya lagen ger övriga kommuner en möjlighet att frivilligt
            ansluta sig till förvaltningsområdet, det är visserligen bra,
            men i många av kommunerna finns inga konkreta möjligheter att
            få upp frågan på kommunfullmäktiges eller kommunstyrelsens bord,
            då de finskspråkiga inte har egna representanter i dessa organ.
            I och med att Sverige av tradition inte registrerar invånarnas
            modersmål, endast nationalitet, saknas även tillförlitlig information
            om antalet helt eller delvis finskspråkiga invånare i kommunerna.
            Eftersom de finskspråkiga i stor utsträckning har svenskt medborgarskap,
            utgör de i många kommuner en osynlig minoritet. Det är sällan
            majoriteten självmant känner behov att sätta sig in i och undersöka
            minoriteters behov eller önskemål om ingen lyfter fram frågan,
            allra helst som lagstiftningen om de nationella minoriteternas
            rättigheter i stort sett är okänd bland majoritetsbefolkningen,
            då de svenskspråkiga medierna i stort sett har förbigått lagstiftningen
            med tystnad.
          </p>
          <p xml:id="i-E6chvF9KhnnGLFg6Ew3ZDZ">
            Det är obestridligt att de finskspråkiga är den största språkliga
            minoriteten i landet, enligt senaste beräkning har ca 675 000
            individer i Sverige sina rötter i Finland. Denna minoritet har
            blivit osynlig dels för att de utseendemässigt inte skiljer sig
            från majoritetsbefolkningen, dels för att de ofta saknar lokala
            möjligheter att påverka.
          </p>
          <p xml:id="i-GNjNHCHJ2oDPph1voDuRuN">
            Fram till mitten av 1970-talet fanns inte lagstadgad undervisning
            i svenska för dem som invandrade enligt reglerna för det nordiska
            avtalet 1952 om fri arbetsmarknad, vilket innebär att många finskspråkiga
            invandrare som kom till Sverige för att möta industrins arbetskraftsbehov
            efter andra världskriget aldrig fick en chans att lära sig tillräckligt
            god svenska för att kunna ta sin plats i det politiska livet.
            Det är också ett välkänt faktum att språkkunskaper som förvärvats
            i vuxen ålder har en tendens att förtvina när man blir äldre.
            Vi kan alltså förvänta oss en betydande del äldre med finsk bakgrund
            som kommer att ha behov av äldreomsorg på sitt modersmål i en
            nära framtid på orter utanför förvaltningsområdet.
          </p>
          <p xml:id="i-M3M7FDrHmE8W3G6HvY4b72">
            Sverige har ratificerat konventionen avseende nationella språkliga
            minoriteter, vilket borde innefatta den finskspråkiga minoriteten
            i sin helhet, inte endast en del av den beroende på bostadsort.
            Om man av praktiska skäl behöver begränsa rättigheterna till vissa
            kommuner, bör den begränsningen göras utifrån det faktiska antalet
            finskspråkiga i respektive kommun, inte utifrån en geografisk
            uppdelning.
          </p>
        </div>
        <div type="motSignatures">
          <list>
            <item xml:id="i-BCnuxXUxJaeBbBkkbukGyF">
              Tina Ehn (mp)
            </item>
          </list>
        </div>
      </div>
    </body>
  </text>
</TEI>
