<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00306">
  <teiHeader>
    <fileDesc>
      <titleStmt>
        <title>Kassaservice i framtiden</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kassaservice i framtiden</title>
          <idno type="rdwebb">GU02T306</idno>
          <rs type="number">T306</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T306/text</ref>
          <ref type="dokument_url_html">http://data.riksdagen.se/dokument/GU02T306</ref>
          <ref type="dokumentstatus_url_xml">http://data.riksdagen.se/dokumentstatus/GU02T306</ref>
          <ref type="doc">http://data.riksdagen.se/fil/85E595B0-0E9E-40CC-B226-3181402B9411</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AfFbGgQd2wJamBhSHoPXvp" type="signed"/>
        <correspContext corresp="i-AfFbGgQd2wJamBhSHoPXvp">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-LYjQv2DHVbHmgyoiTnnCwa" type="referral">
          <date when="2006-11-07"/>
        </correspAction>
        <correspAction xml:id="i-CZmWyVESWo5H6WVcLmPjxN" type="dismissal">
          <date when="2006-11-07"/>
        </correspAction>
        <correspAction xml:id="i-GT59Yv9PfcReM5bDMP7unv" type="numbering">
          <date when="2006-11-01"/>
        </correspAction>
        <correspAction xml:id="i-TCWZHpDJ27ZheitVBDDy5v" type="submission">
          <date when="2006-10-31"/>
        </correspAction>
        <correspAction xml:id="i-LABoWpnNkccAGnyVnYzsP2" type="transfer">
          <date when="2006-10-30"/>
        </correspAction>
        <correspAction xml:id="i-9w6s7Euk9WbQxz8NNsrnvH" type="assigned"/>
        <correspContext corresp="i-9w6s7Euk9WbQxz8NNsrnvH">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7Tuwta41Q6YfxPXx4d7RwL" type="motBody">
        <div xml:id="i-PCHchNxvpzf4Axyqaez7qk" type="motProposal" subtype="förslag">
          <head xml:id="i-VfGD4FJwZqLpsvhsi3qmEd">
            Förslag till riksdagsbeslut
          </head>
          <list xml:id="i-49s3eiwhjXBdH62rosZGqj" style="ol">
            <item xml:id="i-2ydG7bq9M6XP3sTNHQ8t31">
              Riksdagen begär att regeringen återkommer med ett förslag som
              möjliggör att full kostnadstäckning råder för post- och kassaservice.
            </item>
            <item xml:id="i-UbgPjzMQUnvPTtVFnjAtC7">
              Riksdagen tillkännager för regeringen som sin mening vad i motionen
              anförs om att kostnadsansvaret för att säkerställa den grundläggande
              betalservicen i hela landet bör övergå till banker och finansmarknadens
              övriga aktörer.
            </item>
            <item xml:id="i-Ct1ACnxS565chMn6mnYU5q">
              Riksdagen tillkännager för regeringen som sin mening vad i motionen
              anförs om att ett beslut om framtiden för Svensk Kassaservice
              fattas snarast.
            </item>
          </list>
        </div>
        <div xml:id="i-L9MfuPZaMh4nEUHCb8AEuR" type="motContent">
          <head xml:id="i-WNG9QPWF4JftTkEcLkdupz" type="h1">
            Kassaservice i framtiden
          </head>
          <head xml:id="i-BYKUc8HqCj2MeQioge7s1k" type="h1">
            Utredningen Statens behov av betaltjänster
          </head>
          <p xml:id="i-SveErtqw6cMH9VKd2audoZ">
            På grund av den förändrade marknaden för kassaserviceärenden
            och statens ökade kostnader tillsattes hösten 2003 en utredning
            för att se över den grundläggande kassaservicen. Utredningen presenterade
            sitt svar i maj 2004. Sammanfattningsvis säger man att målet ska
            vara att alla i samhället ska ha rätt till grundläggande betaltjänster
            till rimliga priser. Det är en uppgift för marknaden att möjliggöra
            detta. Statens ansvar och uppgift är att se till att marknaden
            tar sitt ansvar. Statens ansvar ska begränsas till de orter och
            den landsbygd där det inte är kommersiellt motiverat att tillhandahålla
            sådana tjänster och där det inte finns jämförbara alternativ.
            PTS ska få i uppdrag att upphandla de grundläggande betaltjänsterna
            på sådana orter. Därmed skulle också lagen om Svensk Kassaservice
            upphöra.
          </p>
          <head xml:id="i-7uTd4v2en9JiVb8VMt2m9g" type="h1">
            Vänsterpartiets kritik av utredningen
          </head>
          <p xml:id="i-PPrCUJLV1qJSPWuztHYMUs">
            Vänsterpartiet har i en tidigare motion (2004/05:T344 Medborgarnas
            rätt till kassaservice) argumenterat för att staten har ett fortsatt
            ansvar för kassaservicen och inte bara i de snävt avgränsade orter
            där kommersiella alternativ saknas. Samhällets grundläggande infrastruktur
            måste fungera i hela landet i syfte att boende och företagande
            ska existera på rimliga villkor. En viktig del i detta är givetvis
            en väl fungerande och lättillgänglig post- och kassaservice.
          </p>
          <p xml:id="i-NoefsU4i88hh7Xgr3B5LUx">
            Vi har kritiserat den kartläggning som gjorts av behovet av kassaservice.
            Vi har ifrågasatt storleken på de grupper som av olika skäl är
            i behov av samhällets insatser när det gäller betalservice eller
            vilka konsumentgrupper som kommer att få problem i framtiden om
            utredningens förslag genomförs. Vi har sagt tydligt nej till upphandling
            av kassaservicen. Enligt utredningen ska PTS upphandla de grundläggande
            betaltjänster där det inte är kommersiellt motiverat att tillhandahålla
            dem. Marknaden kommer att överlåta de olönsamma delarna av landet
            till staten. Det borde finnas en vaksamhet hos staten att ta över
            olönsamma delar av kommersiell verksamhet. Det finns alltför många
            negativa erfarenheter från andra områden där sådan upphandling
            ägt rum. För såväl anställda, de flesta kvinnor, som användare
            tenderar upphandling av centrala tjänster i samhället att bli
            riskabla experiment som ofta blir dyra och sårbara.
          </p>
          <p xml:id="i-5bqVJPsziVnGCwt42Ltv4o">
            Upphandling riskerar att ge osäkra och kortsiktiga lösningar
            som också minskar orters attraktivitet i glesbygder. Det finns
            risk för ett läge då Svensk Kassaservice tillåts avveckla sin
            verksamhet utan att det finns några upphandlade tjänster i området.
            Och hur hanteras en situation där en bank plötsligt beslutar att
            lägga ned eller där det inte finns någon som är beredd att tillhandahålla
            kassaservicen på orten eller rimligt avstånd? Hur påverkas speciellt
            de som får långa avstånd till närmaste bank och inte har tillgång
            till bil? Det gäller i allmänhet kvinnor och i synnerhet äldre
            kvinnor.
          </p>
          <p xml:id="i-HZYeFi747SFNKvb9USLVKT">
            I enlighet med flera andra remissinstanser menar vi också att
            det är omöjligt att bedöma vad kostnaderna för upphandling kommer
            att uppgå till. Hittills har aktörerna visat sitt ointresse för
            att utföra betalservice utifrån kommersiella villkor, varför kostnaderna
            rimligtvis kommer att bli höga vid en upphandling. Dessutom tillkommer
            kostnaderna för själva upphandlingsförfarandet.
          </p>
          <head xml:id="i-MQ4DSSk8o79G6dQcefqrN5" type="h1">
            Uppdraget att tillhandahålla grundläggande betalservice
          </head>
          <p xml:id="i-Gn8diXxJc27A2sytvqz1U8">
            Vänsterpartiet anser att staten även i fortsättningen ska ta
            mer direkt ansvar och vara en garant för betalservicen. Staten
            ska ge ett samhällsuppdrag till någon att utföra uppdraget. Ett
            alternativ har varit att en särskild myndighet ges uppdraget.
            Ett annat alternativ är att Posten AB får uppdraget. Posten AB
            är av olika anledningar mycket lämpat för uppdraget. Posten har
            lång erfarenhet av kassaserviceverksamheten, har den personal
            som krävs samt en infrastruktur som täcker hela landet, inklusive
            landsbygden. Det borde finnas stora möjligheter till integration
            av betaltjänsterna med övriga verksamheter. Lantbrevbäringen som
            kanal för grundläggande kassatjänster kan fortsätta som tidigare.
          </p>
          <p xml:id="i-81p2zG42rK2wAB2swQN3uE">
            Posten AB har tidigare tydligt aviserat att man på grund av det
            ekonomiska underskottet inte anser sig kunna tillhandahålla kassaservicen
            i framtiden. Därför menar vi att det är nödvändigt att uppdraget
            i så fall kompletteras med full kostnadstäckning. Därför ska regeringen
            till riksdagen återkomma med ett förslag som möjliggör att full
            kostnadstäckning råder för post- och kassaservice. Detta ska ges
            regeringen till känna.
          </p>
          <p xml:id="i-FTu7oAjzSGWoemYyZNzjwq">
            I budgetpropositionen 2006/07 föreslås fortsatt att 400 miljoner
            kronor tilldelas Svensk Kassaservice för att sköta kassaserviceuppdraget.
            Posten AB, Svensk Kassaservice och Seko har tydligt konstaterat
            att det innebär en underfinansiering. Samtidigt som det inte finns
            full kostnadstäckning, är det inte rimligt att bankerna kan åka
            snålskjuts på kassaservice. De 400 miljoner som avsätts i budgeten
            borde i stället finansieras av bankerna, vilket vi föreslår här
            nedan.
          </p>
          <head xml:id="i-BvpLRrQWfMw62g47qsAnfp" type="h1">
            Bankernas roll
          </head>
          <p xml:id="i-tK6wJKnjGfLHUr2MhWkCZ">
            Posten AB får alltså ersättning av staten för att sköta kassaservicen
            genom det helägda dotterbolaget Svensk Kassaservice. Ersättningen
            täcker dock inte kostnaderna för kassahanteringen. Följden blir
            i praktiken att övrig konkurrensutsatt verksamhet subventionerar
            penninghanteringen, något som Seko påpekar i sin syn på postpolitiken.
          </p>
          <p xml:id="i-3AqFujb5SSxdpBy3EWKDse">
            I nuvarande form går kassaservicen således med förlust. En orsak
            är naturligtvis att transaktionsvolymerna minskat. En annan orsak
            är sannolikt också att Svensk Kassaservice organisatoriskt är
            skild från övriga traditionella posttjänster. En integrerad verksamhet
            kan locka fler kunder genom att servicen blir enklare. Kunderna
            kan uträtta alla sina ärenden på samma ställe. Men den största
            anledningen till att verksamheten inte varit ekonomiskt lönsam
            är att bankerna inte tagit sitt ansvar för kostnaderna utan åkt
            snålskjuts på statens bekostnad. Statens insatser genom Svensk
            Kassaservice har underlättat bankernas omstrukturering av såväl
            kontorsnät som produkt- och tjänsteutbud. Nya kontorslösa banker
            har etablerats där kunderna har kunnat hänvisas till kassaservicen
            för enklare ärenden som kräver kostsam manuell betjäning. På det
            sättet har man haft kvar kunderna, men sluppit kostnaderna. Andra
            har fått betala det bankerna inte anser sig vilja utföra. Bankernas
            ersättning har inte täckt kostnaderna, vilket innebär att underskottet
            i kassaservicen kan sägas vara en direkt subvention till bankerna.
            Samtidigt som Svensk Kassaservice går med allt större underskott
            har bankerna inhöstat höga miljardvinster.
          </p>
          <p xml:id="i-TiScgMictkWXMSmYhyzeev">
            Det är dags att kräva av bankerna att de tar ett samhällsansvar.
            Det är närmast en skandal att den nuvarande ordningen har fått
            fortgå så länge. Liksom i Finland ska de enligt lag få en förpliktelse
            att ansvara för grundläggande betalservice. Genom denna lagändring
            åläggs de att betala fullt ut vad betalservicen kostar detta eftersom
            det är bankernas bristande ansvar för sina kunder som skapat behovet
            av särskilda insatser. Kostnadsansvaret för att säkerställa den
            grundläggande betalservicen i hela landet bör därför övergå till
            banker och finansmarknadens övriga aktörer. Detta bör ges regeringen
            till känna.
          </p>
          <p xml:id="i-2Tj6FSRxShScqUbVGkxYuD">
            Den tidigare socialdemokratiska regeringen aviserade en proposition
            i frågan om kassaservicen till våren 2005. Någon proposition lades
            dock inte fram. Detta är olyckligt, främst för den personal som
            arbetar inom kassaservicen och som nu tvingas leva i fortsatt
            ovisshet om framtiden. I stor utsträckning är det kvinnor som
            arbetar inom kassaservice. Dessa kvinnor får se sina heltidstjänster
            förvandlas till halvtidstjänster, vilket ger ett sämre utgångsläge
            inför eventuell arbetslöshet och när de går i pension. Det måste
            till en ansvarsfull omställning av personalen. Regeringen bör
            därför skyndsamt fatta ett beslut om framtiden för Svensk Kassaservice.
            Detta ska ges regeringen till känna.
          </p>
          <p xml:id="i-Loy7eDdFbtnYyzmhUNicBH">
            Vi har svårt att tänka oss samma passivitet från statens sida
            om det hade gällt en manligt dominerad arbetsmarknad. Det är därför
            dags att visa de anställda kvinnorna att staten tar sitt ansvar
            både som ägare och arbetsgivare.
          </p>
          <head xml:id="i-F9vX8Qi69ujd5cs5fbvoKp" type="h1">
            Övergripande synpunkter på postfrågor
          </head>
          <p xml:id="i-TKKQTZSMiXtL2YFuyhY5zo">
            Vänsterpartiet har tidigare, t.ex. i partimotion 2005/06:T456
            Finansieringen av kassaservicen och allmänna postfrågor, ifrågasatt
            och föreslagit ett antal förändringar inom postområdet. Vi har
            t.ex. menat att vi inte bör genomföra större förändringar, ytterligare
            avregleringar m.m. och därmed gå längre än andra EU-medlemsländer.
            Vi har poängterat att ökad konkurrens och avreglering inte får
            bli ett självändamål och att vi starkt ifrågasätter att det är
            rätt väg att gå för ett bättre uppfyllande av postmålen. Vi har
            också påpekat det orimliga i att Posten AB tvingas konkurrera
            med andra aktörer på ett sätt som uppenbart missgynnar Posten
            AB. Andra operatörer kan nämligen plocka russinen ur kakan, t.ex.
            konkurrera om företagskunder i storstadsområdena, medan Posten
            AB har förpliktelser avseende postservice i hela landet och där
            prisreglering och förbud mot differentierad prissättning gäller
            för dem, men inte för konkurrenterna. Dessutom tillåts aktörer
            från andra länder konkurrera i Sverige medan Posten AB inte har
            den möjligheten i andra länder. Vänsterpartiet står givetvis fast
            vid den tidigare framförda kritiken.
          </p>
        </div>
        <div xml:id="i-XytpZkTg845n9PegmxAoUd" type="motSignatures">
          <list xml:id="i-BcLrdfAn5oK2g7oLgz39eX">
            <item xml:id="i-24tWC7gHQqv2BCpaE61qsX" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-JnReDQe5EuwniGo7ArHLxT" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-51hbqsMn8uXq9pjxiUjFWT" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-ELyqwa9RZf4iYgGKVtizbS" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-8K8YXgDC7jo6FcsPiPkwLC" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-MkgydV46XDgmJKvUxdrdBe" who="i-CNBy5dFgNNyEozHVpAj93c">
              Jacob Johnson (v)
            </item>
          </list>
        </div>
      </div>
    </body>
  </text>
</TEI>
