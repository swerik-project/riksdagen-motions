<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__231/mot_1967__ak__231-001.pdf"/>
      <fw xml:id="i-9kYqGbVcrQUbB1AwNBtFUZ">
        Motioner i Andra kammaren, nr 231 år 1967 5
      </fw>
      <div type="motHeader" xml:id="i-Fr5sChehXgCorEtBLViWwE">
        <div type="motTitle" xml:id="i-WVFMP1four7hsCtUACmP4J"/>
        <div type="motSubmissionInfo" xml:id="i-SovMEJFaCxMU1XXBh2Mifx"/>
      </div>
      <div type="motBody" xml:id="i-MmvSHwoj5ZrvKQzfQvnxZg">
        <div xml:id="i-KjGh6KRWiqkWTzoVUUNJK7">
          <p xml:id="i-JNXuBndXLVds8gbisNwB57">
            Nr 231 Av herrar Hedlund och Ohlin, angående narkotikaproblemet.
          </p>
          <p xml:id="i-H7R8Scr92dbKwCQL6Q4qpN">
            Under de allra senaste åren har missbruket av narkotiska medel
            i vårt land ökat i en mycket oroväckande takt. Främst är det bruket
            av central- stimulerande medel — exempelvis av preparatet preludin
            — som tilltagit och blivit dominerande bland missbrukarna. Den
            totala omfattningen av narkotikamissbruket är svårbedömd, men
            när det gäller just de central- stimulerande medlen torde Sverige
            ha en helt unik missbrukarsituation. Narkotikamissbruket har hittills
            begränsats till storstäderna, och i första hand Stockholm. Under
            den allra senaste tiden har dock missbruk kunnat inregistreras
            även i städer och samhällen ute i landet. Den tidigare användningen
            av narkotika torde ha varit mera av indi- viduell och mer begränsad
            karaktär. Under senare år har dock allt fler gruppbildningar kring
            narkotika förekommit. Distributionen av narko- tika har blivit
            mer målinriktad och av avsevärt större omfattnng. Den ökade förbrukningen
            har medfört att skrupelfria personer skaffat sig be- tydande inkomster
            genom att illegalt införa narkotiska medel i landet och försälja
            dessa — i allmänhet med hjälp av langare. De personer som Syss-
            lat med detta har inte heller dragit sig för att aktivt medverka
            till att skapa ett narkotikabehov hos nya grupper. Den mest avskyvärda
            formen är då narkotiska medel gratis utdelas utanför skolportarna
            till eleverna i syfte att skapa en ny marknad. I motioner vid
            fjolårets riksdag krävde centern och folkpartiet att en parlamentarisk
            utredning skulle tillsättas för att i första hand föreslå tillfälliga
            förbättringar i vårdapparaten och på längre sikt ta upp straff-
            bestämmelser, forskning etc.
          </p>
          <p xml:id="i-95gKT5HUci9dzaNMAvAjNy">
            Narkomanens situation Allmänheten har dels genom speciella TV-program
            och dels genom pub- liciteten kring våldsbrotten i ”träsket” i
            Stockholm fått en skildring av hur många narkomaner lever. Självfallet
            kan det finnas felaktigheter i dessa skildringar, men kvar står
            dock att många narkomaner lever i myc- ket miserabla förhållanden.
            Behovet av att skaffa pengar till narkotika leder ofta till kriminalitet
            och prostitution. Den narkotikasjuke är vanligen utesluten ur
            all annan mänsk- lig gemenskap än den som gruppen i en ”geggarkvart”
            kan ge. Han har kanske dessutom känslan av att samhället ser honom
            som kriminell. Detta kan medföra att den narkotikasjuke också
            överträder andra bestämmel-
          </p>
          <pb facs="riksdagen-motions-pdf/data/1967/mot_1967__ak__231/mot_1967__ak__231-002.pdf"/>
          <fw xml:id="i-W7QUdgtRpRTtvTVfBWBWkv">
            6 Motioner i Andra kammaren, nr 231 år 1967
          </fw>
          <p xml:id="i-KjwvzQU4LZe23DZghru7Bt">
            ser och lagar. Han får en ”kriminell identifikation”, och hans
            egen känsla av att stå utanför samhället medför att han anser
            sig ha mycket svaga motiv att aktivt bidraga till en återanpassning.
            Att detta synsätt hos den sjuke försvårar återanpassningen till
            samhället och ställer krav på en långvarig terapeutisk verksamhet
            säger sig självt. Inte minst bland ungdomen är en risk för fortsatt
            stegring av missbru- ket uppenbar. Detta kanske främst därför
            att många ungdomar saknar den sociala motståndskraft som ordnat
            yrkesliv och egen familj ger. Spridningsrisken inom denna grupp
            kan också lätt förstärkas genom ”mode”-föreställningar. Härvidlag
            har tidningar och övriga massmedia ett stort ansvar. Narkotikamissbruket
            blir särskilt allvarligt genom att beroendet av pre- paratet inträder
            så snabbt. Schematiskt kan man uttrycka det så, att det tar omkring
            10 år för en vuxen människa att bli alkoholist medan det kan ta
            10 dagar att bli narkoman. Risken för återfall bland före detta
            alkoho- lister är stor — hos narkomaner är den ännu större. Om
            narkotikamissbruket och narkomanernas levnadsförhållanden har
            lämnats omfattande skildringar i riksdagen — inte minst under
            debatten i november 1966 i anslutning till behandlingen av motioner
            i ämnet. Ta- larna i debatten, liksom alla ansvariga myndigheter,
            såg mycket allvarligt på narkotikaproblemet.
          </p>
          <p xml:id="i-24W3VFrEcwTasCT6kYNfhq">
            Behovet av en parlamentarisk utredning Sedan i juni 1965 pågår
            inom medicinalstyrelsen en expertutredning för att kartlägga narkotikaproblematiken.
            Denna kommitté avser, enligt upp- gift, att framlägga en promemoria
            under våren 1967. Enligt vår uppfattning är det nödvändigt att
            en parlamentarisk utredning får till uppgift att, del- vis mot
            bakgrund av medicinalstyrelsens narkomanvårdskommittés fak- tamaterial,
            framlägga förslag om åtgärder för att komma till rätta med narkotikamissbruket.
            Den föreslagna utredningen bör arbeta successivt och först föreslå
            åtgärder för att komma till rätta med den akuta situa- tionen
            och därefter inrikta sig på vad som kan göras för att begränsa
            missbruket framgent. Förslaget om en parlamentarisk utredning
            motive- ras även av att detta är en fråga av sådan omfattning
            att det måste bli fråga om avsevärda insatser från samhällets
            sida. Till de många åtgärder som den föreslagna kommittén bör
            överväga hör den förebyggande upplysningen om narkotika. Sedan
            länge har inom skolor, ungdomsorganisationer etc. pågått en kontinuerlig
            upplysning om alkoholens skadeverkningar. Någon sådan upplysningsverksamhet
            om narkotika förekommer snart sagt inte. Upplysningsverksamhet
            i narko- tikafrågan bör därför omgående startas vid skolor och
            militärförband.
          </p>
          <pb facs="riksdagen-motions-pdf/data/1967/mot_1967__ak__231/mot_1967__ak__231-003.pdf"/>
          <fw xml:id="i-MHueKLc5HotQU49xw6HWkr">
            Motioner i Andra kammaren, nr 231 år 1967 7
          </fw>
          <p xml:id="i-PURsnTjbK6t4aieamDJiuw">
            Dessutom bör anslag utgå till de ungdomsorganisationer som är
            beredda att bedriva upplysningsverksamhet i denna fråga. Då nakotikaproblemet
            framträtt först under senare år torde flertalet läkare och socialarbetare
            i sin grundutbildning erhållit alltför ringa kun- skaper om detta
            problem. Därför är det motiverat att på olika sätt möj- liggöra
            en vidareutbildning och orientering om narkotikafrågan för dessa
          </p>
          <p xml:id="i-2CEhbBsaBDHej2PAMa4Fxm">
            grupper.
          </p>
          <p xml:id="i-BrQnXmaK8NVjPyuL5mwn69">
            Åtgärder på det internationella planet
          </p>
          <p xml:id="i-FUbLeZ74ThyjXBQU1Y13u">
            Av allra största betydelse är att reducera införseln till Sverige
            av nar- kotiska preparat. Att helt kunna stoppa smugglingen torde,
            utan allde- les extraordinära åtgärder, vara omöjligt. Vid sidan
            av ansträngningar för att begränsa den illegala införseln bör
            därför olika åtgärder vidtagas för att försöka minska tillverkningen
            av de preparat det är fråga om. Svenska läkarförbundet har gjort
            framställningar till den tyska firman Boehringer, Sohn Ingelheim,
            som tillverkar det i Sverige mycket använda preparatet preludin.
            Framställningen kan sägas ha lett till att företagets tillverkning
            i Spanien har reducerats. Den europeiska marknaden torde dock
            ha ringa betydelse för Boehringer, Sohn Ingelheim, utan företaget
            synes inrikta sig på USA och driver en fabrik med tillverkning
            av prelu- din i Puerto Rico. I USA är missbruket av narkotika
            — främst av typ heroin och morfin — mycket omfattande, medan däremot
            missbruket av centralstimuleran- de medel av typ preludin ännu
            inte uppmärksammats. Detta missbruk lär dock vara tilltagande.
            En svensk diplomatisk framstöt till USA bör göras med begäran
            att preludintillverkningen där stoppas. Erfarenheterna från Sverige
            av preludinmissbruket och den ökade illegala förbrukningen av
            preparatet i USA borde göra ett internationellt samarbete möjligt
            på denna punkt. I Italien — där preludinmissbruket är ringa —
            tillverkar ett antal fabriker preludinmassa som försäljes i Sverige.
            Under den allra senaste tiden har enligt uppgift tack vare framstötar
            från den svenska rikspolis- styrelsens nakotikakommission utförseln
            av preludin från Italien stop- pats. De italienska myndigheterna
            har tidigare varit omedvetna om det svenska problemet och inte
            uppmärksammat att den italienska lagen fak- tiskt innehållit bestämmelser
            om förbud mot export av preludin. Smugg- lingen torde dock fortsätta,
            och en diplomatisk framstöt kan här helt stoppa tillverkningen.
            Då nakotikaproblemet är internationellt har FN och dess organ
            in- gripit för att försöka begränsa dess omfattning. Detta främst
            genom att sluta fördrag med hampaproducerande länder om reducering
            av tillverk- ning och spridning av preparat som härstammar från
            hampa. De central-
          </p>
          <pb facs="riksdagen-motions-pdf/data/1967/mot_1967__ak__231/mot_1967__ak__231-004.pdf"/>
          <fw xml:id="i-HxnPmbPhKsNzcc3pTW9vu6">
            8 Motioner i Andra kammaren, nr 231 år 1967
          </fw>
          <p xml:id="i-74tp7TL2FAn7B7jFftP7FH">
            stimulerande medlen har inte uppmärksammats på samma sätt, och
            den Svenska FN-delegationen bör därför ges i uppdrag att i större
            omfattning aktualisera just detta problem. Dessa diplomatiska
            aktiviteter gentemot tillverkare via enskilda stater eller internationella
            organ bör ha som målsättning att åstadkomma en internationell
            kvantitetskontroll av tillverkningen av narkotika och så- dana
            preparat som i något till WHO-konventionen anslutet land anses
            som narkotiskt medel. Innan denna kontroll kommer till stånd kan
            vi ald- rig helt komma till rätta med den illegala införseln av
            narkotiska pre- parat.
          </p>
          <p xml:id="i-JRvLNwpnUwG5oPTLSh4Wod">
            Sjukhusvård och poliklinikverksamhet Ordnad vård för de narkotikasjuka
            är naturligtvis mycket angelägen. Enligt uppgift är det för närvarande
            många gånger svårt att erhålla sjukhusvård för en narkotikasjuk.
            Den vård som kan erbjudas är i all- mänhet endast några dagars
            avgiftning varefter vederbörande släpps ut igen. Vi är väl medvetna
            om att de narkotikasjuka bereder stora problem för sjukhuspersonalen
            och att sjukhusen i många fall har bristande resur- ser att taga
            emot dem. Vissa sjukhus utgör dock undantag och känner, och har
            resurser därtill, ett långtgående vårdansvar. Möjligheter till
            ade- kvat sjukhusvård för narkomaner måste skapas i avsevärt större
            om- fattning. Detta är nödvändigt inte minst mot bakgrund av vetskapen
            att en fullständig rehabilitering av en narkotikasjuk kan ta flera
            år även med stora insatser på kurativ och terapeutisk väg. I samband
            med landsting- ens övertagande av mentalsjukvården bör mentalsjukhusens
            roll i narko- tikavården utvidgas. Poliklinikverksamheten måste
            utbyggas i snabb takt. Med denna verk- samhet kan många narkotikasjuka
            nås. Poliklinikerna, som bör vara öpp- na snart sagt dygnet runt,
            kan ge viss behandling och remittera hjälpsö- kande till sjukhusen.
            Dessutom kan poliklinikerna fungera som en ”sä- kerhetsventil”
            för dem som håller på att återfalla genom att åter börja använda
            och skaffa narkotika på tidigare vägar. I sin desperation skulle
            de kunna beredas en möjlighet att åter söka sig till polikliniken,
            och där- med vore en viktig stödjande kontakt tagen.
          </p>
          <p xml:id="i-TZiX4zgoz6Wgm3hzxxkEbu">
            Stöd till frivilliga organisationer Erfarenheter från nykterhetsvården
            talar för att frivilliga organisatio- ner, för en ur samhällets
            synpunkt ringa kostnad, kan göra goda insat- ser. Vi åsyftar då
            närmast de olika nykterhetsorganisationerna, kristna samfund och
            inte minst länkrörelsen. Även när det gäller narkotikapro- biemet
            har flera frivilliga organisationer engagerat sig. Stadsmissionen
            i Stockholm och Frälsningsarmén är exempel på dessa. Dessutom
            har det
          </p>
          <pb facs="riksdagen-motions-pdf/data/1967/mot_1967__ak__231/mot_1967__ak__231-005.pdf"/>
          <fw xml:id="i-DSEXK5XN2egFKsgGshkrjj">
            Motioner i Andra kammaren, nr 231 år 1967 9
          </fw>
          <p xml:id="i-5VhWWyq1N3KAoiZzVLouXn">
            med stöd av de kristna rörelserna bildats en särskild organisation
            — Riksförbundet för hjälp åt läkemedelsmissbrukare (RFHL) — som
            redan uträttat ett förtjänstfullt arbete, detta främst genom en
            uppspårande, vårdmotiverande kurativ och rehabiliterande verksamhet
            samt genom fö- rebyggande upplysningsverksamhet. Till den rehabiliterande
            hör som ett betydande element en länkverksamhet. Utöver mindre
            anslag från social- styrelsen och socialdepartementet har inga
            statsmedel utgått till RFHL:s verksamhet. I riksdagen har motionsledes
            föreslagits stöd till RFHL. I årets statsverksproposition föreslår
            departementschefen att anslag till nämnda organisation bör utgå
            ur bidraget till länkorganisationer. Emel- lertid har RFHL också
            andra verksamhetsformer utöver länkrörelsen. Enligt vår uppfattning
            bör därför å en särskild anslagspost uppföras bi- drag till organisationer
            som engagerat sig för bekämpande av narkotika- missbruket. Denna
            anslagspost föreslås omfatta 500 000 kronor och för- delas med
            250 000 kronor till RFHL och överskjutande del till övriga organisationer
            med verksamhet på ifrågavarande område. RFHL skulle för denna
            summa kunna anställa ett par kuratorer samt kanslipersonal. Psykologer
            skulle kunna anlitas. Länkverksamheten är i stort behov av ekonomiska
            resurser, och organisationens lokal på Brunnsgatan behöver upprustas.
          </p>
          <p xml:id="i-K3z2z2mfgbmsu5YPeJMUXC">
            Straffrättsliga problem De straffrättsliga frågorna är av central
            betydelse för bekämpandet av narkomanien. Vi vill här anföra att
            vi anser det väsentligt att sank- tionssystemet inte utformas
            så att vården av narkomaner allvarligt hind- ras. Det kan ifrågasättas
            om inte det nuvarande innehavsbrottet är så konstruerat att det
            avhåller missbrukare från att söka vård. Det kan ock- så diskuteras
            om inte straffsanktionerna också borde utsträckas att gälla en
            del handlingar som stimulerar missbruket, t. ex. upplåtelse av
            lokal för missbruk, förberedelse till smuggling, förledande till
            missbruk etc. 1966 års riksdag höjde straffet för illegal försäljning
            av narkotika från högst ett års fängelse till högst två år. Avsikten
            var att understryka den allvarliga fara för människors liv och
            hälsa som den illegala narkotika- försäljningen innebär. Man ville
            dessutom jämställa försäljningsbrottet med smugglingsbrottet,
            där den högsta straffsatsen redan tidigare var två års fängelse.
            Emellertid tycks domstolarna ofta ha tillämpat ganska låga straffsatser
            för langningsbrottet. Eftersom det är ett vitalt intresse för
            polisen att de langare som grips kan hållas borta från narkotikahandeln
            under en längre tid samt handeln är så lönande att endast längre
            straff kan ha avskräckande verkan på de stora försäljarna, bör
            man diskutera om inte undre gränsen av strafflatituden för illegal
            handel och införsel av narkotika bör höjas. Polisens möjligheter
            att ingripa mot storhandlar-
          </p>
          <pb facs="riksdagen-motions-pdf/data/1967/mot_1967__ak__231/mot_1967__ak__231-006.pdf"/>
          <fw xml:id="i-RfaiHpfD6S49YDQuvqrVMN">
            10 Motioner? Andra kammaren, nr 231 år 1967
          </fw>
          <p xml:id="i-86FQ6mSjijqc9sRga5c8W7">
            na har också varit mycket begränsade. Med tanke på handelns förödande
            karaktär bör det övervägas om inte polisens möjligheter att göra
            husun- dersökning etc. just vid narkotikabrott bör utvidgas. De
            straffrättsliga problemen bör beaktas av den parlamentariska ut-
            redningen i de punkter där förslag inte tidigare framlagts med
            anledning av narkomanvårdskommitténs utlåtande. Vi vill dessutom
            understryka att det är väsentligt att forskning startas omkring
            de straffrättsliga frågorna.
          </p>
          <p xml:id="i-8p2WKjhAtH4PGcSo8GNbUP">
            Ökad forskning Narkotikamissbrukets utveckling i Sverige under
            de senaste åren har givit upphov till en situation som är unik
            både i jämförelse med tidigare svenska erfarenheter och jämfört
            med utländska förhållanden. Intrave- nöst missbruk av centralstimulerande
            medel är så gott som okänt utom- lands eller har åtminstone inte
            i högre grad beaktats. Samtidigt är den svenska utvecklingen uppenbarligen
            accelererande. Antalet missbrukare tycks fortfarande vara i kraftigt
            stigande, och missbruket tycks också utsträcka sig till allt fler
            olika preparat inom gruppen centralstimule- rande droger. I denna
            situation är det nödvändigt att snabbt starta forskning beträf-
            fande missbrukets orsaker, medicinska och sociala effekter samt
            beträf- fande vårdmetoder. Så länge vi befinner oss i en ny och
            okänd situation riskerar alla motåtgärder att bli verkningslösa.
            Den stora spridningsrisken vid narkotikamissbruk gör s. k. epidemiolo-
            giska undersökningar ytterst angelägna. Genom att så långt möjligt
            kartlägga nuvarande omfattning av narkotikamissbruk och analysera
            hur spridningen till nuvarande missbrukare ägt rum ges möjligheter
            att för- utse och bekämpa de allvarligaste orsakerna till vidare
            spridning. Sådana undersökningar kan ske genom t. ex. systematisk
            läkarkontroll. Kontroll av angivet slag kan ske vid fångvårdsanstalter,
            ungdomsvårdsskolor och andra vårdinstitutioner samt eventuellt
            även inom skolhälsovården och vid militärförbanden. Den svenska
            situationen har ett betydande internationellt intresse, ef- tersom
            man kan vänta sig en liknande utveckling mot missbruk av cen-
            tralstimulerande medel också på andra håll. Det borde därför vara
            möj- ligt att intressera internationella forskare för forskning
            omkring de sven- ska problemen. Försöksverksamhet med olika vårdformer
            måste emeller- tid startas innan forskningens svar kommit oss
            till handa, om inte situa- tionen med tanke på missbrukets epidemiska
            karaktär skall växa i ytter- ligare accelererande takt. Denna
            försöksverksamhet måste på grund av bristen på tidigare erfarenheter
            delvis omfatta vårdformer som inte prö- vats tidigare. I övrigt
            måste man dra erfarenhet av utländska försök.
          </p>
          <pb facs="riksdagen-motions-pdf/data/1967/mot_1967__ak__231/mot_1967__ak__231-007.pdf"/>
          <fw xml:id="i-8cPFMXVUPDmmqk3oVHY3id">
            Motioner i Andra kammaren, nr 231 år 1967 11
          </fw>
          <p xml:id="i-3EtzM313v5o8hePWugZyiy">
            I försöksverksamheten bör man lägga vikten vid de rehabiliterande
            åt- gärder som måste följa på själva avgiftningen. Här skulle
            man t. ex. kunna tänka sig en mindre avgiftnings- och rehabiliteringsklinik
            upp- byggd efter samma principer som Hendersonsjukhuset i England,
            där ton- vikten läggs på arbetsträning. Genom att patienterna
            själva får sköta vä- sentliga inslag i sjukhusrutinen tränas de
            till att klara sig på egen hand i samhället. En fördel med ett
            ”Henderson”-experiment är att ett femtiotal svenskar fått utbildning
            vid Hendersonsjukhuset i den speciella terapi som där används,
            varför personalen till försöksverksamheten inte skulle utgöra
            ett alltför stort rekryteringsproblem. Man skulle också, för att
            bryta den f. d. narkomanens isolering och hans önskan att åter
            sluta sig till sin missbrukargrupp, kunna experimentera med olika
            former av efter- vård, där man bygger på länkidén. Man skulle
            då göra det möjligt för små grupper av f. d. narkomaner att bo
            tillsammans och ha tillgång till en ku- rator och samtalsledare
            åtminstone under fritiden. Det är också väsentligt att man ordnar
            försöksverksamhet med någon form av vård för de narko- maner som
            erhåller narkotika genom legal förskrivning. Dessa kan inte in-
            ordnas i länkverksamheten, eftersom denna skall vara drogfri.
            Det är inte heller lämpligt att en frivillig organisation får
            ansvaret för denna grupp, eftersom viss kriminalitet är svår att
            undvika i grupper som använder centralstimulerande medel. Den
            av oss föreslagna parlamentariska utred- ningen bör därför även
            få i uppdrag att snabbt framlägga förslag om för- söksverksamhet
            med olika vårdformer. Anslag till försöksverksamheten bör beviljas
            redan under innevarande budgetår. Med stöd av ovanstående hemställer
            vi, att riksdagen måtte besluta a) att i skrivelse till Kungl.
            Maj:t begära en parlamen- tarisk utredning med uppgift att skyndsamt
            framlägga förslag om olika former av försöksverksamhet på vårdom-
            rådet samt förslag om åtgärder för att få till stånd en or- ganisation
            för narkomanvården och förslag till åtgärder på det straffrättsliga
            området, b) att bemyndiga Kungl. Maj:t att använda 400 000 kro-
            nor under budgetåret 1967/68 för under a) ovan nämnd försöksverksamhet,
            c) att till frivilliga organisationer som vill bedriva upp- lysningsarbete
            och annan verksamhet för bekämpande av narkotikamissbruket anvisa
            ett förslagsanslag om 500 000 kronor under femte huvudtiteln för
            budgetåret 1967/68 att fördelas med 250 000 kronor till Riksförbundet
            för hjälp åt läkemedelsmissbrukare (RFHL) och överskjutande del
            till Övriga organisationer,
          </p>
          <pb facs="riksdagen-motions-pdf/data/1967/mot_1967__ak__231/mot_1967__ak__231-008.pdf"/>
          <fw xml:id="i-3K2Z6cja4J3A9kr6LVbsaD">
            12 Motioner i Andra kammaren, nr 231 år 1967
          </fw>
          <p xml:id="i-HiaidSY5fQ7F5nB4gfPJtK">
            d) att i skrivelse till Kungl. Maj:t hemställa att Kungl. Maj:t
            vidtager åtgärder på det internationella planet för att åstadkomma
            en begränsning av tillverkningen av nar- kotiska och därmed jämställda
            preparat med sikte på en internationell kvantitetskontroll, samt
            e) att i skrivelse till Kungl. Maj:t begära att upplys- ningsverksamhet
            om narkotika omgående startas vid sko- lor och militärförband.
          </p>
          <p xml:id="i-7HfSjXN8Vh86is7FMuUUGu" type="date">
            Stockholm den 20 januari 1967
          </p>
          <p xml:id="i-VZR3mnHAgGEYSjNgSSvdbd">
            Gunnar Hedlund (cp) Bertil Ohlin (fp)
          </p>
        </div>
      </div>
    </body>
  </text>
</TEI>
