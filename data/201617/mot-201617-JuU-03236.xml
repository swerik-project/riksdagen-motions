<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-JuU-03236">
  <teiHeader>
    <fileDesc>
      <titleStmt>
        <title>Grov organiserad brottslighet</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3236 av Beatrice Ask m.fl. (M, C, L, KD)</title>
          <idno type="rdwebb">H4023236</idno>
          <rs type="number">3236</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H4023236/text</ref>
          <ref type="dokument_url_html">http://data.riksdagen.se/dokument/H4023236</ref>
          <ref type="dokumentstatus_url_xml">http://data.riksdagen.se/dokumentstatus/H4023236</ref>
          <ref type="docx">http://data.riksdagen.se/fil/396B8E3E-2033-4073-A204-82ACD77E7D13</ref>
          <ref type="pdf">http://data.riksdagen.se/fil/5A0D8B4E-F23F-4A2F-8FF6-3EE6881AE59D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DoNUKXiXSUiqadvP5DdvDS" type="signed"/>
        <correspContext corresp="i-DoNUKXiXSUiqadvP5DdvDS">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-oPSuRdv1VSSx6Uxpw7x8f" type="submitted">
          <date when="2016-10-05"/>
          <time when="15:39:11"/>
        </correspAction>
        <correspAction xml:id="i-3kne21hf1dwWdMuMZVvCAG" type="reviewed">
          <date when="2016-10-06"/>
          <time when="10:29:32"/>
        </correspAction>
        <correspAction xml:id="i-Re38ef85XAut42FxyAyTzt" type="referred">
          <date when="2016-10-14"/>
        </correspAction>
        <correspAction xml:id="i-8spjxo1Jyvwg9E8kXngLtg" type="assigned">
          <date when="2017-06-20"/>
          <time when="10:59:45"/>
        </correspAction>
        <correspContext corresp="i-8spjxo1Jyvwg9E8kXngLtg">
          <ref type="assignedTo">Justitieutskottet</ref>
        </correspContext>
        <correspAction xml:id="i-GVapYmGXNwFQA7kowQ3Tph" type="behandlas_i"/>
        <correspContext corresp="i-GVapYmGXNwFQA7kowQ3Tph">
          <ref type="uppgift">2016/17:JuU13</ref>
          <ref type="ref_dok_id">H401JuU13</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU13</ref>
          <ref type="ref_dok_titel">Grovt fordringsbedrägeri och andra förmögenhetsbrott</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AvbXNLR7M1V4uoKpygfKKG" type="behandlas_i"/>
        <correspContext corresp="i-AvbXNLR7M1V4uoKpygfKKG">
          <ref type="uppgift">2016/17:JuU18</ref>
          <ref type="ref_dok_id">H401JuU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU18</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5PkijTryXKLNnhNbmeDEcD" type="behandlas_i"/>
        <correspContext corresp="i-5PkijTryXKLNnhNbmeDEcD">
          <ref type="uppgift">2016/17:JuU5</ref>
          <ref type="ref_dok_id">H401JuU5</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU5</ref>
          <ref type="ref_dok_titel">Handlingsplan 2016-2018 till skydd för barn mot människohandel, exploatering och sexuella övergrepp</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ae3S1Vm8Du7mZvVKXQBoVP" type="behandlas_i"/>
        <correspContext corresp="i-Ae3S1Vm8Du7mZvVKXQBoVP">
          <ref type="uppgift">2016/17:JuU19</ref>
          <ref type="ref_dok_id">H401JuU19</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU19</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JhAhxZqQo2zVTd328FvCrf" type="behandlas_i"/>
        <correspContext corresp="i-JhAhxZqQo2zVTd328FvCrf">
          <ref type="uppgift">2016/17:JuU1</ref>
          <ref type="ref_dok_id">H401JuU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6uaVo8XyLM1SCM7rxPW3Sj" type="behandlas_i"/>
        <correspContext corresp="i-6uaVo8XyLM1SCM7rxPW3Sj">
          <ref type="uppgift">2016/17:JuU16</ref>
          <ref type="ref_dok_id">H401JuU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU16</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Q35YvdXBSLhFoJeUbvSTLE" type="motHeader">
        <div xml:id="i-AVd9rgk6FBB9HmqPiUuE9K" type="motTitle">
          Motion till riksdagen 2016/17:3236 av Beatrice Ask m.fl. (M,
          C, L, KD) Grov organiserad brottslighet
        </div>
      </div>
      <div xml:id="i-32V3tk6TiP6mh6bmEirHpT" type="motBody">
        <div xml:id="i-CzGHE8aDc37v7nLYg6PaRX" type="motProposal" subtype="förslag">
          <head xml:id="i-LHLSfreTNFUaCRTE6qtTVf">
            Förslag till riksdagsbeslut
          </head>
          <list xml:id="i-CFNp42LtYu7qtQTup75QMX" style="ol">
            <item xml:id="i-FFDBG4nzSb2DDv2SgSdLvH">
              Riksdagen ställer sig bakom det som anförs i motionen om att
              motverka nyrekryteringen till de kriminella nätverken och tillkännager
              detta för regeringen.
            </item>
            <item xml:id="i-9sf6UmS1Ns5eJ8KaRfiiLU">
              Riksdagen ställer sig bakom det som anförs i motionen om ett
              förbättrat återfallsförebyggande arbete och tillkännager detta
              för regeringen.
            </item>
            <item xml:id="i-X5qjVtcGVJkE6mEhnfmTWm">
              Riksdagen ställer sig bakom det som anförs i motionen om en nationell
              handlingsplan för att ta ett samlat grepp som effektiviserar arbetet
              mot människohandel och tillkännager detta för regeringen.
            </item>
            <item xml:id="i-GyzYLtFWtdnAuuh9x4yBhv">
              Riksdagen ställer sig bakom det som anförs i motionen om att
              införa brottet ringa stöld och tillkännager detta för regeringen.
            </item>
            <item xml:id="i-QJxaNHTE66L3fTEyZF3gZ8">
              Riksdagen ställer sig bakom det som anförs i motionen om att
              överväga skärpta åtgärder mot metallstölder och tillkännager detta
              för regeringen.
            </item>
            <item xml:id="i-Khqv6ruUL9YCgd39UNKjaz">
              Riksdagen ställer sig bakom det som anförs i motionen om polisens
              behov av expertkompetens för att utreda miljöbrottslighet och
              tillkännager detta för regeringen.
            </item>
          </list>
        </div>
        <div xml:id="i-LEnFM5bF8W1BBPS4CdW7NP" type="motContent">
          <head xml:id="i-8JuPd6MGDSVaTGwDiXYcfY" type="h1">
            Motivering
          </head>
          <p xml:id="i-8Xj32CZBw6cv8Qin5pCyFD">
            Den grova organiserade brottsligheten måste med kraft bekämpas.
            Nätverksbaserad vinstinriktad brottslig verksamhet finns i olika
            former och brottsligheten kombineras med användande av otillåten
            påverkan som också undergräver tryggheten och det öppna fria samhället.
            Under förra året presenterade regeringen nya förslag om förbättrade
            straffrättsliga verktyg. Dessa, som bygger på en utredning som
            alliansregeringen tillsatte, innebär steg i rätt riktning för
            att kunna motverka den grova organiserade brottsligheten. Det
            återstår dock ett flertal åtgärder för att med kraft kunna bekämpa
            grov organiserad brottslighet. Riksdagen har tidigare gjort en
            rad tillkännagivanden för regeringen, bland annat att göra det
            lättare att förverka kriminellas tillgångar, samt att utöka kriminaliseringen
            av brott som begås inom ramen för organiserad brottslighet. Vi
            ser med tillförsikt fram emot att se resultatet av regeringens
            arbete med dessa.
          </p>
          <p xml:id="i-C2VSRkGVXwqdWniTUjZsvF">
            För att minska den organiserade brottsligheten måste nyrekryteringen
            till de kriminella nätverken motverkas. Därför är insatser mot
            mängdbrott, narkotikahantering m.m. centralt, eftersom det är
            där nätverken rekryterar och har sina hantlangare. Det ska finnas
            stöd att tillgå för den som vill lämna det kriminella livet. Sådan
            exitverksamhet måste finnas av olika slag eftersom svårigheterna
            att lämna kriminella grupperingar är olika. För att komma åt brottslighet
            som rör sig över gränserna måste rättsväsendet samarbeta internationellt.
            EU-samarbetet innebär stärkta möjligheter att bekämpa gränsöverskridande
            brottslighet. På sina håll kan man i dag se stora problem med
            informationsutbyte mellan polismyndigheter, rutiner för samarbeten
            och så vidare. Här finns en utvecklingspotential.
          </p>
          <head xml:id="i-88wjvVh2758CckpM2Luywg" type="h2">
            Grov organiserad brottslighet
          </head>
          <p xml:id="i-Qpqoggfb79c4rBt4YA3nRM">
            Den grova organiserade brottsligheten innebär lidande och stor
            skada för både enskilda människor och företag, men också för samhället
            i stort. Organiserad brottslighet ligger bakom huvuddelen av den
            gränsöverskridande brottsligheten, bland annat människohandel
            och narkotikasmuggling. Alliansregeringen tog 2007 initiativ till
            en bred nationell mobilisering mot den grova organiserade brottsligheten.
            Mobiliseringen, som nu involverar elva myndigheter inom och utom
            rättsväsendet, har lett till ett mer omfattande och uthålligt
            arbete än tidigare. De nya arbetsformer som utvecklats har bidragit
            till snabbare och ökad samverkan mellan myndigheterna. Organiserade
            kriminella nätverk verkar i hela landet. De senaste årens händelser
            i exempelvis Göteborg, Malmö och Södertälje understryker nödvändigheten
            av uthålliga insatser för att bekämpa den grova organiserade brottsligheten.
            Myndigheternas samarbete ger kraft i arbetet. För att nå resultat
            krävs också att de brottsbekämpande myndigheterna har tillgång
            till effektiva arbetsmetoder och straffprocessuella tvångsmedel.
          </p>
          <p xml:id="i-9UnhSM5i8L5kCvpQ4Wrq6f">
            Bättre förutsättningar att utreda och lagföra gränsöverskridande
            brott är viktigt i kampen mot den gränsöverskridande organiserade
            brottsligheten. Samverkan mellan tullen och de rättsvårdande myndigheterna
            har intensifierats under senare år. Samarbetet i enskilda ärenden
            har bland annat lett till fler beslag av vapen. Det är viktigt
            att samarbetet fortsätter och fördjupas. Ett antal yrkeskriminella
            står för en stor del av brottsligheten i Sverige. Att stoppa dessa
            individers brottslighet – genom återfallsförebyggande arbete och/eller
            relevanta straff – bör vara ett viktigt fokus.
          </p>
          <p xml:id="i-ESVPQdof8EEFU5vqgBP1PE">
            Riksdagen har gjort en rad tillkännagivanden till regeringen
            gällande straffskärpningar för exempelvis människohandel och koppleri,
            narkotikabrott, dråp, grov misshandel, grovt rån och grov utpressning.
            Dessa straffskärpningar ska regeringen återkomma med förslag på
            snarast.
          </p>
          <p xml:id="i-DvyCgjNPuWMU1dY5byXx61">
            Vi vill också betona det återfallsförebyggande arbetet där avhopparverksamhet
            är en viktig del. Den som vill lämna en verksamhet med kriminella
            inslag bör kunna få hjälp och stöd oavsett var i landet hon eller
            han befinner sig. Avhopparverksamheten bör även dels bli bättre
            på att snabbt hjälpa dem som vill lämna en kriminell livsstil,
            dels göras till ett attraktivt alternativ för den som börjar tröttna
            på ett liv i kriminalitet. Dessutom är Kriminalvårdens åtgärder
            för att få intagna att bryta med sin kriminalitet viktiga. Nationella
            samordnaren mot våldsbejakande extremism presenterade under sommaren
            2016 en kunskapsöversikt om att lämna våldsbejakande miljöer.
            Det insamlade materialet visar att utträde främst realiseras genom
            sociala faktorer. Man kan dela in utträdesprocesser i en social
            och en praktisk dimension där den sociala har att göra med personens
            livsförlopp och relationer såsom kärleksrelationer, familjebildning,
            eller övergång till vuxenlivet, medan den praktiska dimensionen
            kan handla om inträde i arbetslivet, psykiatriskt stöd, omlokalisering
            på grund av skyddsbehov eller andra skäl.
          </p>
          <p xml:id="i-E1cAXvCxNpfT8Nc4xe7nnK">
            För att ett utträde ska lyckas krävs en balans mellan den sociala
            och den praktiska dimensionen. Myndigheter har ofta fokuserat
            på den praktiska dimensionen medan civila samhället fokuserat
            på den sociala. Det man kan se är att samordning ofta saknas mellan
            dessa. Alla kommuner måste ta till sig av den kunskap som finns
            och ha en plan för hur man bäst hjälper en person att lämna en
            kriminell livsstil.
          </p>
          <head xml:id="i-VscWbDsEf3iLNpe5toweSc" type="h2">
            Åtgärder mot människohandel och koppleri
          </head>
          <p xml:id="i-ULdHfrMZQbrKmnsq62RJvf">
            Att förebygga och bekämpa människohandel är sedan länge en högt
            prioriterad fråga. En viktig del i det arbetet är en stark och
            ändamålsenlig straffrättslig lagstiftning. Trots förändringar
            av människohandelsbrottets utformning. Alliansregeringens olika
            satsningar och de åtgärder som brottsbekämpande myndigheter vidtagit
            är det fortfarande få anmälningar som leder till åtal och fällande
            domar för människohandelsbrott. I september 2014 tillsattes därför
            en utredning, Ett starkt straffrättsligt skydd vid människohandel
            och köp av sexuell handling av barn, dir. 2014:128, som ska undersöka
            om det finns behov av, och i sådant fall föreslå, åtgärder i syfte
            att säkerställa ett starkare straffrättsligt skydd mot människohandel,
            köp av sexuell tjänst och köp av sexuell handling av barn. Ett
            delbetänkande av uppdraget redovisades under sommaren 2016. Där
            föreslås bland annat att brottet köp av sexuell tjänst ska gradindelas
            och att ett grovt brott införs. Genom att uttryckligen reglera
            att försvårande omständigheter ska beaktas samt ange vilken typ
            av omständigheter som avses menar utredningen att det kan förväntas
            av den att den straffskärpning man avsåg att införa 2011 nu kommer
            att bli verklighet. Riksdagen har tillkännagivit för regeringen
            att straffen för människohandel och koppleri behöver skärpas.
          </p>
          <p xml:id="i-7yb1yeS2TVqUiiCpaEhe9W">
            Att de brottsbekämpande myndigheterna har goda förutsättningar
            att arbeta med denna typ av ärenden, som ofta är resurskrävande
            och svårutredda, är en annan viktig förutsättning. Vi vill genom
            en nationell handlingsplan ta ett samlat grepp för att effektivisera
            arbetet mot människohandel. Det kan till exempel handla om sätt
            att bedriva informationskampanjer för att göra det lättare att
            upptäcka människohandel. Länsstyrelsen i Stockholm har fått ett
            uppdrag av regeringen att arbeta med samordning för att motverka
            prostitution och människohandel för sexuella och andra ändamål.
            Man ska på nationell nivå samordna arbetet som bedrivs av myndigheter
            mot prostitution och människohandel för sexuella och andra ändamål
            och verka för stärkt samverkan mellan myndigheter, frivilligorganisationer
            och andra aktörer.
          </p>
          <p xml:id="i-5NHkJkrJahjUjufvu6wsZ9">
            Ett problem är att hotell som upptäcker att rum används för prostitution
            och försöker avboka dessa rum nekas göra det om det inte finns
            en polisanmälan. Eftersom det enbart är köparen som begår en kriminell
            handling finns ingen person att anmäla. Hotellen kan därför inte
            på ett enkelt sätt neka till rumsbokningen. Detta behöver ses
            över.
          </p>
          <head xml:id="i-21hsQMRakBPrESH58wamM9" type="h2">
            Ringa stöld
          </head>
          <p xml:id="i-BoPc6MUJjVEzfKcxyJE2hi">
            Varje år begås, enligt Svensk Handels undersökning om stöldbrott
            i butik 2015, 2 miljoner stöldbrott i svenska butiker. Det totala
            värdet av det som stjäls uppgår till 4,6 miljarder kronor. I dessa
            siffror ingår inte interna stölder, det vill säga stölder av anställda.
          </p>
          <p xml:id="i-53ainJm8fDkc1svkCk5VgS">
            Polis och medlemmar i Svensk Handel vittnar om ett ständigt närvarande
            inslag av organiserade stöldligor, något som dock är svårt att
            visa i anmälningsstatistiken, kanske beroende på att de har en
            högre grad av professionalitet, vilket minskar risken för upptäckt.
          </p>
          <p xml:id="i-DNDAaXYqB7wbLgGeTQ9JeU">
            Brottsrubriceringen snatteri bör avskaffas och ersättas med ringa
            stöld. Med anledning av den ökande graden av professionalitet
            och organisering vid den här typen av brottslighet, bör tillgrepp
            som tidigare ansetts vara snatteri betraktas som stölder för att
            markera det allvar på vilket vi ser på denna typ av brottslighet.
            Egendomsskyddsutredningen (SOU 2013:85) ger underlag för detta.
            Trots det har regeringen inte återkommit till riksdagen med ett
            sådant förslag. Redan vid riksdagsbehandlingen förra året blev
            svaret att regeringens beredning inte bör föregripas. Vi menar
            att regeringen är saktfärdig och snarast ska återkomma till riksdagen
            med förslag till ny lagstiftning.
          </p>
          <head xml:id="i-TjpYTNjtrKPVNrfsBpbiN9" type="h2">
            Skärpta åtgärder mot metallstölder
          </head>
          <p xml:id="i-D8zV6ziX38jeszhR4Mrcqj">
            Stölder av koppar och metaller har blivit ett allt större problem
            under senare tid. Det handlar exempelvis om kopparstölder från
            kyrktak och metallstölder utmed järnvägen. I många fall leder
            dessa stölder till allvarliga följdverkningar. Det kan handla
            om en gammal kyrka som till följd av takstölden drabbas av omfattande
            vattenskador eller en stöld av metaller från järnväg som leder
            till stora förseningar och olyckor. Problemet med metallstölder
            är inte enbart svenskt utan förekommer i hela västvärlden. Enligt
            polisen är det mycket som talar för att det är kriminella ligor
            som ligger bakom många av stölderna. Sådana omständigheter måste
            leda till att domstolarna ser allvarligt på aktuella gärningar.
            Även i övrigt bör samhällets insatser för att motverka den här
            typen av brottslighet förstärkas. Precis som i fallet med ringa
            stöld ovan har regeringen under två år hänvisat till att frågan
            bereds i Regeringskansliet. Det är nu dags att visa resultat.
            Det kan inte vänta.
          </p>
          <head xml:id="i-GoYeabxQwGWALYDwz3zA3n" type="h2">
            Miljöbrottslighet
          </head>
          <p xml:id="i-8pf3LtZREpiZUewjauSP1o">
            Polisen och Åklagarmyndigheten hanterar ungefär 4 000 miljöbrott
            varje år. Tillsynsmyndigheternas uppgift är att göra en polisanmälan
            så fort de misstänker att ett miljöbrott har begåtts. Miljöbrottsutredningar
            bygger ofta på ett nära samarbete med tillsynsmyndigheter, till
            exempel kommunernas miljökontor och länsstyrelsen. Dumpning eller
            utsläpp av farliga ämnen i naturen är vanliga miljöbrott. Syftet
            kan vara att slippa betala avgifter för kostnaderna att göra sig
            av med avfallet på riktigt sätt. Det förekommer också att miljöfarlig
            verksamhet drivs utan tillstånd.
          </p>
          <p xml:id="i-FvzLSDWZoXdPH9A6Hv35GA">
            Miljöbrott är en allvarlig och ofta svårutredd form av brottslighet.
            Därför är det viktigt att polisen har tillgång till den expertkompetens
            som behövs. De civila utredarna med specialkompetens inom till
            exempel miljöbrottslighet ska kunna användas på ett mer effektivt
            sätt.
          </p>
          <head xml:id="i-Q3cZtKA3scW85HbpwiB3v6" type="h2">
            Brott mot välfärden
          </head>
          <p xml:id="i-YaZRKXuZMVtv36oGcqCWmi">
            Brotten mot välfärden omsätter stora belopp, man använder sig
            av falska intyg och olika företagsformer, flera personer är inblandade
            i brottsligheten och den har ofta internationella kopplingar.
            Utredningen om organiserad och systematisk ekonomisk brottslighet
            mot välfärden, dir. 2015:96, gör en översyn av välfärdsstatens
            förmåga att stå emot sådan brottslighet. Syftet är att identifiera
            risker i välfärdssystemen och andra närliggande skattefinansierade
            eller skadesubventionerade system, för att därigenom kunna säkerställa
            en korrekt användning av offentliga medel samt effektivt förebygga
            och beivra brottslighet av detta slag. Utredningen presenterade
            i somras en rad förslag till åtgärder som man arbetar med. Det
            handlar bland annat om ökade kontrollinsatser och informationsutbyte,
            man överväger att bilda en ny myndighet för alla välfärdsutbetalningar,
            bättre förutsättningar för de brottsbekämpande myndigheterna att
            beivra brottsligheten. Vi menar att förslagen är intressanta och
            ser fram emot utredningens slutredovisning.
          </p>
        </div>
        <div xml:id="i-BGnTbSNfiaGDRhKvf2eScF" type="signatureBlock">
          <list xml:id="i-Gty247HZFHF3AwbTNogycw">
            <item xml:id="i-JShCsipx3WaxzYPEyjKr8U" type="signature">
              Beatrice Ask (M)
            </item>
            <item xml:id="i-6EX4uheRgHgPBbfRVicHPW" type="signature">
              Johan Hedin (C)
            </item>
            <item xml:id="i-BgDNwy22pLiymv8Cn5j4Rj" type="signature">
              Roger Haddad (L)
            </item>
            <item xml:id="i-3qbzerSyfKhEaBpBf5ou6d" type="signature">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
