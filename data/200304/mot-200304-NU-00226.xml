<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-NU-00226">
  <teiHeader>
    <fileDesc>
      <titleStmt>
        <title>Hinder för kvinnors företagande</title>
        <author corresp="i-UnkrZ3NAvoWXY6Krxbkudq">av Tobias Krantz (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hinder för kvinnors företagande</title>
          <idno type="rdwebb">GR02N226</idno>
          <rs type="number">N226</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GR02N226/text</ref>
          <ref type="dokument_url_html">http://data.riksdagen.se/dokument/GR02N226</ref>
          <ref type="dokumentstatus_url_xml">http://data.riksdagen.se/dokumentstatus/GR02N226</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnkrZ3NAvoWXY6Krxbkudq</idno>
            <name>Tobias Krantz</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RP84AuoiFWKni9KHzVhFF3" type="signed"/>
        <correspContext corresp="i-RP84AuoiFWKni9KHzVhFF3">
          <note type="signatory" corresp="i-UnkrZ3NAvoWXY6Krxbkudq"/>
        </correspContext>
        <correspAction type="referral" xml:id="i-JneXdCbjZdo5TfMPQPmTGk">
          <date when="2003-10-15"/>
        </correspAction>
        <correspAction type="dismissal" xml:id="i-XZqWvn6cHTCF4zmXt6Y9XE">
          <date when="2003-10-15"/>
        </correspAction>
        <correspAction type="submission" xml:id="i-PVi5SPm9fA5mhMQkrRmJwd">
          <date when="2003-10-07"/>
        </correspAction>
        <correspAction type="assigned" xml:id="i-PLNy2EQdePekypKpkxotMo"/>
        <correspContext corresp="i-PLNy2EQdePekypKpkxotMo">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_N_0226/mot_200304_N_0226-0001.pdf"/>
      <div type="motHeader" xml:id="i-PcW838xTZ2hxCASsiRPT1c">
        <div type="motTitle" xml:id="i-3XtDopYC5kBanoZda2GLDV"/>
        <div type="motSubmissionInfo" xml:id="i-4FDKUj3VysPy8dcUNFqgQj"/>
      </div>
      <div type="motBody" xml:id="i-4z3tbELSac9F28UQVuSEbX">
        <div xml:id="i-XA7eC5xES8FVb85eaJYv8g">
          <p xml:id="i-U22MFsn8ZxnSKRedpaFMUN">
            2003/04 mnr: N226 pnr: fp215
          </p>
          <p xml:id="i-EEmjPh7dFWW6nN5zNMBmzu">
            Motion till riksdagen 2003/04:N226
          </p>
          <p xml:id="i-JBNkPY7bRvi3Sk3w5L6aQj">
            av Tobias Krantz (fp)
          </p>
          <p xml:id="i-H2LwxdMQ6pZmZgpzYPpW8M">
            Hinder för kvinnors företagande
          </p>
          <p xml:id="i-4NGVioVXYAvxAnVD7pBZN8">
            Motionen delad mellan flera utskott
          </p>
          <p xml:id="i-JAbJxAhJNZwcbZGBDcuEPD">
            Förslag till riksdagsbeslut
          </p>
          <p xml:id="i-W4RtSRZxv8xYwsg9hAjUdd">
            1. Riksdagen tillkännager för regeringen som sin mening vad i
            motionen anförs om vikten av att en ökad andel av den offentliga
            sektorns verksamhet läggs ut på entreprenad. 2. Riksdagen tillkännager
            för regeringen som sin mening vad i motionen anförs om att Konkurrensverket
            bör granska välfärdssektorn. 3. Riksdagen tillkännager för regeringen
            som sin mening vad i motionen anförs om att näringsförbudet för
            kvinnor inom välfärdssektorn måste upphävas, exempelvis genom
            att det blir enklare att skaffa F-skattsedel."
          </p>
          <p xml:id="i-GRGbnfuu98phLFpC7BTVyi">
            "Yrkande 3 hänvisat till SkU.
          </p>
          <pb facs="riksdagen-motions-pdf/data/200304/mot_200304_N_0226/mot_200304_N_0226-0002.pdf"/>
          <p xml:id="i-KRYQGsKW26yNYpQU6YEG8c">
            2003/04:N226
          </p>
          <p xml:id="i-DrXpeJHkTyRwzHbeYsrYEB">
            Uppvärdera kvinnors entreprenörskap
          </p>
          <p xml:id="i-91s493DgDnQqAKD4zqGJmk">
            I Jönköpings läns landsting tjänar kvinnor i genomsnitt endast
            66 procent av vad män tjänar, enligt senast tillgänglig statistik
            från Statistiska centralbyrån, SCB, från 2002. Det motsvarar över
            10 000 kronor per månad. Därmed tillhör mitt hemlandsting, föga
            smickrande, ett av de landsting i landet där löneskillnaderna
            mellan män och kvinnor är störst. Mönstret att de orättmätiga
            löneskillnaderna består är tydligt över hela den svenska arbetsmarknaden.
            Fortfarande, i början av det nya millenniet, tjänar kvinnor mindre
            än män just därför att de är kvinnor. Genomsnittligt tjänar kvinnor
            drygt 80 procent av vad män tjänar. Också kvinnor i den privata
            sektorn har låga löner i förhållande till män men kvinnorna i
            den offentliga sektorn är särskilt utsatta. Inom landstingssektorn,
            där många kvinnor arbetar, ser det riktigt illa ut. Där tjänar
            kvinnor enbart 71 procent av vad männen tjänar. Orsakerna till
            det stora lönegapet är naturligtvis flera. Docent Eva Meyersson
            Milgrom pekar (exempelvis i DN 20/12 2001) på tre faktorer bakom
            löneskillnaderna: För det första kan det handla om direkt diskriminering,
            det vill säga att kvinnor får lägre lön än män trots att de har
            samma arbetsuppgift och samma arbetsgivare. För det andra kan
            det röra sig om att kvinnor i mindre utsträckning än män återfinns
            på höga befattningar. För det tredje är kvinnodominerade yrken
            generellt lägre betalda än mansdominerade yrken. Mycket talar
            för att det är de två sistnämnda faktorerna som förklarar huvuddelen
            av lönegapet. Av resonemanget kan en viktig slutsats dras: Om
            lönegapet mellan män och kvinnor ska minskas och könssegregeringen
            på svensk arbetsmarknad brytas krävs två centrala förändringar.
            Det behövs, för det första, fler kvinnliga chefer, för det andra
            en press uppåt på lönerna i kvinnodominerade yrken som skola,
            vård och omsorg. Jag är övertygad om att nyckeln till dessa förändringar
            i mångt och mycket ligger i en uppvärdering av kvinnors entreprenörskap.
            Fler kvinnor måste ges chansen att starta och driva företag inom
            bland annat välfärdssektorn. Det skulle ge fler kvinnor möjlighet
            att fungera som ledare och chefer. Och det skulle skapa en sund
            konkurrens om en arbetskraft som ofta både har stor erfarenhet
            och god utbildning.
          </p>
          <p xml:id="i-7tLEbruNundiVRJSSffjpo">
            Öppna den stängda offentliga sektorn
          </p>
          <p xml:id="i-1pNqfYC6SrELxndpAazwh">
            Det finns en i det närmaste obönhörlig logik bakom de låga offentliga
            kvinnolönerna. I Jönköpings läns landsting läggs en mycket liten
            del av verksamheten ut på entreprenad. Någon marknad för välfärdstjänster,
            där djärva och kreativa entreprenörer skulle kunna agera, har
            därför svårt att
          </p>
          <pb facs="riksdagen-motions-pdf/data/200304/mot_200304_N_0226/mot_200304_N_0226-0003.pdf"/>
          <p xml:id="i-VP3TWZngdGE3Mx4NrKasLY">
            utvecklas. Kvinnors nyföretagande tillhör också de lägsta i hela
            landet. 27 procent av de företag som startades förra året i Jönköpings
            län startades av kvinnor, enligt den senaste statistiken från
            Institutet för tillväxtpolitiska studier (ITPS). Det beror inte
            på att kvinnor i mitt hemlän är mindre av entreprenörer än i andra
            delar av landet utan på att de i så liten utsträckning får chansen
            att starta företag. Av det låga nyföretagandet följer att löneutvecklingen
            för kvinnorna i Jönköpings läns landsting släpar efter. Att stimulera
            kvinnor (och män) att starta företag inom välfärdssektorn motiveras
            inte bara av nödvändigheten av att pressa upp de låga lönerna.
            Det handlar också om att ge patienterna större inflytande, större
            makt att själva få bestämma exempelvis vem som ska utföra den
            vård man är i behov av. Det är dessutom en fråga av principiell
            näringspolitisk karaktär. Kvinnor och män ska ha samma möjligheter
            att starta och driva företag, inte bara i teorin utan också i
            praktiken. Att öppna den offentliga sektorn för entreprenörskap
            innebär ett fullföljande av de reformer som genomfördes under
            liberal ledning under 1800-talet. Då gavs män rätten att driva
            företag inom områden som de var verksamma i. Nu är det dags att
            ge kvinnor samma möjligheter.
          </p>
          <p xml:id="i-3FPKyj2RRHyeGtawXjKzno">
            Riv hindren för kvinnors företagande
          </p>
          <p xml:id="i-C3EUMMrgyPJWBXjVPQmMbt">
            Hindren för kvinnors företagande kan rivas — om bara den politiska
            viljan finns. Det behövs en liberal offensiv för kvinnors entreprenörskap:
            - — Lägg ut mer av den offentliga verksamheten på entreprenad!
            En större del av såväl kommunernas som landstingens verksamhet
            måste läggas ut på entreprenad. En ökad entreprenadupphandling
            skulle öppna upp marknader för inte minst kvinnors nyföretagande
            inom välfärdssektorn — skola, vård och omsorg. Vård, skola och
            omsorg ska naturligtvis vara offentligt finansierad via skattsedeln
            och ges till människor utifrån deras behov, inte efter tjockleken
            på den egna plånboken. Men denna enkla princip, som alla politiska
            partier bekänner sig till, innebär inte att all verksamhet också
            måste utföras i offentlig regi. Många gånger kan den utföras både
            bättre och billigare av enskilda entreprenörer. - — Låt Konkurrensverket
            granska välfärdssektorn! Konkurrensverket är den myndighet som
            ska säkerställa att de regler rörande fri konkurrens som gäller
            näringslivet i stort efterlevs. I den egenskapen har verket under
            senare år i särskilda raider bland annat slagit till mot bensinbolag
            som har velat begränsa konkurrensen till uppenbart förfång för
            kunderna. Varför kan inte Konkurrensverket göra tillslag mot exempelvis
            de landsting som har en andel av marknaden som i många fall överstiger
            95 procent och
          </p>
          <p xml:id="i-GMpCgSFEWpWuLgfWu2SkbR">
            därigenom = oftast försätter privata företagare i en omöjlig
            konkurrenssituation? Varför har inte vi som ”konsumerar” sjukvård,
            skola och omsorg också rätt till låga priser till hög kvalitet?
          </p>
          <p xml:id="i-482wjvQKkWyfoufKqrsckd">
            2003/04:N226
          </p>
          <pb facs="riksdagen-motions-pdf/data/200304/mot_200304_N_0226/mot_200304_N_0226-0004.pdf"/>
          <p xml:id="i-Y7cXMc5eHJYu8VNeoPxegZ">
            2003/04:N226
          </p>
          <p xml:id="i-QpPPveD6AG5oMXFAYadyD3">
            - - Upphäv näringsförbudet för kvinnor i välfärdssektorn. För
            många kvinnor som, trots det offentliga de facto-monopolet i välfärdssektorn,
            ändå vill starta företag blir konfrontationen med myndigheter
            ofta en chock. För något år sedan kom en uppmärksammad dom från
            länsrätten i Östergötlands län gällande en sjuksköterska som närt
            en förhoppning om att bli egen företagare. Såväl Skattemyndigheten
            i Linköping som Länsrätten i Östergötland sade nej till hennes
            begäran att få F-skattsedel. Därmed raseras hennes dröm att starta
            eget. Motiveringen var att hon hade för få kunder, att uppdragsgivarens
            utrustning användes och att uppgifterna inte utfördes tillräckligt
            självständigt — alltså krav som var som gjorda för att hindra
            kvinnors nyföretagande i tjänstesektorn. Och tyvärr är såväl skattemyndighetens
            som länsrättens motivering grundad i de beslut och riktlinjer
            som utgår från regeringen. Myndigheter och rättsväsende ägnar
            stor tid och energi åt att hindra en människa som vill betala
            skatt att få göra det. Reglerna för att skaffa sig F-skattsedel
            måste förenklas ordentligt. - Gör upp med Florence Nightingale!
            Om det ska kunna gå att bryta ny mark för kvinnors företagande
            behövs det förändringar både när det gäller skatter och hur regler
            och lagar är konstruerade. Men bakom det hindrande regelverket
            finns både fördomar och stundom rena vanföreställningar. Företagande
            inom skola, vård och omsorg förtalas regelmässigt i den politiska
            debatten. Entreprenörer inom välfärdssektorn beskrivs inte sällan
            som profithungrande krämare utan skrupler. Att tjäna en slant
            på att göra människor friska, se till att gamla människor får
            en god ålderdom eller att barn och ungdomar lär sig läsa, skriva
            och räkna ses med stor misstänksamhet.
          </p>
          <p xml:id="i-GqhuqLvYkC1TXeQpEhHtb1">
            Det är en inställning som är svår att förstå. Det är tillåtet
            att tjäna pengar på att människor konsumerar alkohol och tobak.
            Om jag går på restaurang en kväll är det ingen som ifrågasätter
            att krogägaren får göra en vinst på att servera mig mat och ett
            glas vin. Ingen tycker heller det är konstigt att ICA- handlaren
            tjänar pengar på att jag handlar mat i hans affär. Men, däremot,
            om jag skulle bli sjuk av den mat jag äter eller det vin jag dricker
            så blir det från samhällelig synpunkt ett enormt moraliskt problem
            om den som vårdar mig får göra vinst. Är det inte upp-och-nervända
            världen? Är det egentligen inte särskilt viktigt att de får tjäna
            pengar som utför de verkligt viktiga tjänsterna åt oss i livet?
            Vård, skola och omsorg ska naturligtvis vara offentligt finansierad
            och ges till människor utifrån deras behov, inte efter tjockleken
            på den egna plånboken; det är självklart i en modern välfärdsstat.
            Men det är inget försvar för offentliga monopol och kraftiga inskränkningar
            mot privata företag som vill etablera sig och göra vinst. (Om
            exempelvis landsting händelsevis skulle gå med vinst är det, däremot,
            ingen som blir upprörd och talar om rovdrift på personal och patienter.
            Det är, nämligen, skillnad på entreprenör och entreprenör!) Verksamheten
            behöver inte utföras i offentlig regi bara för att den betalas
            gemensamt över skattsedeln. Att införa nya, friare regler för
            välfärdssektorn skulle innebära att kvinnor fullt ut får samma
            rätt att starta och driva företag, att bli ”sin egen”, som män.
          </p>
          <pb facs="riksdagen-motions-pdf/data/200304/mot_200304_N_0226/mot_200304_N_0226-0005.pdf"/>
          <p xml:id="i-PZN8ieoi7cL3ue3xvmko76">
            Kvinnor får inte mindre rättigheter bara för att de har valt
            att arbeta inom skola, vård och omsorg. Det är viktigt ur rättvisesynpunkt
            att en historisk oförrätt suddas ut. Men det är också väsentligt
            för Sveriges framtid som företagar- och välfärdsnation. Sverige
            fick näringsfrihet för manligt dominerade yrken för över 150 år
            sedan. Nu är det dags att ge välfärdens kvinnor samma chans!
          </p>
          <p xml:id="i-J7uWzBWryVaXQ7EjJiKpx6">
            Stockholm den 29 september 2003 Tobias Krantz (fp)
          </p>
          <p xml:id="i-8NBoTWxCNpEayp7KHSW85v">
            2003/04:N226
          </p>
        </div>
      </div>
    </body>
  </text>
</TEI>
