<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1921/mot_1921__ak__228/mot_1921__ak__228-001.pdf"/>
      <div type="motHeader" xml:id="i-6Ghf6ApjEg1gRsAVHVLhyH">
        <div type="motTitle" xml:id="i-6ZCjGXFnNijqwsPThHe1x9"/>
        <div type="motSubmissionInfo" xml:id="i-4QD8X6fRRJZ9bQUiXWZTZe"/>
      </div>
      <div type="motBody" xml:id="i-9ZKaiUtkLfRCBEij31J7s8">
        <div xml:id="i-E78iGzidsN66js1gdBkBLS">
          <p xml:id="i-KmXn997CgSQwSWDRRBimJR">
            Motioner i Andra kammaren, Nr 228. 3
          </p>
          <p xml:id="i-YPcnyB5JrXEG3kqeXvmRzU">
            Nr 228.
          </p>
          <p xml:id="i-SK91ha3jTqb6NXBtCL765C">
            Av herr Larsson i Sjötorp, om skrivelse till Kungl. Maj:t i fråga
            om införande av offentlig fastighets- och hyres- förmedling.
          </p>
          <p xml:id="i-XwBZSwzMZWVLhopHYMjyep">
            Åven om man är principiell motståndare till statsingripande i
            fråga om näringslivet, vilket är fallet med undertecknad, torde
            man kunna medgiva, att inom samhället förekomma vissa företag,
            som både böra och kunna ej blott underkastas samhällelig kontroll
            utan i vissa fall till och med böra övertagas och bedrivas av
            samhälleliga organ. Detta gäller, enligt min mening, särskilt
            sådana företag, som i och för sig -behövliga icke producera i
            någon som helst mening och icke heller indirekt bidraga vid produktionen
            eller omsättningen av produktionens produkter. För ingripande
            av dylika företag bör dock uppställas det villkor, att de icke
            blott icke (direkt eller indirekt) äro producerande utan också
            att deras handhavande av enskilda visat sig leda till sådana missbruk,
            vilka kunna undvikas helt eller delvis, om företagen bedrivas
            i det all- männas tjänst. Av här omskrivna natur äro, enligt min
            mening, de slags företag, som bruka betecknas med namnet egendomsagenturer
            eller fastighets- mäklareaffärer och hyresbyråer. Då på sin tid
            ett annat slags förmed- lingsbyråer nämligen tjänstebyråerna i
            form av arbetsförmedlingsanstalter övertogos av stat och landsting,
            skedde detta av två skäl: dels ville man undvika de missbruk,
            som voro ganska vanliga inom detta yrke, och dels ville man underlätta
            för arbetsgivare och arbetstagare att finna varandra utan allt
            för stora kostnader eller tidsutdräkt. Fall hade före- kommit,
            som rent av kunna betecknas som utpressningar från tjänste- byråernag
            sida gent emot fattiga tjänstsökande. Ingen torde nu ha något
            att invända mot den officiella arbetsförmedlingen, som dock ut-
            gör ett statligt ingripande. | Arbetsförmedlingen har ju så till
            vida icke gjorts till något stats- eller kommunalt. monopol, att
            enskilda tjänstebyråer ännu få utöva verk-
          </p>
          <pb facs="riksdagen-motions-pdf/data/1921/mot_1921__ak__228/mot_1921__ak__228-002.pdf"/>
          <p xml:id="i-33uWc54RB1gqzMFj63PQN9">
            4 Motioner i Andra kammaren, Nr 228.
          </p>
          <p xml:id="i-33a1J62CyzZtWAAArb75K6">
            samhet, men under kontroll, en kontroll, som många anse, och
            detta icke utan skäl, bör göras strängare. Nu är det emellertid
            så, att på det område, jag ovan berört, fastig- hets- och hyresförmedlingsaffärer,
            torde förekomma lika mycket missbruk som inom den forna enskilda
            arbetsförmedlingen och missbruk, som i viss mån äro socialt sett
            ännu skadligare. Visserligen äro ju byråerna ifråga ställda under
            en viss kontroll genom följandet av kutymer o. d., men denna kontroll
            betyder så gott som intet. I fråga om sådana affärer, i synnerhet
            då det gäller fastighetsförsäljningar, beräknas provi- sionerna
            efter köpeskillingen och uppgå till så stora belopp, att frestelsen
            för vederbörande mellanhand är allt för stor att genom allehanda
            mer eller mindre tillåtliga metoder söka få affärer till stånd
            till så höga pris som möjligt. De enskilda affärsinnehavarna kunna,
            om medlen äro lovliga, vilket långt ifrån alltid är förhållandet,
            icke klandras därför, ty de skola ju leva på sina förtjänster
            och vissa byråer ha utvecklat sig till ytterst dyrbara etablissement,
            som kräva stora kostnader och stor personal, som gemenligen användes
            till att övertala tveksamma köpare. | Nu är emellertid, enligt
            min mening, ingalunda ett socialt intresse, att det göres många
            fastighetsaffärer. Bättre än att fastigheterna gå hand ur hand
            och, då det gäller jordbruksfastigheter, därigenom ofta just bli
            vanskötta är, att inga andra än nödvändiga fastighetsaffärer göras.
            Ej heller ligger det i det allmännas intresse, att fastigheterna
            betalas över sitt verkliga värde och att priserna onaturligt uppdrivas,
            ty detta minskar jordbrukets bärkraft och höjer hyrorna. Båda
            dessa olägen- heter, onödigt många fastighetsförsäljningar och
            uppdrivna samt ojämna priser, måste den enskilda förmedlingen
            enligt sakens natur befordra, och befordra av alla krafter. |
            De olägenheter här påpekats torde svårligen kunna avhjälpas på
            annat sätt än att göra de personer, som ha till uppgift att sammanföra
            köpare och säljare eller hyresgäster och hyresvärdar, oberoende
            av hur många affärer, som göres eller till vad pris de göras,
            och detta kan återigen icke ske med mindre förmedlingsaffärerna
            bli en offentlig ange- lägenhet liksom arbetsförmedlingen. Dock
            är att märka, att några nya löntagare i det allmännas tjänst ingalunda
            torde behövas för ändamålet, emedan denna förmedling är av den
            beskaffenheten, i motsats till arbetsförmedlingen, att den bör
            kunna bära sina egna kostnader. Här kan rimligtvis icke bli fråga
            om att göra förmedlingen kostnadsfri. Provisionen på varje förmedling
            bör, även om den sättes betydligt lägre än de enskilda byråernas
            provisioner,
          </p>
          <pb facs="riksdagen-motions-pdf/data/1921/mot_1921__ak__228/mot_1921__ak__228-003.pdf"/>
          <p xml:id="i-EbE5ihA3Fe8NGZXdmkxo1p">
            Motioner i Andra kammaren, Nr 228. 5
          </p>
          <p xml:id="i-DK31hWKK3zvutdcPghKeXc">
            räcka till avlöning åt personalen, som icke behöver vara så stor,
            då det icke gäller att locka eller truga till köp utan blott rena
            expeditions- göromål, att hänvisa köpare och säljare till varandra
            och bistå parterna i fråga om laga former m. m. Ingalunda torde
            det heller vara ur vägen, om föreståndaren för en dylik byrå finge
            sig ålagt att, i händelse av uppenbara försök att föra köparen
            bakom ljuset, hindra detta, ävensom att orimliga köpeskillingar
            betingades. Saken torde kunna ordnas utan kostnader för det allmänna
            och utan några som helst större svårigheter. Då ju en kungl. kommitté
            är sysselsatt med att utreda frågan om näringslivets socialisering
            1 allmänhet, torde det kunna invändas, att denna utredning jämväl
            kommer att omfatta det här ifrågavarande om- rådet. Det är emellertid
            att frukta att så icke, åtminstone icke utan att särskilda direktiv
            meddelas, blir fallet, ty det föreligger anledning att tro, att
            kommittén i fråga fattat sin uppgift såsom i främsta rummet gällande
            produktionen och distributionen av varor, på vilket område socialisering,
            enligt min mening, skulle vara en riksolycka. Dessutom torde något
            förslag från nämnda kommitté icke vara att vänta under överskådlig
            tid — även om arbetet kommer att fullföljas. I anledning av vad
            jag här ovan anfört, får jag härmed föreslå,
          </p>
          <p xml:id="i-WXe1hh6UQw2FoTyB9aPapZ">
            att riksdagen i skrivelse till Kungl. Maj:t måtte anhålla om
            utredning om och på vad sätt fastighets- och hyresförmedling borde
            uppdragas åt statliga eller kommunala organ, dock utan kostnad
            för det allmänna. Stockholm den 21 januari 1921.
          </p>
          <p xml:id="i-QYZmPbe1Uwb6dAD4DR4cz3">
            C. O. Larsson.
          </p>
          <pb facs="riksdagen-motions-pdf/data/1921/mot_1921__ak__228/mot_1921__ak__228-004.pdf"/>
        </div>
      </div>
    </body>
  </text>
</TEI>
