<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00930">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__930/mot_1968__ak__930-001.pdf"/>
      <fw xml:id="i-NfeqtcCZECqJLNuTK8PrGC">
        Motioner i Andra kammaren, nr 930 år 1968 3
      </fw>
      <div xml:id="i-LgByyVbSZFhSqw4gULUA53" type="motHeader">
        <div xml:id="i-TpTp7ZKah4qrGzJ6hkr3vA" type="motTitle"/>
        <div xml:id="i-8MmXrCGD3PkkFSPuoazqie" type="motSubmissionInfo"/>
      </div>
      <div xml:id="i-BVMQyYr2UHQMy2v53rnDzD" type="motBody">
        <div xml:id="i-8qTGy2v1E1XAfkbJZQobVR">
          <p xml:id="i-W7b7JnRno8aTDQzQFt2FDs">
            Nr 930
          </p>
          <p xml:id="i-TUcfg7wX7CeB91diEaWDMN">
            Av herrar Gustafsson i Stenkyrka och Sundkvist, om införande
            av professionell fotboll.
          </p>
          <p xml:id="i-7gowx4z25zFa2FdjotYAN8">
            Idrottens betydelse för individ och samhälle kan knappast överskattas.
            Det må därvid gälla idrottens betydelse ur synpunkten »friskvård»,
            dess möjligheter att på ett berikande sätt utfylla fritiden eller
            dess roll som ungdomsfostrare. Det mest väsentliga är utan tvivel
            att få bredd på idrotts- utövandet så att det kommer i tillämpning
            inom olika åldrar, på alla orter och i skiftande former. För att
            få till stånd en bredd krävs emellertid också en topp. Därvid
            kommer elitidrottens betydelse som stimulansfaktor och inspiratör
            in i bilden. Elitidrotten stimulerar och inspirerar andra till
            aktiv idrottsutövning men har dessutom möjligheter att engagera
            stora grupper människor, vilka icke är aktivt idrottsutövande,
            till stöd för den aktiva idrotten och ger samtidigt även dessa
            »supporters» spänning och förströelse. Den idrottsgren bland lagspelen
            som sannolikt utövas mest i vårt land är fotbollen. Denna sport
            karakteriseras av stor bredd och omfattas med stort intresse.
            Goda spelarämnen har också ofta möjligheter att avancera upp igenom
            de olika serierna och nå allsvensk klass i sitt spel. Emellertid
            riktas uppmärksamheten alltmera på den internationella tävlan
            som förekommer i cup-fotboll och i EM, VM eller i landskamper
            mellan olika länder. I sådana sammanhang får vårt land sannolikt
            allt svårare att hävda sig beroende på att allt flera länder numera
            infört proffsfotboll. Detta system har införts även i länder med
            liknande befolkningsunderlag som i vårt land — som exempel kan
            anföras Holland, Belgien, Schweiz och Österrike — och är i huvudsak
            organiserat på samma sätt överallt. Det är de nationella fotbolls-
            förbunden som har överinseende över verksamheten, även om proffsligaför-
            bundet i t. ex. Österrike intar en relativt självständig ställning.
            Vissa spelare är heltidsanställda, medan huvudparten spelar fotboll
            på deltid och har annat arbete vid sidan om. Verksamhetens synliga
            finansiering kommer från statsanslag av tipsmedel och publikintäkter;
            dessutom torde i viss mån företagsamheten inom länderna lämna
            bidrag. Det torde vara odiskutabelt att länder som infört proffsfotboll
            därigenom får ett utgångsläge som gör det allt svårare för länder
            med amatörfotboll att göra sig gällande. Till detta medverkar
            givetvis också det sug utifrån som riktas mot våra bästa spelarämnen.
            Många har ju också flyttat ut och gjort det svenska namnet välkänt.
            Man kan dock beklaga att inte vårt land haft möjligheter att erbjuda
            dessa spelarbegåvningar en plats i Sverige.
          </p>
          <pb facs="riksdagen-motions-pdf/data/1968/mot_1968__ak__930/mot_1968__ak__930-002.pdf"/>
          <fw xml:id="i-kPRhy8kpN78mG9uFRnGp9">
            4 Motioner i Andra kammaren, nr 000 år 1968
          </fw>
          <p xml:id="i-QvCcptkTRvEavavXR8spPP">
            Stora krav ställes på elitidrottsmannen. Han får i många fall
            offra både fritid och familjeliv för idrotten, kanske också tid
            som annars kunde använ- das för förkovran i yrket eller för avancemang
            inom detsamma. Ersätt- ningsfrågan måste på något sätt lösas —
            den är brännande. Härvid inställer sig frågan om inte en förutsättningslös
            utredning bör vidtagas angående införande av proffsfotboll i Sverige.
            Denna fråga kan givetvis helt lämnas till idrottslivets företrädare
            inom de olika riksorganisationerna på idrottens område. Något
            som emellertid talar för att en statlig utredning vore på sin
            plats är onekligen finansieringsfrågan. Det statliga företaget
            AB Tipstjänst kommer här in i bilden, likaså måhända verksamheten
            vid Sveriges Radio. Vidare kan i blickfältet införas frågan om
            framtidsmöjligheterna för de spelare som av ålders- eller andra
            skäl måste lämna yrkesfotbollen. Många måhända kunde placeras
            som idrottsledare inom t. ex. vårt skolväsen eller vid de militära
            förbanden. En här skisserad utredning kunde givetvis spän- na
            över ett vitt fält men torde i huvudsak böra innefatta frågor
            angående huvudmannaskap, organisation och finansiering. Som en
            absolut förutsättning för att en statlig utredning skall komma
            till stånd ser vi emellertid att idrottslivets företrädare själva
            önskar en sådan, och givetvis — om en utredning kommer till stånd
            — att den sker i intim samverkan med idrottens riksorganisationer.
            Under åberopande av det anförda hemställes, att riksdagen måtte
            i skrivelse till Kungl. Maj:t anhålla om en förutsättningslös
            utredning angående införande av proffsfotboll i Sverige.
          </p>
          <p xml:id="i-45rBD6HAJh2Wvg9MdCt9o3" type="date">
            Stockholm den 26 januari 1968
          </p>
          <div xml:id="i-Ln7aPoafkWPbbwjmEdmrm3" type="signatureBlock">
            <p xml:id="i-GfDAJW7vLLrtp7TUFNiwHr" who="i-9od8XMMEFpuGQ58mq2Csw5" type="signature">
              Torsten Gustafsson (cp)
            </p>
            <p xml:id="i-2VXgSo9dH7ADRgyC1QVP3q" who="i-N3aYKF4kBnV2748MhAsbdj" type="signature">
              Tage Sundkvist (cp)
            </p>
            <p xml:id="i-Ax8GrHTHEvh2JRC2peTE8z" who="unknown" type="signature">
              i Stenkyrka)
            </p>
          </div>
        </div>
      </div>
    </body>
  </text>
</TEI>
