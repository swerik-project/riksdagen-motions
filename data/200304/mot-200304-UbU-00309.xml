<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-UbU-00309">
  <teiHeader>
    <fileDesc>
      <titleStmt>
        <title>Alternativ till dagens betygssystem</title>
        <author corresp="i-3GrPnM5KDKuSxfWxymYNoC">av Mikaela Valtersson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alternativ till dagens betygssystem</title>
          <idno type="rdwebb">GR02Ub309</idno>
          <rs type="number">Ub309</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GR02Ub309/text</ref>
          <ref type="dokument_url_html">http://data.riksdagen.se/dokument/GR02Ub309</ref>
          <ref type="dokumentstatus_url_xml">http://data.riksdagen.se/dokumentstatus/GR02Ub309</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C5oSgDpxjTK7J31TqsPEwQ</idno>
            <name>Claes Roxbergh</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-APELvxGf3JYiSTi4k8E9SN</idno>
            <name>Mona Jönsson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AJCcXsKPb3Gt2sQwMxGvGZ" type="signed"/>
        <correspContext corresp="i-AJCcXsKPb3Gt2sQwMxGvGZ">
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-C5oSgDpxjTK7J31TqsPEwQ"/>
          <note type="signatory" corresp="i-9CH1KbWwyrj8DRqAQB3Fza"/>
          <note type="signatory" corresp="i-APELvxGf3JYiSTi4k8E9SN"/>
        </correspContext>
        <correspAction type="referral" xml:id="i-J6ivHvoeAEXWDojpmcpKEe">
          <date when="2003-10-15"/>
        </correspAction>
        <correspAction type="dismissal" xml:id="i-U9yvfsPGWBmBpezdTVcMa5">
          <date when="2003-10-15"/>
        </correspAction>
        <correspAction type="submission" xml:id="i-FGHsr4PrK4ZPGf41HcFhV8">
          <date when="2003-10-07"/>
        </correspAction>
        <correspAction type="assigned" xml:id="i-B5YbepkVPAg2Ejcp9DXhPL"/>
        <correspContext corresp="i-B5YbepkVPAg2Ejcp9DXhPL">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Ub_0309/mot_200304_Ub_0309-0001.pdf"/>
      <div type="motHeader" xml:id="i-LSubYu12Q39DrTXSTETGF9">
        <div type="motTitle" xml:id="i-RFkj8wX2ZEEJ19sskCX68V"/>
        <div type="motSubmissionInfo" xml:id="i-WjYotG37Yu2LBJQuqzmDAt"/>
      </div>
      <div type="motBody" xml:id="i-Ff16H6pwQwbeu9uzBggSLu">
        <div xml:id="i-EvwdSANPWRSa63zm5LiMJS">
          <p xml:id="i-H3kF9psis1H4jJdJe9RyAK">
            2003/04 mnr: Ub309 pnr: mp655
          </p>
          <p xml:id="i-7osDiPA5qssdv12Fa1tJXu">
            Motion till riksdagen 2003/04:Ub309
          </p>
          <p xml:id="i-PWMkGCSdrT8mnXFLaXW4cn">
            av Mikaela Valtersson m.fl. (mp)
          </p>
          <p xml:id="i-Cmj7CdYLwojWJaSzXF9kx2">
            Alternativ till dagens betygssystem
          </p>
          <p xml:id="i-2uN7yGUcGCcHnt3c9s6EA3">
            Förslag till riksdagsbeslut
          </p>
          <p xml:id="i-Fa2yVPxhHLTZnw4wEPZy1o">
            1. Riksdagen tillkännager för regeringen som sin mening vad i
            motionen anförs om att ett alternativ till dagens betygssystem
            skall utredas. 2. Riksdagen begär att regeringen lägger fram förslag
            till ändring av skollagen så att man inför rätten att överklaga
            betyg. 3. Riksdagen tillkännager för regeringen som sin mening
            vad i motionen anförs om att ett nytt antagningssystem för högre
            utbildningar bör utredas närmare.
          </p>
          <p xml:id="i-GzpyWmEnZki37rrDFRs7bw">
            Inledning
          </p>
          <p xml:id="i-DJDnitmchg24EJAKZH6DcV">
            Grön skolpolitik är en politik där eleven står i centrum. Vår
            syn på skolan bygger på att människor i grunden är aktiva och
            kreativa, med en möjlighet att bli solidariska, ansvarstagande,
            kärleksfulla och empatiska vuxna. Skolan måste utgå från barnen,
            ungdomarna och studenterna. Att stödja deras utveckling och lärande
            och att hjälpa och styra deras kunskapsutveckling genom livet
            är skolans huvuduppgift. För att förverkliga denna målsättning
            inriktar sig Miljöpartiets skolpolitik i barn- och ungdomsskolan
            i allra första hand på att stödja den pedagogiska processen i
            skolan. Vi vet att sant lärande och utveckling inte visar sig
            i bokstäverna ”mvg” till ”ig” eller för den delen i siffrorna
            ”1” till ”5”. Sant lärande är en process som sker kontinuerligt
            och som utgår från ett inre växande och en längtan efter kunskap.
            Betygen säger helt enkelt för lite. Det är hög tid att utveckla
            ett system som bättre ger information om elevens utveckling.
          </p>
          <pb facs="riksdagen-motions-pdf/data/200304/mot_200304_Ub_0309/mot_200304_Ub_0309-0002.pdf"/>
          <p xml:id="i-XQC39o5pH21TccbjdXKgLE">
            2003/04:Ub309
          </p>
          <p xml:id="i-HkZnFVDgkBPqMDq9g6W4hu">
            Betygens funktion i dag
          </p>
          <p xml:id="i-Y8HePfcMUg8rDGpRUQEiXL">
            När betygssystemet infördes motiverades det med att betyg skulle
            ha två viktiga funktioner, dels som motivationshöjande pedagogiskt
            inslag, dels som urvalsinstrument för antagning till högre studier.
            Betyg som belöning vid inlärning är helt underlägsen den motivation
            som kommer av personens direkta intresse för det som skall studeras.
            Nyfikenhet, upptäckarglädje och lyckan av att förstå eller kunna
            något nytt är den drivkraft som mångfalt överglänser sanktioner
            och indirekta belöningar i nästan alla studiesituationer. Visst
            kan det vara roligt att få bra betyg, och sorgligt att få dåliga
            betyg. I viss mån kan betyg stärka självförtroendet för de elever
            som av läraren förklaras duktiga i form av ett bra betyg, men
            det är långt ifrån självklart att det är den sortens självförtroende
            som den svenska skolan skall utveckla och uppmuntra. Och på motsvarande
            sätt kan självförtroendet naturligtvis sjunka hos den elev som
            får ett dåligt betyg. Att höra till dem som förklaras ”icke godkänd”
            kan lätt föda känslan av att inte duga med det mått mätt som samhället
            använder, ett första steg på vägen till det utanförskap som sedan
            i vissa fall också leder vidare till en mot samhället negativ
            grundinställning.
          </p>
          <p xml:id="i-TrmTNpuGmysBxGsf82QY6F">
            Negativa effekter av betyg
          </p>
          <p xml:id="i-2smhVAnybAmPXM5iaCjgLX">
            Vissa negativa effekter av betygssystemet är redan påtagliga
            och väl kända. Betygshetsen på de teoretiska programmen försämrar
            studiemiljön, elever väljer ibland kurser efter hur lätt det är
            att få konkurrenskraftiga betyg (i stället för efter intresse),
            och på andra program ser vi en direkt utslagning av grupper av
            elever som inte klarar den betygsfixerade studiesituationen. Ser
            man till betygen som urvalsinstrument för fortsatt utbildning
            så förvånas man över hur dåliga mätinstrument betygen vid tidigare
            undersökningar visat sig vara. Olika lärare sätter olika betyg
            på samma prestation och samma lärare sätter dessutom olika betyg
            vid olika tillfällen på en och samma prestation. Betyg har en
            mycket stor felmarginal. Betyg används fortfarande för antagning
            till högre studier. På vissa utbildningar är konkurrensen om platser
            hård och ett betygssteg i ett ämne kan vara helt avgörande för
            om man kommer in eller ej. Med tanke på bristerna i betyg som
            mätinstrument så innebär det att den enskilde individen utsätts
            för ett stort godtycke inom ramen för något som offentligt framställs
            som rättvist och riktigt. Det finns heller inget som talar för
            att den som har högst betyg är särskilt lämpad som t ex psykolog,
            läkare eller forskare.
          </p>
          <pb facs="riksdagen-motions-pdf/data/200304/mot_200304_Ub_0309/mot_200304_Ub_0309-0003.pdf"/>
          <p xml:id="i-Ne9ewADYBaFq3beZybQXnk">
            Alternativa antagningssystem till högre utbildning
          </p>
          <p xml:id="i-D1HtH7EacmCD71Vk1Ghx2i">
            Det är förvånande att man inte ägnat antagningen till högre utbildningar
            ett mycket större intresse. För den enskilde individen betyder
            antagningen till en utbildning ofta att valet blir avgörande för
            hans eller hennes hela framtida yrkesliv. Dessutom medför utbildningen
            en skuldsättning med ett stort och nästan livslångt återbetalningsansvar.
            Det är, både med hänsyn till den som står inför valet att påbörja
            en utbildning och med hänsyn till samhällets bästa, viktigt att
            valet sker med stor omsorg. Den sökande bör ges god information
            om utbildningens innehåll och yrkets krav och möjligheter. Bedömningen
            av den sökandes lämplighet borde grundas på tidigare genomgångna
            utbildningar, samtal, intervjuer, eventuella prov och i vissa
            fall förberedande kortkurser. För många utbildningar sker detta
            bäst på den institution som också handhar utbildningen. Liknande
            system används i flera länder, så har t ex Kanada använt ett sådant
            mer utvecklat antagningssystem, och erfarenheterna borde kunna
            läggas till grund för ett genomförande även i Sverige. Det finns
            också innovativa försök till alternativa antagningsregler i vårt
            eget land. Till exempel har Hälsouniversitetet i Linköping utarbetat
            nya metoder för antagning till sina utbildningar. Frågan om ett
            nytt antagningssystem för högre utbildningar och ett successivt
            avskaffande av det graderade betygssystemet i gymnasieskolan är
            komplicerad och bör utredas närmare.
          </p>
          <p xml:id="i-Kj744MkRtz6jwTZr5sxDoS">
            En skola med kunskap i centrum
          </p>
          <p xml:id="i-4igYNZCcDWuCD5ZD3GEU3k">
            Betygen har under många år varit ifrågasatta, och forskning har
            tydligt visat hur illa betygen fungerar som kunskapsmätare. Miljöpartiet
            har länge krävt betygens avskaffande och vi vill att skolan istället
            fokuserar på att följa upp eleverna kontinuerligt via samtal och
            utvärderingar. Att vi vill avskaffa betygen beror på att de är
            orättvisa och dessutom dåliga på att förutsäga elevens lämplighet
            för såväl studier som för olika yrkesområden. Dessutom är de starkt
            stressframkallande, fungerar dåligt som belöningssystem samt förhindrar
            en konstruktiv skolutveckling. Att betygen skall avskaffas betyder
            inte att vi skall skapa en kravlös skola. Vi vill skapa en skola
            där kunskap står i centrum, men där det inte räcker med aktakunskap
            som man lär sig utantill utan där en djupare kunskap, insikt och
            örståelse för samhället, individer och sammanhang är nödvändig.
            En sådan djupare kunskap fångas inte i en siffra eller en bokstav
            utan det krävs mer utvecklade system med utvecklingssamtal och
            utvärderingar. Vi behöver en skola där det finns tillräckligt
            med personal, såväl vanliga ärare som specialresurser, som kan
            bry sig om varje enskild elevs utveckling på ett sådant sätt att
            alla blir sedda och får en kontinuerlig utvärdering av sina kunskaper
            och sin förståelse. Vi måste också orka med att i utvärderingarna
          </p>
          <p xml:id="i-A2mquM23RvL28UvTrr7RvF">
            2003/04:Ub309
          </p>
          <pb facs="riksdagen-motions-pdf/data/200304/mot_200304_Ub_0309/mot_200304_Ub_0309-0004.pdf"/>
          <p xml:id="i-2b7tTudWKySjAT8hwGhNJc">
            2003/04:Ub309
          </p>
          <p xml:id="i-Xm7AQrFcRKAwJvoREuex2K">
            innefatta värderingen av varje elevs utveckling mot de s.k. strävansmålen,
            dvs. demokrati, delaktighet etc., som idag kommer helt i skymundan
            inför uppnåendemålen, dvs. de rena kunskapsmålen. Detta är den
            enda vägen om vi skall nå en skola där alla är delaktiga och som
            bygger för framtiden. Det är dags att påbörja en diskussion som
            på allvar diskuterar betygens konsekvenser och eventuella alternativ
            till dagens system som bättre kan nå de syften vi vill.
          </p>
          <p xml:id="i-MuHKVjYd8NeyURtrcJUfhm">
            Rätt att överklaga betyg
          </p>
          <p xml:id="i-G6pMcdDC7uZYNsdhzQyE4M">
            På vägen mot avskaffandet av betygen vill vi införa rätten att
            överklaga betyg. Betyg är en myndighetsutövning som avgör mycket
            av en elevs framtid, och det är inte mer än rimligt att det finns
            en rätt att överklaga de betyg som leder till fortsatt utbildning,
            dvs. betyg från skolår 9 samt gymnasiebetygen. Detta är även en
            rättighetsfråga för lärarna. Idag kan en lärare inte värja sig
            mot en anklagelse från en elev om att ett betyg är orättvist.
            En rättighet att överklaga skulle lösa detta problem. Vi föreslår
            i likhet med Skollagskommittén att man får rätt att överklaga
            betygen.
          </p>
          <p xml:id="i-5C8Rn3SYU8mnMyg6ZCiirC">
            Ett alternativt system
          </p>
          <p xml:id="i-PJdCzyB59h5oFzUvFpAAXH">
            En grundstomme i ett alternativt system bör vara fortsatta kontinuerliga
            muntliga utvecklingssamtal på samma sätt som idag. Dessa kan utvecklas
            ytterligare. Detta bör emellertid kompletteras med skriftlig information.
            Den muntliga informationen är ovärderlig, men har också brister.
            Alla lärare uttrycker sig olika och tar med helt olika delar.
            Det är också så att de som deltar i utvecklingssamtalet kan uppfatta
            och tolka informationen på väldigt olika sätt. Dessutom når man
            inte alla man borde. Ett nytt system skulle kunna vara uppbyggt
            i tre steg med stegvis ökad konkretionsgrad. De första skolåren
            bör det vara enbart muntliga utvecklingssamtal i skolår ett till
            tre. Från skolår fyra tillkommer till eleven och föräldrarna en
            skriftlig rapport. Under dessa skolår bör den skriftliga rapporten
            vara övergripande och ge en samlad bild av elevens kunskaper samt
            mycket tydligt betona utvecklingsmöjligheter. Rapporten bör sedan
            utvecklas ytterligare från skolår sju med tydligare och mer konkret
            information uppdelat på de olika ämnena. Rapporten bör vara i
            tre delar. En del som talar om vad man gjort (vilka moment), en
            del som talar om vilken kunskap man uppnått i de olika ämnena
            och en del som blickar framåt och talar om utvecklingsmöjligheter.
            Omdömena bör vara utformade av de enskilda lärarna efter en ”mall”,
            med relativt styrda frågor för ett rättvist system med lika behandling
            över landet. Ett system enligt ovan skulle till skillnad från
            dagens betygssystem på ett bättre och mer seriöst sätt visa på
            uppnådda kunskaper. Det är ett system som
          </p>
          <pb facs="riksdagen-motions-pdf/data/200304/mot_200304_Ub_0309/mot_200304_Ub_0309-0005.pdf"/>
          <p xml:id="i-3ttG15TT1PaH7zaw5N2r4b">
            också blickar framåt. Det kommer säkerligen att vara motivationshöjande
            i minst lika stor grad. De olika delarna blir nu lika viktiga
            som en sammanfattad helhet. Det kan i kombination med annat ge
            ett ännu bättre urval till högre studier. En ytterligare fördel
            som kan bidra till en mindre stressig situation är att det ej
            bidrar till tävlan och stress i lika hög grad då det inte alls
            är så jämförbart mellan elever. Ett nytt system i enlighet med
            ovan måste kombineras med att samtidigt införa ett annat antagningssystem
            till högre studier. Det bör kunna bestämmas mer ute på varje lärosäte
            vad man ska ha för system. Det kan handla om olika saker beroende
            på utbildning, såsom prov, intervjuer, provkurser m.m. Det viktiga
            är en utveckling mot antagningssystem som i högre grad är anpassade
            efter utbildningens särart.
          </p>
          <p xml:id="i-Uo22P1AnfW889tWoGHfqoc">
            Stockholm den 3 oktober 2003
          </p>
          <p xml:id="i-GRUyaixKHrLTHnppJRQXuX">
            Mikaela Valtersson (mp) Claes Roxbergh (mp) Gustav Fridolin (mp)
            Mona Jönsson (mp)
          </p>
          <p xml:id="i-7j6s5jyLBzMKGjGjESXeCh">
            2003/04:Ub309
          </p>
        </div>
      </div>
    </body>
  </text>
</TEI>
