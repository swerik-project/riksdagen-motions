<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_Mj_0506/mot_200102_Mj_0506-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ506 pnr: c531
          </p>
          <p>
            Motion till riksdagen 2001/02:MJ506
          </p>
          <p>
            av Åsa Torstensson (c)
          </p>
          <p>
            Nordsjösopor och strandstädning
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om driftskostnader för strandstädning.
          </p>
          <p>
            Motivering
          </p>
          <p>
            Kustområdena i Västra Götalands län, längs den bohuslänska kusten,
            har stora natur- och friluftsvärden som är av riksintresse. Dessa
            kustområdens miljö är också mycket avgörande och viktig för den
            bohuslänska turistindustrin, för möjligheterna till en levande
            skärgård och för det rörliga friluftslivet. Genom havsströmmar
            och stormar samlas dock skräp från hela Nordsjön både längs med
            kusten och på den västkustska landremsan. Vid varje storm fylls
            vikarna med plast, avfall från sjöfarten, oljefat och vrakved.
            Ett stort arbete läggs ned av kommunerna och frivilliga på att
            hålla stränderna rena. Sedan början av 1990-talet har strandstädningen
            i Bohuslän genomförts med hjälp av arbetsmarknadsresurser och
            kommunala medel. Detta arbete har varit mycket bra och givit bra
            resultat med stora mängder insamlat skräp. Tyvärr har inte en
            sådan arbetsinsats bestående värde. Havsvikarna, strandremsorna
            och öarna är fulla av nytt skräp så fort västanvinden har dragit
            förbi. Ekonomiska resurser för att hålla de riksintressanta kustmiljöerna
            rena från skräp måste långsiktigt säkerställas. De områden som
            drabbas är avsatta som riksintresse för det rörliga friluftslivet
            och därmed hårt reglerade vad gäller annat nyttjande. Därför borde
            det vara självklart att staten tar det ekonomiska ansvaret för
            att hålla dessa naturområden fria från sopor, detta för att besök-
            ande likaväl som åretruntbefolkning skall kunna vistas i en ren,
            skön och unik miljö. Men det bör också vara naturligt med gemensam
            finansiering då stora områden är av riksintresse som inte ger
            den lokala befolkningen några möjligheter till alternativ verksamhet.
            Denna rättighet för det rörliga
          </p>
          <pb facs="riksdagen-motions-pdf/data/200102/mot_200102_Mj_0506/mot_200102_Mj_0506-0002.pdf"/>
          <p>
            2001/02:MJ506
          </p>
          <p>
            friluftslivet är i sig unik och det är naturligtvis ett nationellt
            intresse att bevara dessa miljöer fria från nedsmutsning. Den
            nuvarande regeringen och miljöministern har lovat 1 miljon i invester-
            ingsstöd till båtar för de kommuner som är involverade i städningen
            längs kusten. Det är dock inte rimligt att denna investerings
            faktiska driftskostnader, som inklusive personal ständigt ökar
            varje år, ensidigt skall belasta de enskilda kommunerna. Därför
            bör ett särskilt statsbidrag för strandstädning i Bohuslän införas
            och regeringen bör ta initiativ till överläggningar för att finna
            en hållbar lösning på de årliga driftskostnader som åläggs kustkommunerna.
            Detta bör ges regeringen till känna.
          </p>
          <p>
            Stockholm den 4 oktober 2001
          </p>
          <p>
            Åsa Torstensson (c)
          </p>
        </div>
      </div>
    </body>
  </text>
</TEI>
