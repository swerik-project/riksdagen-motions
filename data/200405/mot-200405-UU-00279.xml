<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-UU-00279">
  <teiHeader>
    <fileDesc>
      <titleStmt>
        <title>IMF och Världsbanken</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>IMF och Världsbanken</title>
          <idno type="rdwebb">GS02U279</idno>
          <rs type="number">U279</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GS02U279/text</ref>
          <ref type="dokument_url_html">http://data.riksdagen.se/dokument/GS02U279</ref>
          <ref type="dokumentstatus_url_xml">http://data.riksdagen.se/dokumentstatus/GS02U279</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KoshphacAWMdvHAZ62MAi2</idno>
            <name>Lars Bäckström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-44hG22iaE6LAaX8WoMPPk3</idno>
            <name>Mats Einarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-BvxBJicYo5FW1E9fuXk8LW</idno>
            <name>Owe Hellberg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LmkkKmc2XQLDmqAXoGoovP</idno>
            <name>Berit Jóhannesson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-YaN1jaPx75LMCzcGaN8cCm</idno>
            <name>Sten Lundström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6H3b7NnJvxPZEzZMRK7gui" type="signed"/>
        <correspContext corresp="i-6H3b7NnJvxPZEzZMRK7gui">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-KoshphacAWMdvHAZ62MAi2"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-44hG22iaE6LAaX8WoMPPk3"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-BvxBJicYo5FW1E9fuXk8LW"/>
          <note type="signatory" corresp="i-LmkkKmc2XQLDmqAXoGoovP"/>
          <note type="signatory" corresp="i-YaN1jaPx75LMCzcGaN8cCm"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-8xaCeJpQYLLzDWYYgYd5b4" type="referral">
          <date when="2004-10-14"/>
        </correspAction>
        <correspAction xml:id="i-rAWpUK6Uvyso4vpMVT5C6" type="dismissal">
          <date when="2004-10-14"/>
        </correspAction>
        <correspAction xml:id="i-XAamoLYN62wFn86s5LeZAx" type="submission">
          <date when="2004-10-05"/>
        </correspAction>
        <correspAction xml:id="i-STTs9uiYcprkCUd8kpkwZc" type="assigned"/>
        <correspContext corresp="i-STTs9uiYcprkCUd8kpkwZc">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_U_279/mot_200405_U_279-0001.pdf"/>
      <div xml:id="i-G8raBL8oUfkxvHZjpzVZq9" type="motHeader">
        <div xml:id="i-CPgUoHwfc2pEoxfnqohBY3" type="motTitle"/>
        <div xml:id="i-Mtsdsw2ZPgHd9Lu7DFEKLr" type="motSubmissionInfo"/>
      </div>
      <div xml:id="i-ENWC5DgYx9J8roMfqigjpk" type="motBody">
        <div xml:id="i-R8Fewi2ZqguYcXwdy8kGXi">
          <p xml:id="i-5euR11A7WeTHFNS7HXYuHv">
            2004/05 mnr: U279 pnr: v302
          </p>
          <p xml:id="i-Eb5mtwLKGk1mdcVEKYuom4">
            Motion till riksdagen 2004/05:U279
          </p>
          <p xml:id="i-JUn4BQ3kXHkLkQ4zzLfUoJ">
            av Lars Ohly m.fl. (v)
          </p>
          <p xml:id="i-5r31xwwtJEXYSY1CpEyFqn">
            IMF och Världsbanken
          </p>
          <p xml:id="i-B8fpdFCJq8EuULJaDEu5Ns">
            Motionen delad mellan flera utskott
          </p>
          <p xml:id="i-C7YdouBbppHmAz2A9YMaBG">
            Förslag till riksdagsbeslut
          </p>
          <p xml:id="i-495xT9AJJ3GKCB1kvgwZZe">
            1. Riksdagen tillkännager för regeringen som sin mening vad i
            motionen anförs om att Sverige i internationella sammanhang bör
            verka för att hindra IMF och Världsbanken från att försöka påtvinga
            enskilda länder en viss form av ekonomisk politik.' 2. Riksdagen
            tillkännager för regeringen som sin mening vad i motionen anförs
            om att Sverige i IMF och Världsbanken bör agera för en revidering
            av konditionaliteten så att demokratiskt valda regeringar och
            parlament ges ett större inflytande över lånevillkoren som ställs
            på lånelandet.! 3. Riksdagen tillkännager för regeringen som sin
            mening vad i motionen anförs om att Sverige bör agera för att
            utvecklingsländernas inflytande inte bara ökar i röststyrka utan
            även vad gäller antalet representanter i IMF:s och Världsbankens
            styrelser. 4. Riksdagen tillkännager för regeringen som sin mening
            vad i motionen anförs om att regeringen bör undersöka hur man
            kan öka insynen i och redovisningen av hur den nordisk-baltiska
            representanten i IMF och Världsbanken agerar och vilka resultat
            man uppnått utifrån den förda politiska linjen. 5. Riksdagen tillkännager
            för regeringen som sin mening vad i motionen anförs om att regeringen
            bör förbättra dialog och förståelse mellan olika parter genom
            anordnande av offentliga möten, där regeringen har chans att redovisa
            och tydliggöra regeringens tänkta politiska linje inför årsmötena
            i IMF och Världsbanken.!
          </p>
          <p xml:id="i-4YHezyVtFJZxfdgfRQ58cQ">
            6. Riksdagen tillkännager för regeringen som sin mening vad i
            motionen anförs om att Sverige i Världsbanken och IMF bör föra
            fram behovet av att skriva av skulderna till HIPC-länderna utan
            att som motprestation kräva ekonomiska reformer som är politiskt
            kontroversiella och tar lång tid att genomföra.
          </p>
          <pb facs="riksdagen-motions-pdf/data/200405/mot_200405_U_279/mot_200405_U_279-0002.pdf"/>
          <p xml:id="i-JXRXxGVMco68to3qen25NR">
            2004/05:U279
          </p>
          <p xml:id="i-GouYiSgcFUj1FLxJKuyaY3">
            10.
          </p>
          <p xml:id="i-5HkkWaUqTNj6EJFAuG7PEg">
            11.
          </p>
          <p xml:id="i-MTDiws9wnfNFX7Lvn4A8hy">
            Riksdagen tillkännager för regeringen som sin mening vad i motionen
            anförs om att Sverige bör agera för att inriktningen av fattigdomsbekämpningen
            inom IMF och Världsbanken tar hänsyn till vikten av en rättvis
            fördelningspolitik och att institutionernas verksamhet utvärderas
            i förhållande till millenniemålen. Riksdagen tillkännager för
            regeringen som sin mening vad i motionen anförs om att Sverige
            i Världsbanken bör agera för att banken har en inriktning som
            uppmärksammar växthuseffektens stora problem för fattiga människor
            i utvecklingsländerna.' Riksdagen tillkännager för regeringen
            som sin mening vad i motionen anförs om att Sverige i IMF och
            Världsbanken bör agera för att Kyotoprotokollet implementeras
            och att lån till utvecklingsländerna ligger i linje för att nå
            klimatmålen. Riksdagen tillkännager för regeringen som sin mening
            vad i motionen anförs om att Sverige i IMF och Världsbanken agerar
            för att privatiseringar inom vattensektorn inte skall vara ett
            krav för att beviljas lån.
          </p>
          <p xml:id="i-LZPFyYZbL7GgZbNotkb3rM">
            Riksdagen tillkännager för regeringen som sin mening vad i motionen
            anförs om att Sverige i internationella institutioner bör dela
            med sig erfarenhet av och kunnande om att driva vattenverk och
            vattendistribution i offentlig regi.
          </p>
          <p xml:id="i-NRfDUm4fcwQVEZxxeam71i">
            "Yrkandena 1-5 och 8 hänvisade till FiU.
          </p>
          <pb facs="riksdagen-motions-pdf/data/200405/mot_200405_U_279/mot_200405_U_279-0003.pdf"/>
          <p xml:id="i-LuEWRKeSx6WWisWrPoeUYu">
            Bakgrund
          </p>
          <p xml:id="i-VC8ixLnN1AFsyjfNpmusEy">
            För 60 år sedan bildades Världsbanken och Internationella valutafonden,
            IMF. Bildandet ägde rum i Bretton Woods, vilket också brukar vara
            samlingsnamnet för dessa globala institutioner. Bretton Woods-institutionerna
            (BWI) har en stor betydelse för fattiga länders utveckling. Men
            trots BWI:s stora påverkan på enskilda länder, har utvecklingsländerna
            en väldigt liten möjlighet att påverka BWI. Det demokratiska inflytandet
            är kraftigt begränsat. Den största kritiken mot BWI går ut på
            att villkoren på låntagarländerna är enkelspåriga och inte anpassade
            till det enskilda landets situation. Sverige har ett stort ansvar
            att i IMF och Världsbanken driva på en utveckling som utgår från
            varje lands egna förutsättningar och att öppna upp BW-institutionerna
            för insyn och dialog med långivare och ideella organisationer.
            Miljöfrågor, fördelningsfrågor och jämställdhet mellan kvinnor
            och män måste få en mycket större roll inom IMF och Världsbanken.
            Det finns vare sig tid eller fog för att använda globala lånemedel
            som inte tar hänsyn till sociala och ekologiska faktorer. Det
            är hög tid för en radikal kursändring av både BWI:s policy och
            konkreta politik.
          </p>
          <p xml:id="i-HVksWhorBfzASf4xeH8qor">
            Förändra konditionaliteten
          </p>
          <p xml:id="i-SbEVBiGUkA1AuJjauethh7">
            BWI ställer liksom alla banker upp villkor för att ett land ska
            beviljas lån. Det är i sig inget anmärkningsvärt att sätta upp
            villkor, utan det frågan gäller är hur kraven ser ut och på vilka
            grunder de har kommit fram. För att t.ex. få vissa lån måste utvecklingsländer
            ibland genomföra nedskärningar i de offentliga utgifterna, öka
            statens intäkter genom högre priser på vatten och el samt devalvera
            för att på så sätt öka exporten och begränsa importen. För andra
            lån krävs avregleringar, avskaffande av förmånliga lån till bönder
            och småföretagare, privatiseringar av statsägda företag, färre
            hinder för att flytta kapital över gränser och avskaffa investeringshinder
            för utländska industrier och banker. Konditionaliteten, dvs. de
            villkor som finns för att få ett lån, är präglad av enkelspårighet
            och inte anpassad till det enskilda landets specifika situation.
            Det finns ibland goda anledningar till att stödja jordbrukare
            utifrån ett livsmedelsperspektiv och det småskaliga jordbruket
            kan vara mindre miljöbelastande. Nedskärning av offentlig sektor
            kan leda till en ökad arbetslöshet och sämre köpkraft. Om t.ex.
            resurserna till hälso- och sjukvården minskar betyder inte det
            att behovet av vård och omsorg har minskat. Det som troligen inträffar
            är att vården och omsorgen privatiseras till hemmen, dvs. det
            är kvinnor som får utföra ett obetalt arbete.
          </p>
          <p xml:id="i-XhpatDG8nZMR73ry5W7cAf">
            2004/05:U279
          </p>
          <pb facs="riksdagen-motions-pdf/data/200405/mot_200405_U_279/mot_200405_U_279-0004.pdf"/>
          <p xml:id="i-R5EBtxDNjkbok1v2M3TkeF">
            2004/05:U279
          </p>
          <p xml:id="i-6SiPowJjuGdK9pzZMRo81q">
            Jan Jindy Pettman (”Gender Issues”, ur boken The Globalization
            of World Politics — An Introducation to International Relations,
            av John Baylis och Steve Smith, 1997) anser nedskärningar inom
            offentlig sektor leder till tre effekter: För det första påverkar
            nedskärningar i offentlig service, såsom hälsovård, utbildning
            och sociala trygghetssystem, särskilt kvinnors möjligheter att
            arbeta. För det andra är kvinnor överallt de som har det övergripande
            ansvaret för familj och hushållsarbete, och när det (ofta otillräckliga)
            statliga stödet skärs ner eller dras in måste kvinnorna kompensera
            det genom egen tid eller eget arbete. För det tredje är kostnaden
            för globaliseringen ojämnt fördelad: begreppet ”feminisering av
            fattigdomen” syftar på den ökande andelen, likaväl som antal,
            av kvinnor och deras barn som lever i fattigdom. (fritt översatt).
          </p>
          <p xml:id="i-F2gcX9rnQNi2jJQVnj8mQR">
            I regeringens skrivelse Spelregler för globala marknader — svensk
            strategi för ökad internationell finansiell stabilitet (2002/03:118)
            framför regeringen åsikten att en framgångsrik liberalisering
            måste ske stegvis och inte på en gång. Under avsnittet begränsningar
            i kapitalflöden anför regeringen ståndpunkten att det ibland kan
            vara bra med begränsningar av kapitalflöden, men att ”på sikt
            är kapitalbegränsningar både kostsamma och ineffektiva. Framför
            allt hämmar de utvecklingen av den inhemska finansiella marknaden
            och riskerar att bidra till en ojämlik inkomstfördelning.” Regeringen
            följer alltså i stort sett samma politiska linje som förs av dagens
            IMF och Världsbanken. Dessa institutioner har tagit vissa steg
            bort från sin fundamentalistiska hållning till hur en ekonomi
            bör skötas, men har fortfarande i grunden samma inställning som
            för 10 år sedan. Synsättet tycks vara att privatiseringar och
            avregleringar alltid är av godo, men till skillnad från tidigare
            inställning ska de nu ske i varsammare och långsammare takt. Avregleringen
            handlar dock i grunden om att flytta fram positionerna för dem
            som äger kapital på de globala marknaderna. Efter de ekonomiska
            sammanbrotten under 90-talet kan utländska investerare lägga under
            sig t.ex. Östasiatiska banker, företag och naturtillgångar till
            underpriser efter devalveringar som IMF tvingat fram. Samma sak
            sker på börserna över hela världen, där de snabba kursfallen utnyttjas
            av penningstinna placerare som kommer över aktier till extrapris.
            Detta är knappast en utveckling som bidrar till en mer jämlik
            värld. Inkomstskillnaderna har på de senaste tio åren ökat mellan
            nord och syd, men också mellan människor i i-länder (t.ex. USA,
            Storbritannien, Nya Zeeland, Japan och Sverige). Att hävda att
            avregleringar leder till minskade inkomstskillnader är således
            inte överensstämmande med verkligheten. Avregleringar har på många
            håll just varit orsaken till de kriser som uppstått. Ekonomen
            Kenneth Hermele utrycker det så här (ur boken Det globala kasinot):
            En anledning till att Asienkrisen kommit att väcka så många frågor
            om det internationella systemets spelregler är att den på ett
            irriterande sätt ifrågasätter den nyliberala strömfårans påståenden.
            Denna uppfattning
          </p>
          <p xml:id="i-MyaraUnN4HApv6scSfgXSd">
            betonar att staten är skadlig medan marknaden är dynamisk, och
            att avregleringar släpper fram denna dynamik. Asienkrisen visade
            på
          </p>
          <pb facs="riksdagen-motions-pdf/data/200405/mot_200405_U_279/mot_200405_U_279-0005.pdf"/>
          <p xml:id="i-HfLMmvdagx4cJ19Lz5uxoJ">
            motsatsen: det var de avreglerade marknaderna som var stötestenen,
            krisens centrum var den privata sektorn inte staten.
          </p>
          <p xml:id="i-SSLH3nErfARMKibSCbUEkA">
            Den hårda ekonomiska linje som IMF och Världsbanken pådyvlat
            en rad länder (som villkor för att få lån) har inte tagit hänsyn
            till låneländernas betalningsförmåga eller vilka sociala och ekologiska
            effekter som t.ex. strukturanpassningsprogrammen orsakat. En enda
            politisk linje har gällt och det har inte funnits utrymme för
            avvikelser. En ensidig konditionalitet har inte heller lett till
            ekonomisk stabilitet. Under de senaste 20 åren har 75 26 av IMF:s
            medlemsländer hamnat i inansiella kriser av mer eller mindre allvarligt
            slag. Under 1990-talet fick vi även flera riktigt djupa kriser
            som i Mexiko 1994, Ostasien och Ryssland 1997-1998 och Argentina
            2002. Om den strikta konditionaliteten hade varit bra hade även
            flera länder lyckats tas sig ur sin skuldkris. Den amerikanska
            ekonomen Jeffrey Sachs har undersökt saken och kommit fram till
            att endast 14 24 av 59 undersökta länder har upphört att ständigt
            hamna i betalningsproblem. FN:s handels- och utvecklingsorganisation
            (UNCTAD) har undersökt om det går bättre för fattiga länder som
            har strukturanpassningsprogram än för dem som inte har det. Undersökningen
            visar att oavsett om länderna följt den angivna politiken eller
            ej så är attigdomen konstant (mätt som andel av befolkningen som
            försöker klara sig på under en dollar om dagen). Vänsterpartiets
            syn är att det måste vara varje lands valfrihet att själv få bestämma
            politisk inriktning och vilka verktyg som ska användas för att
            uppnå god ekonomisk politik. Sverige bör i internationella sammanhang
            verka för att hindra IMF och Världsbanken från att försöka påtvinga
            enskilda änder en viss form av ekonomisk politik, som till exempel
            en avreglering av valutahandeln. Detta bör riksdagen som sin mening
            ge regeringen till känna. När finansutskottet behandlade ett liknande
            krav från Vänsterpartiet 2003, sade utskottet:
          </p>
          <p xml:id="i-Kd9tUHUjccq4FjvnodJ76C">
            Enligt utskottets mening fyller konditionaliteten en nödvändig
            roll i IMF:s långivning. Rätt utformad kan den skapa förutsättningar
            för en snabb återhämtning i länder som drabbats av en finansiell
            eller ekonomisk kris samt förhindra att länderna i framtiden hamnar
            i liknande situationer. Däremot är det enligt utskottets mening
            viktigt att den pågående reformeringen = fortsätter. Utskottet
            delar regeringens ståndpunkt i skrivelsen att Sverige bör arbeta
            för att konditionaliteten blir mer resultatorienterad. Lånevillkoren
            bör i större utsträckning än tidigare sättas utifrån vad man vill
            uppnå i stället för vilka konkreta ekonomisk- politiska åtgärder
            ett land bör vidta. En sådan ordning skulle öka låntagarländernas
            flexibilitet och öka deras eget ansvar för att vidta de åtgärder
            som krävs för att häva en akut kris och skapa förutsättningar
            för en långsiktigt hållbar ekonomisk och social utveckling.
          </p>
          <p xml:id="i-C6zy7X3891N7rPJLTiMRK8">
            Utskottet går delvis Vänsterpartiet till mötes, men väljer ändå
            att avslå yrkandet. Utskottet menade att förslagen i motionen
            låg i linje med de åtgärder som regeringen presenterat i sin skrivelse.
            Bland annat ansåg utskottet, liksom regeringen, att Sverige bör
            arbeta för att konditionaliteten blir mer resultatorienterad.
            En mer resultatorienterad inriktning är i och för sig bra men
            tillmötesgår inte andemeningen i yrkandet. Mer
          </p>
          <p xml:id="i-A6BY8SY6RTY9Uhwow3g7yb">
            2004/05:U279
          </p>
          <pb facs="riksdagen-motions-pdf/data/200405/mot_200405_U_279/mot_200405_U_279-0006.pdf"/>
          <p xml:id="i-4wA2iLhGyRsaDgRHVwErPa">
            2004/05:U279
          </p>
          <p xml:id="i-8mK9TFkAPAFJnNT9Eq11AM">
            resultatorienterade villkor får inte åsidosätta demokratiskt
            valda regeringars och parlaments önskan om vad villkoren ska innehålla
            eller hur de ska nås. Regeringen säger t.ex. i skrivelsen att
            gradvisa kapitalliberaliseringar ska skräddarsys efter enskilda
            länders förutsättningar och omständigheter. Då handlar det alltså
            inte om att få möjlighet att välja en annan politik utan att göra
            den normativa ekonomiska inriktningen lite bättre och i en långsammare
            takt. Den rådande konditionaliteten är oerhört kritiserad av olika
            intresseorganisationer. Dagens konditionalitet betyder nämligen
            inte bara att det ställs allmänna krav på t.ex. minskade offentliga
            utgifter (vilket i sig kan ifrågasättas) för att nå budgetbalans,
            utan det ställs även specifika krav på hur dessa ska uppnås. Det
            kan vara krav på att inte få höja lärares eller offentliganställdas
            löner (Zambia 2001, Honduras 2003) eller att privatisera pensionssystemet
            (Nicaragua 2002). Sverige bör i IMF och Världsbanken agera för
            en revidering av konditionaliteten så att demokratiskt valda regeringar
            och parlament ges ett större inflytande över lånevillkoren som
            ställs på lånelandet. Detta bör riksdagen som sin mening ge regeringen
            till änna.
          </p>
          <p xml:id="i-Dpf7DU8sNbE6YCcSwgkDkq">
            Mer makt till u-länderna
          </p>
          <p xml:id="i-9MPXxaGC4N3yo1r5CikSbt">
            dag har utvecklingsländerna ett begränsat inflytande i IMF och
            Världsbanken. Det leder ofta till att det är i-länderna som dominerar
            det politiska och ekonomiska språket om vad som är bra eller dålig
            ekonomisk politik. Det finns återkommande rapporter från det civila
            samhället om exempel där IMF:s och Världsbankens makroekonomiska
            recept ofta anses oförenliga med vad det civila samhället uppfattar
            som fattigdomsbekämpning. Ett exempel är avgiftsbeläggning av
            hälsovård för fattiga. När folkliga organisationer vill diskutera
            dessa frågor med respektive regeringar möts de ofta av beskedet
            att IMF:s och i viss mån Världsbankens ”recept” inte är örhandlingsbara
            när de nationella fattigdomsstrategierna ska utformas. Regeringen
            anför i skrivelsen Spelregler för globala marknader — svensk strategi
            för ökad internationell finansiell stabilitet (2002/03:118), att
            u-lände- rnas formella inflytande bör förbättras genom att öka
            den del av röstetalen som fördelas mellan medlemsländerna. Det
            skulle då innebära att u-ländernas röstandel ökar vid de årliga
            årsmötena för IMF och Världsbanken. Nyligen har även Gunnar Lund
            och Karin Jämtin (i samband med finans- och utrikesutskottets
            möte inför IMF:s och Världsbankens årsmöten 2 och 3/10) påtalat
            vikten av att röststyrkan som samtliga medlemsländer erhåller,
            oavsett storlek, bör höjas till den ursprungliga nivån som rådde
            vid bildandet av BWI. Det skulle betyda att basrösternas andel
            av totala röster höjs från dagens 2 920 till att utgöra 11 96
            av totala röster. Vänsterpartiet delar regeringens syn på vikten
            av att öka inflytandet för u- länderna. Ökningen av basrösternas
            andel av totala röster är ett steg i rätt riktning. Men för att
            verkligen få genomslagskraft för u-ländernas inflytande och åsikter,
            räcker det inte att få mer makt på årsmötena. Utvecklingsländerna
          </p>
          <pb facs="riksdagen-motions-pdf/data/200405/mot_200405_U_279/mot_200405_U_279-0007.pdf"/>
          <p xml:id="i-F6KA6ujM3B2U8sa7WjwNwy">
            måste även i större utsträckning få plats i det operativa arbetet,
            dvs. i de båda institutionernas exekutivstyrelser. Fördelningen
            av platser i styrelserna bygger inte på att varje land har en
            likvärdig röststyrka. De fem största länderna (dvs. de som bidrar
            med mest pengar: USA, Japan, Tyskland, Frankrike och Storbritannien)
            har var sin plats i de två styrelserna. Sedan har även Ryssland,
            Saudiarabien och Kina en plats var, eftersom de anses vara politiskt
            viktiga länder. Resterande länder (176 stycken) delar därefter
            på 16 platser och av dessa får 46 afrikanska länder dela på två
            ledamöter. Röststyrkan bestäms således av storleken på respektive
            lands ekonomi. USA har tillsammans med sju andra stora industriländer
            nästan 5096 av rösterna i IMF och Världsbanken. Det är av största
            vikt att de länder som ofta kommer i fråga om lån även har ett
            större inflytande. Sverige bör agera för att utvecklingsländernas
            inflytande inte bara ökar i röststyrka utan även vad gäller antalet
            representanter i IMF:s och Världsbankens styrelser. Detta bör
            riksdagen som sin mening ge regeringen till känna.
          </p>
          <p xml:id="i-5Tvasv6AWLbgoaHborJxGJ">
            Större insyn för riksdag, allmänhet och ideella organisationer
          </p>
          <p xml:id="i-UXjhgGuN6h2XUNDLTGyW8Y">
            Det är av avgörande betydelse att den strategi som regeringen
            har gentemot internationella församlingar är tydlig och transparent.
            En öppen och offentlig redovisning av Sveriges handlande ökar
            legitimiteten och trovärdigheten, vare sig allmänhet, politiska
            partier eller intresseorganisationer delar eller inte delar den
            handlingslinje Sverige för fram. Det är av allmänt intresse för
            medborgarna i Sverige att få veta hur vår representant i IMF och
            Världsbanken agerar, hur man kommer överens om sitt agerande mellan
            de länder som vi delar ledamotsstol med och vilka resultat man
            uppnått. Detta är något som för de flesta, såväl riksdagen, intresseorganisationer,
            medborgare som medier, i dag är okänt. I andra länder avlägger
            länderrepresentanterna årliga rapporter, parlamentariker ingår
            i delegationer, hearings anordnas, m.m. I USA, Storbritannien,
            Tyskland, Frankrike och Italien lägger man ut sina rapporter på
            Internet. Någon liknande ordning har vi inte i Sverige. Man kan
            invända att den nordisk-baltiska representationen är liten inom
            Världsbanken om man t.ex. jämför med USA. Men det är knappast
            ett argument för att legitimera bristande information. Det vore
            alltså rimligt att en likartad ordning infördes i Sverige. Regeringen
            bör undersöka hur man kan öka insynen och redovisningen av hur
            den nordisk- baltiska representanten i IMF och Världsbanken agerar
            och vilka resultat man uppnått utifrån den förda politiska linjen.
            Detta bör riksdagen som sin mening ger regeringen till känna.
            Förra året motionerade Vänsterpartiet om att regeringen årligen
            ska rapportera till riksdagen om Sveriges agerande i IMF och Världsbanken
            och att ansvarig minister inför varje vår- och höstmöte diskuterar
            den svenska
          </p>
          <p xml:id="i-YN9Zb3Dw1VibBBpMrgZS5a">
            2004/05:U279
          </p>
          <pb facs="riksdagen-motions-pdf/data/200405/mot_200405_U_279/mot_200405_U_279-0008.pdf"/>
          <p xml:id="i-KzuUvkcB3H8Ns2tXPcmCQ7">
            2004/05:U279
          </p>
          <p xml:id="i-E6YkT1rLBzbaAR3m7cUymd">
            linjen så att denna också blir offentliggjord för allmänheten.
            Vi är därför glada för att riksdagen beslutat att en årlig rapportering
            nu ska ske och att regeringen tagit till sig av kritiken genom
            att inför årsmötena låta ledamöterna i finans- och utrikesutskottet
            få möjlighet att ställa frågor till ansvarig minister. Tyvärr
            är utskottsutfrågningen inte offentlig, vilket minskar insynen
            för allmänhet och ideella organisationer. För att förbättra dialog
            och förståelse mellan olika parter bör regeringen anordna offentliga
            möten, där regeringen har chans att redovisa och tydliggöra regeringens
            tänkta politiska linje inför årsmötena i IMF och Världsbanken.
            Detta bör riksdagen som sin mening ge regeringen till känna. Vidare
            bör även riksdagens egna arbete skärpas upp och tydliggöras. Det
            finns idag en oklarhet om vem som har det övergripande ansvaret
            för frågor som rör IMF och Världsbanken. För att kunna leva upp
            till de höga utvecklingspolitiska målen på området, krävs att
            riksdagen är välinformerad. I annat fall motverkas ett aktivt
            deltagande för att använda Sveriges inflytande i Världsbanken
            och IMF med sikte på att nå en hållbar och rättvis utveckling.
            Riksdagen behöver tydliggöra vilket utskott i riksdagen som har
            det övergripande ansvaret för frågor som rör Sveriges politik
            i IMF och Världsbanken, och det ansvariga utskottet bör årligen
            samla sina ställningstaganden i ett betänkande. Vänsterpartiet
            verkar för en sådan förändring av riksdagens arbetsformer.
          </p>
          <p xml:id="i-6HDUMdCGHeL5bnbrAqemF1">
            Fattigdomsbekämpning är också fördelningspolitik
          </p>
          <p xml:id="i-UMhbTbdSWo5xmJAzoqo6Cm">
            Många utvecklingsländer har stora utlandsskulder. Detta hotar
            utvecklingen och fattigdomsbekämpningen i hela världen. IMF och
            Världsbanken tog i mitten av 90-talet initiativ till det som kallas
            för HIPC (Heavily Indebted Poor Countries). Målet är att de fattigaste
            länderna ska uppnå en hållbar skuldsituation, där det inte finns
            något behov av att låna från IMF. Tyvärr har HIPC inte lyckats
            lösa problemen med skulderna. IMF och Världsbanken måste därför
            ta ett större ansvar för den utlåning man beviljat och inte påföra
            allt ansvar på låntagarna. Trevande försök har gjorts för att
            bemöta kritiken mot HIPC, vilket framtagande av PRS-strategin
            visar (Poverty Reduction Strategies). PRS är än så länge relativt
            nytt, så det är svårt att dra långtgående slutsatser av den nya
            strategin mot fattigdomsbekämpning. Dock verkar det i praktiken
            inte ha hänt så mycket när det gäller inflytandet för låneländerna
            och vilken ekonomisk-politisk väg som måste beträdas. Sverige
            bör i Världsbanken och IMF föra fram åsikten om behovet av att
            skriva av skulderna till HIPC-länderna utan att som motprestation
            kräva ekonomiska reformer som är politiskt kontroversiella och/eller
            tar lång tid att genomföra. Detta bör riksdagen som sin mening
            ge regeringen till känna. För att kunna nå FN:s millennieål, som
            bl.a. innebär en halvering av fattigdomen fram till 2015, är det
            viktigt att även IMF och Världsbanken
          </p>
          <pb facs="riksdagen-motions-pdf/data/200405/mot_200405_U_279/mot_200405_U_279-0009.pdf"/>
          <p xml:id="i-833gVzFWBJwMoksssGydvs">
            aktivt bidrar till att förverkliga målen. Institutionerna bekänner
            sig nu mer till att fattigdomsbekämpning är det överordnade målet.
            Men dessvärre betyder det ofta samma sak som ekonomisk tillväxt.
            Ingen hänsyn tas till hur den ökade produktionen av varor och
            tjänster fördelas. Om millenniemålen ska nås krävs inte bara en
            ökad tillväxt utan minst lika viktigt är att det finns ördelningspolitiska
            nycklar som verkligen ger människor möjlighet att lämna attigdomen.
            Regeringen har visat förståelse för denna åsikt. Gunnar Lund,
            minister för internationell ekonomi och finansmarknader, och Karin
            Jämtin, biståndsminister, har nyligen framfört att regeringen
            välkomnar Världsbankens analys av sambandet mellan en jämnare
            inkomstfördelning och tillväxt. De båda ministrarna har också
            påtalat att IMF:s reformprogram bör förbättras på så sätt att
            olika alternativa vägar för att nå makroekonomisk stabilitet och
            tillväxt prövas med hänsyn till vilka sociala effekter dessa får.
            Regeringens politiska linje är en positiv kursändring. En tillväxt
            utan en rättvis fördelning kommer aldrig att leda till minskad
            fattigdom. Riksdagen bör därför ta ställning för en sådan inriktning,
            men även koppla den till millenniemålen. BW-institutionernas verksamhet
            bör utvärderas i förhållande till hur väl man nått millenniemålen.
            Sverige bör agera för att inriktningen av attigdomsbekämpningen
            inom IMF och Världsbanken tar hänsyn till vikten av en rättvis
            fördelningspolitik och att institutionernas verksamhet utvärderas
            i förhållande till millenniemålen. Detta bör riksdagen som sin
            mening ge regeringen till känna.
          </p>
          <p xml:id="i-QGYtKGJFgBPXujq7di7fdD">
            Lån som leder till att klimatmålen nås
          </p>
          <p xml:id="i-SSCMkMBWaxmdCZ7qKovfYm">
            IMF och Världsbanken har med sin storlek en möjlighet att styra
            resurser till åtgärder som leder till att klimatmålen uppnås.
            Det hot om klimatförändringar som de flesta nu erkänner finns
            är ett oerhört stort globalt problem, och en verklig klimatförändring
            skulle i stor utsträckning drabba de fattiga människorna mest.
            Världsbanken satsar fortfarande på väldigt storskaliga projekt
            såsom dammbyggen, projekt för utvinning och export av fossila
            bränslen, pappers- och massafabriker, stålverk eller gruvindustri.
            Det är verksamheter som har stor påverkan på miljön. Många frivilligorganisationer
            oroar sig för Världsbankens utlåning till projekt som innebär
            en stor miljöpåverkan och stora förändringar för människor i lokalområdet.
            En utvärdering har skett av Världsbanken tillsammans med flera
            frivilligorganisationer (Extractive Industry Review). Rapporten
            rekommenderar att banken fasar ut utlåningen till utvinning av
            fossila bränslen och successivt ökar utlåningen till projekt med
            förnyelsebara energikällor. Rapporten berör även ursprungsbefolkningens
            rättigheter om att få information och möjlighet att godkänna projekten.
            Dessvärre verkar Världsbankens administration kallsinnig till
            rapportens rekommendationer. Sverige bör i Världsbanken agera
            för att banken har en inriktning som uppmärksammar växthuseffektens
            stora problem för fattiga människor i
          </p>
          <p xml:id="i-LuimQKo7YFR2eNv3EmA7ZM">
            2004/05:U279
          </p>
          <pb facs="riksdagen-motions-pdf/data/200405/mot_200405_U_279/mot_200405_U_279-0010.pdf"/>
          <p xml:id="i-Pfusf7rTNaNFgUBM7GW8qG">
            2004/05:U279
          </p>
          <p xml:id="i-4W22udPQn4YybXFbK5WX6e">
            10
          </p>
          <p xml:id="i-9RWCKQLZs2SfStx1k8g4Vh">
            utvecklingsländerna. Detta bör riksdagen som sin mening ge regeringen
            till känna. Sverige bör i IMF och Världsbanken agera så att Kyotoprotokollet
            implementeras och att lån till utvecklingsländerna ligger i linje
            för att nå klimatmålen. Detta bör riksdagen som sin mening ge
            regeringen till känna.
          </p>
          <p xml:id="i-2wMjMUSK1V9WBFF9JwD58c">
            Vatten är ingen vara, utan en rättighet
          </p>
          <p xml:id="i-MRpUnPfXfKvCEq8ziYVcRo">
            Under de senaste åren har vattenfrågor blivit ett stort diskussionsämne.
            Omfattande kritik har riktats mot att IMF och Världsbanken ställer
            krav på att vattenverk och liknande ska privatiseras för att landet
            ska beviljas ett lån. Eftersom behovet av ny infrastruktur för
            vattendistribution ofta är stort blir pressen stor på lånelandet
            att acceptera villkoren fast man egentligen inte önskar en sådan
            utveckling. Vatten är en livsnödvändighet för människor och kan
            inte betraktas som vilken vara som helst på en marknad. Vatten
            är en gemensam resurs som, liksom luften vi andas, inte kan ha
            ett pris. Oavsett ekonomisk standard måste alla människor ha rätt
            till vatten. Distribution av vatten är ett s.k. naturligt monopol
            och då bör det finnas en demokratisk och gemensam styrning av
          </p>
          <p xml:id="i-DzxixCDkChzT5mpQ72XToo">
            denna resurs. Om vi ska leva upp till millenniemålen om en halvering
            av antalet fattiga till år 2015, måste vattentillgångarna säkras
            och inte vara föremål för profitinriktade företag. Ett privat
            företag har inget samhällsansvar och incitamentet för ett privat
            företag att erbjuda fattiga människor bra och billigt vatten är
            svagt. De fattiga har som bekant en svag betalningsförmåga. Bland
            de som uppmärksammat problemet med vattenprivatiseringar finns
            Forum Syd, en samarbetsorganisation inom folkrörelsebiståndet
            med nästan 200 svenska organisationer, en organisation väl insatt
            i de problem som IMF:s och Världsbankens lån kan orsaka. På deras
            hemsida kan man läsa om konkreta exempel när det gäller vattenprivatiseringar:
            Några uppmärksammande exempel:
          </p>
          <p xml:id="i-3V6V3YV4cm4jvHzBAuL1ab">
            « Bland de mest uppmärksammade projekten är vattendistributionen
            i Cochabamba, Bolivia, som regeringen lät hyra ut till ett dotterbolag
            till amerikanska Bechtel efter att Världsbanken hotat med att
            ställa in 600 miljoner USD i skuldavskrivningar. Bechtel höjde
            priset på vatten så kraftigt att många fick svårt att klara utgiftshöjningen
            och stora protester tvingade regeringen att avbryta kontraktet.
            Nu har Bechtel stämt Bolivia på 30 miljoner USD för kontraktsbrott,
            ärendet hanteras av Världsbankens eget organ för tvistlösning
            ICSID, « I Ghana har IMF och Världsbanken flera år arbetat för
            att privata aktörer ska sköta vattendistributionen i städerna.
            En privatisering genom ett 10-årigt leasingavtal var på väg och
            under tiden krävde institutionerna att verksamheten skulle anpassas
            till det. I mars 2002 skrev Världsbanken ett avtal med Ghana med
            villkor att vattenpriserna ger full kostnadstäckning och automatiskt
            kopplas till kursen på utländsk valuta. Efter stora protester
            från NGOs, och då det visat sig att utländska vattenbolag inte
            var beredda att investera några stora summor i projektet, ändrades
            planerna till en kortare utleasning. NGOs i Ghana menar att det
            går att förbättra vattendistributionen genom reformer som inte
            innebär
          </p>
          <pb facs="riksdagen-motions-pdf/data/200405/mot_200405_U_279/mot_200405_U_279-0011.pdf"/>
          <p xml:id="i-H4KjDHuUeB2PAamY1vRjPs">
            orimliga kostnadsökningar för de fattiga eller att driften överlåts
            till transnationella bolag, » I slutet av 2002 ställde IMF krav
            på Nicaragua att privatisera det statliga vattenkraftbolaget.
            Förslaget kritiserades hårt av landets NGOS. Parlamentet hade
            tidigare beslutat om ett moratorium = för vattenprivatiseringar
            tills ett nationellt regelverk kunde vara på plats. Till slut
            drog IMF tillbaka det specifika kravet på utförsäljning av bolaget,
            men begärde att privatiseringsprocessen ska fortsätta, » IMF har
            även vid ett antal andra tillfällen tryckt på för privata lösningar
            av vattendistribution och avloppshantering. År 2000 fanns den
            typen av krav med som del ibland annat avtal med Benin, Guinea
            Bissau, Nicaragua, Niger, Rwanda och Tanzania.
          </p>
          <p xml:id="i-Ss8gmGMGmGvwC5nYJa6Ney">
            Den svenska regeringen har via sin representant i IMF och Världsbanken
            röstat för de lånevillkor som ställs på utvecklingsländerna. Inte
            vid något tillfälle har Sverige röstat emot ett vattenprojekt
            som ska privatiseras. Officiellt är den svenska linjen att det
            är självklart att lånevillkoren ska anpassas utifrån utvecklingsländernas
            perspektiv, men i praktiken verkar det inte ske någon styrning
            av representanten i den nordiska-baltiska kretsen. Sverige bör
            i IMF och Världsbanken agera för att privatiseringar inom vattensektorn
            inte ska vara ett krav för att beviljas lån. Detta bör riksdagen
            som sin mening ge regeringen till känna. Sverige har goda erfarenheter
            av att erbjuda hela befolkningen vatten av god kvalité och till
            ett lågt pris. Sverige skulle med de kompetens vi besitter kunna
            dela med oss av vårt kunnande. På 1990-talet stödde vi de baltiska
            staternas arbete med att bygga upp kommunal vattendistribution.
            Det är en erfarenhet Sverige bör sprida till övriga delar av världen.
            Sverige bör i internationella institutioner dela med sig av vår
            erfarenhet och kunnande av att driva vattenverk och vattendistribution
            i offentlig regi. Detta bör riksdagen som sin mening ge regeringen
            till känna.
          </p>
          <p xml:id="i-4Um6Pzq9mUeJADtH3jU5mR">
            Stockholm den 1 oktober 2004 Lars Ohly (v)
          </p>
          <p xml:id="i-WEKPgT8GeXuR1goRXqUSTS">
            Lars Bäckström (v) Rossana Dinamarca (v) Mats Einarsson (v) Marie
            Engström (v) Owe Hellberg (v) Berit Jöhannesson (v) Sten Lundström
            (v) Alice Åström (v)
          </p>
          <p xml:id="i-2Jt3Ytr2n1Pnu5xP9VmiEy">
            2004/05:U279
          </p>
          <p xml:id="i-CRyWCSQBNJArWVTjVAx429">
            21
          </p>
        </div>
      </div>
    </body>
  </text>
</TEI>
