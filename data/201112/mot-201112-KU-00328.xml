<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KU-00328">
  <teiHeader>
    <fileDesc>
      <titleStmt>
        <title>Ökad insyn i Kungl. hovstaterna</title>
        <author corresp="i-9fdWbFK67588CD12XaNZBq">av Sven-Erik Österberg m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökad insyn i Kungl. hovstaterna</title>
          <idno type="rdwebb">GZ02K328</idno>
          <rs type="number">K328</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GZ02K328/text</ref>
          <ref type="dokument_url_html">http://data.riksdagen.se/dokument/GZ02K328</ref>
          <ref type="dokumentstatus_url_xml">http://data.riksdagen.se/dokumentstatus/GZ02K328</ref>
          <ref type="doc">http://data.riksdagen.se/fil/D1296BF6-CD91-4985-A813-4986AC52E76E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YP25iT3t9zdY2dpPgshs5z</idno>
            <name>Phia Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9bqWLXmB7Cb3r3JUmkkLBy</idno>
            <name>Hans Ekström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3hmS3YtKuXCDu8pntcLAdc</idno>
            <name>Hans Hoff</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AZLUb1tb1XBKEbcvPVdCkZ</idno>
            <name>Helene Petersson i Stockaryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9fdWbFK67588CD12XaNZBq</idno>
            <name>Sven-Erik Österberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SLMauHd9udrtkguQd9gymK</idno>
            <name>Billy Gustafsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M23BS4pwpwrtwve6gJyGnJ" type="signed"/>
        <correspContext corresp="i-M23BS4pwpwrtwve6gJyGnJ">
          <note type="signatory" corresp="i-YP25iT3t9zdY2dpPgshs5z"/>
          <note type="signatory" corresp="i-9bqWLXmB7Cb3r3JUmkkLBy"/>
          <note type="signatory" corresp="i-3hmS3YtKuXCDu8pntcLAdc"/>
          <note type="signatory" corresp="i-AZLUb1tb1XBKEbcvPVdCkZ"/>
          <note type="signatory" corresp="i-9fdWbFK67588CD12XaNZBq"/>
          <note type="signatory" corresp="i-SLMauHd9udrtkguQd9gymK"/>
        </correspContext>
        <correspAction xml:id="i-44xkuQj9YVXau6a6v2Vx1j" type="numbering">
          <date when="2011-10-10"/>
        </correspAction>
        <correspAction xml:id="i-3fDiuNUncXKgAFw1HfH5PR" type="submission">
          <date when="2011-10-05"/>
        </correspAction>
        <correspAction xml:id="i-MHpedNhff8mhrZ5WeG8U2U" type="transfer">
          <date when="2011-09-29"/>
        </correspAction>
        <correspAction xml:id="i-3Xvjm6Kf8mn7sA7mEwrwnw" type="assigned"/>
        <correspContext corresp="i-3Xvjm6Kf8mn7sA7mEwrwnw">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HTTWuyDm5grnXtQkZd9iCQ" type="motBody">
        <div xml:id="i-JKrnQCYvaDbji75i21LGhd" type="motProposal" subtype="förslag">
          <head xml:id="i-7RvzFbec3MHQWmzt1s15Pf">
            Förslag till riksdagsbeslut
          </head>
          <p xml:id="i-3dWUYKoQdhXj5YpM9DDkTS">
            Riksdagen tillkännager för regeringen som sin mening vad som
            anförs i motionen om att se över den överenskommelse om redovisning
            av anslaget till kungliga hovstaterna som träffats mellan regeringen
            och riksmarskalksämbetet.
          </p>
        </div>
        <div xml:id="i-UHwJaRPs7z2zqyt8qhkQ76" type="motContent">
          <head xml:id="i-Ww22wzMX7jPXXzfx6HknGB" type="h1">
            Inledning
          </head>
          <head xml:id="i-CiViaViPS9M5pGsBsGqqLt" type="h1">
            I samband med grundlagsförändringarna i början av 1970-talet
            reglerades också villkoren för den svenske konungen som statschef.
            I den s.k. Torekovs-uppgörelsen kom man, över blockgränserna,
            överens om principerna för detta principer som fortfarande gäller.
          </head>
          <p xml:id="i-8PUHrvgdVPEMpQNHekx1mg">
            De politiker som arbetade fram den dåvarande grundlagsförändringen
            lyckades skapa en grundlag som både var anpassad efter den tidens
            förhållanden, som samlade en mycket bred majoritet bakom förslagen
            och där förslagen var så väl utformade att de fortfarande till
            absolut största del känns moderna. Det finns ingen anledning att
            tycka annat än att vår nuvarande grundlag, inklusive villkoren
            för statschefen, tjänat oss väl.
          </p>
          <p xml:id="i-9AZDuS3aL3GkrwijCgtNRK">
            Grundlagarna är det fundament som vår demokrati bygger på. Därför
            kan inte grundlagarna ses som vilket politiskt område som helst
            där dagspolitiken ska styra och där tvära kast och ändringar kan
            ske med små marginaler. Grundlagar ska ändras med försiktighet,
            eftertanke och breda majoriteter.
          </p>
          <p xml:id="i-RFGuLHYdni3tHbTKRkmeh8">
            Grundlagen ändrades så sent som denna mandatperiod efter ett
            flerårigt arbete där riksdagens partier deltog. Vi ser därför
            ingen anledning i nuläget till några radikala förslag till förändringar
            av det system som i dag reglerar statschefens villkor. Men det
            finns heller inte anledning att lägga en död hand över olika förslag
            till förbättringar och förfiningar av systemet som inte strider
            mot de ursprungliga grundprinciperna.
          </p>
          <head xml:id="i-6f2B5iw389cHSTdBRGf1qx" type="h2">
            Aktuell situation
          </head>
          <p xml:id="i-ANKEyoTn2h6fGmKCC9dCgR">
            Regeringen och Riksmarskalksämbetet träffade 1996 en överenskommelse
            om hur medelsanvändningen av anslaget till Kungl. hovstaterna
            skulle redovisas. Detta skulle ske i en årlig verksamhetsberättelse.
            Av det totala anslaget tillfördes Hovstaten 51 procent medan Slottsstaten
            tilldelades 49 procent. Den verksamhet som Hovstaten bedriver
            omfattades inte av Riksrevisionens granskning enligt lagen (2002:1022)
            om revision av statlig verksamhet m.m.
          </p>
          <p xml:id="i-K2C3twpgimrtHAhmACCjB4">
            Från anslaget till Hovstaten betalades kostnader för representation
            och statsbesök, resor transporter och personal m.m. samt levnadsomkostnader
            som var direkt kopplade till statschefens funktion och alltså
            inte är av rent privat karaktär. Anslagsfördelningen mellan Hovstaten
            och Slottsstaten grundade sig på relationen mellan deras faktiska
            kostnader 1996. Kostnadsfördelningsnyckeln skulle gälla långsiktigt
            och inte rubbas av smärre förändringar i organisationen eller
            verkligt kostnadsutfall.
          </p>
          <p xml:id="i-3iXLb1HAFkYNiDYHTiFxRR">
            Den senaste förändringen av möjligheterna till offentlig insyn
            i anslaget till Kungl. hovstaterna gjordes i samband med riksdagens
            beslut med anledning av budgetpropositionen 2005/06. Då enades
            regeringen och Riksmarskalksämbetet om att komplettera överenskommelsen
            från 1996 när det gäller insyn i fråga om den verksamhet som bedrivs
            inom ramen för anslaget till Kungl. hovstaterna. Som grund för
            en eventuell framtida ändring av anslagsfördelningen mellan Hovstaten
            och Slottsstaten skall fortsättningsvis större organisatoriska
            förändringar dem emellan redovisas i verksamhetsberättelsen för
            det budgetår då förändringen sker. Vidare skall verksamhetsberättelsen
            bli utförligare när det gäller den verksamhet som bedrivs inom
            ramen för anslaget till Hovstaten.
          </p>
          <p xml:id="i-S7Qj6WsiniEpgbUxM2QGzM">
            Förutom uppgifter om antalet anställda skall även antalet resdagar
            och antalet gäster vid olika slags representation redovisas, liksom
            uppgifter avseende Hovstallet. Information skall ges om de olika
            organisatoriska enheternas andel av de sammanlagda kostnaderna
            för Kungl. hovstaterna. Därvid skall samtliga kostnader som anslaget
            är avsett att täcka vara fördelade på de berörda enheterna. Anslagets
            fördelning på de olika verksamhetsområdena skall bli föremål för
            en kontinuerlig diskussion mellan Riksmarskalksämbetet och Regeringskansliet.
          </p>
          <head xml:id="i-DQnB8tW1C4UitDKqowMg5v" type="h2">
            Behov av förändringar
          </head>
          <p xml:id="i-4QXDwiBTr474zC8LHaVmu6">
            Principen att alla utgifter rörande offentlig verksamhet ska
            redovisas och att redovisningen ska vara tillgänglig för alla
            gäller som visas ovan således inte fullt ut för redovisningen
            av hur statschefen använder sitt anslag. Då anslaget är avsett
            att täcka utgifter för sådant som normalt anses tillhöra den privata
            sfären är det i sig inget konstigt med detta.
          </p>
          <p xml:id="i-QHBerZSompatmkCGfygg8U">
            Den senaste tiden har dock en debatt i samhället börjat föras
            om hur vår nuvarande statschef historiskt använt de medel riksdagen
            ställer till hans förfogande i sin roll som statschef. Det är
            en debatt värd att ta på största allvar. Hela systemets legitimitet
            bygger på det förtroende allmänheten har för hur den sittande
            statschefen använder de allmänna medel denne har till sitt förfogande.
            Detta eftersom insynen i hur de används, på goda grunder, är begränsad.
            När det förtroendet ifrågasätts av allmänheten blir det därför
            också ett indirekt ifrågasättande av hela systemet. Det finns
            därför ett behov av att fundera på vilka åtgärder som kan vidtas
            för att stärka legitimiteten och därmed hela systemet.
          </p>
          <p xml:id="i-VM3GtJQfBXApFXL3cLxANy">
            Anslaget som statschefen får till sitt förfogande ska täcka både
            helt offentliga utgifter, t ex kostnader för de kungliga slotten,
            och rent privata utgifter för kungafamiljen. Däremellan finns
            ett antal utgifter som hamnar i en gråzon mellan det rent privata
            och helt offentliga. Det finns ingen anledning att kräva en offentlig
            redovisning av strikt privata utgifter som anslaget används till
            och givetvis heller inte att begränsa insynen i det som är helt
            offentligt. Men vi menar att det finns anledning att se om den
            gränsdragning som idag skett i gråzons-utgifterna är den optimala
            för att säkerställa legitimiteten i systemet.
          </p>
          <p xml:id="i-JYKL1DiT6oVk3s5b9XJPwN">
            Vi vill därför att riksdagen tillkännager till regeringen som
            sin mening att en översyn ska göras av den överenskommelse om
            redovisning av anslaget till Kungl. hovstaterna som träffats mellan
            regeringen och Riksmarskalksämbetet med utgångspunkt i vad som
            anförts i motionen.
          </p>
        </div>
        <div xml:id="i-Aic3BvNN7ncSaXxPiJnJqA" type="signatureBlock">
          <list xml:id="i-GHkvhFTHa1b8GDjRjNpUed">
            <item xml:id="i-T6Xcczcw3Up1Gza6WuYzff" who="i-9fdWbFK67588CD12XaNZBq" type="signature">
              Sven-Erik Österberg (S)
            </item>
            <item xml:id="i-TsGnfk5cyPmuBcgDZegLFK" who="i-AZLUb1tb1XBKEbcvPVdCkZ" type="signature">
              Helene Petersson i Stockaryd (S)
            </item>
            <item xml:id="i-PVTHgr2BJ4MbWLWEcS1zc4" who="i-SLMauHd9udrtkguQd9gymK" type="signature">
              Billy Gustafsson (S)
            </item>
            <item xml:id="i-WS9BBeuB5MmzM6JYqQUbwy" who="i-3hmS3YtKuXCDu8pntcLAdc" type="signature">
              Hans Hoff (S)
            </item>
            <item xml:id="i-TpZum4iS3yphTUA2cUM4pE" who="i-YP25iT3t9zdY2dpPgshs5z" type="signature">
              Phia Andersson (S)
            </item>
            <item xml:id="i-TqZxSS4KfjdGzrecR88b3V" who="i-9bqWLXmB7Cb3r3JUmkkLBy" type="signature">
              Hans Ekström (S)
            </item>
          </list>
        </div>
      </div>
    </body>
  </text>
</TEI>
