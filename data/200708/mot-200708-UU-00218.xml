<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00218">
  <teiHeader>
    <fileDesc>
      <titleStmt>
        <title>Kvinnors säkerhet</title>
        <author corresp="i-991obiMTz36s9V7z3YpuZk">av Gunilla Wahlén m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvinnors säkerhet</title>
          <idno type="rdwebb">GV02U218</idno>
          <rs type="number">U218</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U218/text</ref>
          <ref type="dokument_url_html">http://data.riksdagen.se/dokument/GV02U218</ref>
          <ref type="dokumentstatus_url_xml">http://data.riksdagen.se/dokumentstatus/GV02U218</ref>
          <ref type="doc">http://data.riksdagen.se/fil/988A3537-B9EC-48C8-8318-2C95E88381B9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VnfkFyAQgF2rXSwHWBSC41" type="signed"/>
        <correspContext corresp="i-VnfkFyAQgF2rXSwHWBSC41">
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-EeBK5wbkco6AnVCdcNSwfF" type="referral">
          <date when="2007-10-16"/>
        </correspAction>
        <correspAction xml:id="i-MdJfko4dejqmhZkDneozCz" type="dismissal">
          <date when="2007-10-16"/>
        </correspAction>
        <correspAction xml:id="i-3RkHYbyEuZ5BnA9YvVS1jq" type="numbering">
          <date when="2007-10-04"/>
        </correspAction>
        <correspAction xml:id="i-UyYPKDUgStKveXL2vsvy1j" type="submission">
          <date when="2007-10-02"/>
        </correspAction>
        <correspAction xml:id="i-RgAoMhySKAGiEJgwPSytzc" type="transfer">
          <date when="2007-09-30"/>
        </correspAction>
        <correspAction xml:id="i-2NEKhPKvBZyhEqGZ54yjYQ" type="assigned"/>
        <correspContext corresp="i-2NEKhPKvBZyhEqGZ54yjYQ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-2KNNyWJ5SWHRPStKmJcMVW">
            1 Förslag till riksdagsbeslut
          </head>
          <list style="ol">
            <item xml:id="i-LtPrmA3zhnq471PoyAFeGX">
              Riksdagen tillkännager för regeringen som sin mening vad som
              anförs i motionen om att regeringen ska behålla och fullfölja
              Sveriges handlingsplan för implementeringen av FN:s resolution
              1325.
            </item>
            <item xml:id="i-HS4Mu7cZRzgxXfgv5gjr1N">
              Riksdagen tillkännager för regeringen som sin mening vad som
              anförs i motionen om att även relevanta myndigheter ska upprätta
              handlingsplaner för en implementering av resolution 1325. 1
            </item>
            <item xml:id="i-Uqnc4HCQE96QzDpzgCK3VZ">
              Riksdagen tillkännager för regeringen som sin mening vad som
              anförs i motionen om att målsättningen ska vara att minst 40 %
              av personalen i Sveriges bidrag till fredsfrämjande insatser ska
              vara kvinnor. 1
            </item>
            <item xml:id="i-gKXjxPemEH3GtYwSXdZDz">
              Riksdagen tillkännager för regeringen som sin mening vad som
              anförs i motionen om att alla berörda myndigheter ska ha en omfattande
              utbildning avseende genusperspektiv på säkerhet samt sexualiserat
              våld för personal i internationell tjänst. 1
            </item>
          </list>
          <p xml:id="i-VbJ8kGnzoZFr5r52wqxT2W">
            1 Yrkandena 24 hänvisade till FöU.
          </p>
        </div>
        <div type="motContent">
          <head xml:id="i-AF1aHzbRgJawhYd3UgbsVp" type="h1">
            2 Motivering
          </head>
          <p xml:id="i-MxpkFgxUvGQYKz3bDRse4q">
            Säkerhetspolitiken i världen i dag leder till ett antal frågor:
            vems säkerhet talas det om, vilka hot uppmärksammas och vem definierar
            begreppen? På den säkerhetspolitiska agendan finns inte mycket
            utrymme för den säkerhetsproblematik som berör miljontals kvinnors
            vardag världen över, där mer än var tredje kvinna i världen har
            utsatts för fysiskt, psykiskt eller sexuellt våld.
          </p>
          <p xml:id="i-DcbxEd9Ec3M2QR5BrBKRT6">
            Vänsterpartiet vill uppmärksamma att fred och säkerhet inte har
            samma innebörd, för sett ur ett genusperspektiv innebär inte fred
            automatiskt säkerhet för alla medborgare. Hotet mot kvinnors säkerhet
            handlar inte enbart om krig och terrorism, utan om brist på makt
            och inflytande i en värld som domineras av män som brukar våld
            för att upprätthålla sin dominans. Det könsrelaterade våldet och
            könsdiskriminering ökar i väpnade konflikter, men könsförtrycket
            upphör inte när krig upphör.
          </p>
          <p xml:id="i-J2DsEtNvbP4GvGnyaTVAUa">
            Mäns epidemiska våld mot kvinnor i väpnade konflikter hänger
            ihop med våldet mot kvinnor i fredstid. Ökade spänningar och hot
            om våld i samhället i stort får även våldet i hemmet att öka.
            Bara 45 länder i världen har kriminaliserat kvinnomisshandel i
            hemmet vilket gör att män ostraffat kan bruka våld mot kvinnor
            i fredstid. Våldet blir på så sätt en accepterad norm i samhället
            en våldsam norm som eskalerar under väpnade konflikter.
          </p>
          <p xml:id="i-DSw2sFwHV4h5f9HxTxB6J3">
            I väpnade konflikter ökar våldet mot kvinnor och tar sig mer
            extrema uttryck. Kvinnors kroppar blir ett slagfält. Patriarkala
            föreställningar om kvinnor och barn som mäns ägodelar som måste
            försvaras gör kvinnor sårbara för kränkningar. Systematiska våldtäkter
            används som ett vapen bl.a. för att visa sina fiender att de inte
            kan försvara sina kvinnor, och i fredsförhandlingarna om framtiden
            exkluderas kvinnor. Hoten mot kvinnors mänskliga rättigheter och
            kroppsliga integritet är att betrakta som ett säkerhetsproblem.
          </p>
          <head xml:id="i-99g1GCBLfBaaB2kYy358tt" type="h1">
            3 Sveriges handlingsplan för implementeringen av FN:s resolution
            1325
          </head>
          <p xml:id="i-6eeKfEoJiW9VM97Ba3QbV5">
            Sverige har undertecknat resolution 1325 från FN:s säkerhetsråd
            om att öka kvinnors deltagande i allt arbete med att förebygga,
            hantera och lösa väpnade konflikter. Utan tillräckligt många kvinnors
            deltagande och kvinnors kunskaper före, under och efter en konflikt
            blir krishanteringen vare sig trovärdig eller långsiktigt hållbar.
          </p>
          <p xml:id="i-SV4GQJqaoUeK2ocHDG38rj">
            Vänsterpartiet har länge drivit frågan om ökad jämställdhet inom
            försvarspolitiken men också väckt många motioner om resolution
            1325. Utvecklingen har gått åt rätt håll men mycket återstår innan
            Sverige kan leva upp till åtagandena i resolution 1325, både inom
            den militära och civila krishanteringen. Sverige betraktas som
            ett föregångsland i jämställdhetsarbetet vilket medför ett extra
            ansvar eftersom vårt agerande bildar en internationell standard.
            År 2006 antog den dåvarande regeringen en nationell handlingsplan
            för implementeringen av resolution 1325. Riksdagen bör som sin
            mening ge regeringen till känna att handlingsplanen skall behållas
            och fullföljas.
          </p>
          <head xml:id="i-VbcSm7VZNnYXe77iVTbFPN" type="h1">
            4 Lokala handlingsplaner för implementering av resolution 1325
          </head>
          <p xml:id="i-T7WCPDAzymr98A75akV4J5">
            I handlingsplanen för implementeringen av resolution 1325 i Sverige
            anges att man på den nationella nivån skall ställa tydligare krav
            på myndigheternas implementering av resolution 1325 genom regleringsbrev,
            anvisningar, dialog, uppdrag och andra styrdokument. Vidare föreskriver
            handlingsplanen att checklistor, riktlinjer, instruktioner och
            underlag för dialog skall utvecklas för att på ett handfast och
            konkret sätt integrera ett 1325-perspektiv i berörda departements
            och myndigheters reguljära verksamhet i relation till aktuella
            eller potentiella konfliktländer samt post-konfliktländer.
          </p>
          <p xml:id="i-jVJ9JmN4H61dpGJtTY9MZ">
            Det är ett bra sätt att gå vidare för att genomföra en sådan
            omfattande förändring som resolution 1325 föreskriver. Men det
            behövs ytterligare åtgärder. Som komplement till dessa styrningsredskap
            vore det på sin plats att berörda myndigheter, i synnerhet Försvarsmakten
            och Räddningsverket, själva upprättar handlingsplaner för implementeringen
            av resolution 1325. Det skulle underlätta ansvarsutkrävande och
            effektivitet. Riksdagen bör som sin mening ge regeringen till
            känna att även relevanta myndigheter skall upprätta handlingsplaner
            för en implementering av resolution 1325.
          </p>
          <head xml:id="i-LP56a6WJ2zbmBXGS6joM8L" type="h1">
            5 Kvinnors representation i fredsfrämjande insatser
          </head>
          <p xml:id="i-B3GTWQQXBQf2UafiRn5G8j">
            Resolution 1325 syftar till att öka kvinnors deltagande i allt
            arbete med att förebygga, hantera och lösa väpnade konflikter.
            En ökad andel kvinnor i t.ex. fredsfrämjande insatser är ett mål
            i sig. Representation är en viktig byggsten i demokratin och bottnar
            i rättvisekrav. Inte förrän 1989 fick kvinnor tillträde till alla
            befattningar inom det svenska försvaret. Fortfarande är det en
            stor underrepresentation av kvinnliga värnpliktiga.
          </p>
          <p xml:id="i-3T8DiyutsGRuw4vQtr9GDf">
            I dag anser alla riksdagspartier att kvinnor behövs inom försvaret,
            men det är få som har en plan för hur andelen kvinnor skall öka.
            Vänsterpartiet anser att en könsneutral allmän värnplikt är det
            mest effektiva sättet att öka andelen kvinnor på alla nivåer inom
            Försvarsmakten. I handlingsplanen för resolution 1325 föreskrivs
            att antalet kvinnor på alla nivåer i Sveriges bidrag till fredsfrämjande
            insatser skall öka.
          </p>
          <p xml:id="i-RUHcVa7gP2t8TLDMZem7M2">
            I dag är endast cirka 3 % av personalen i svenska fredsfrämjande
            insatser kvinnor. För att Sverige skall kunna uppfylla sina åtaganden
            i resolution 1325 om att öka andelen kvinnor i fredsfrämjande
            insatser måste handlingsplanen uppställa som mål att minst 40
            % av personalen i fredsfrämjande insatser skall vara kvinnor.
            Riksdagen bör tillkännage för regeringen som sin mening att målsättningen
            skall vara att minst 40 % av personalen i Sveriges bidrag till
            fredsfrämjande insatser skall vara kvinnor.
          </p>
          <head xml:id="i-Gi82jUfUiNtEfWq6sSfo6w" type="h1">
            6 Utbildning med genusperspektiv
          </head>
          <p xml:id="i-2CersMSo1FA3EHyMrmJ3rP">
            Att få fler kvinnor att delta i fredsprocesser och i arbetet
            mot våld och krig är viktigt. Men förutom ökad andel kvinnor i
            fredsfrämjande insatser måste det också till ett genusperspektiv
            på de internationella insatserna.
          </p>
          <p xml:id="i-K7bA2RtW6JeBQMTTGKBuj3">
            Inom Försvarsmaktens utbildning för internationell tjänstgöring
            ingår resolution 1325. Utbildningen har för avsikt att klargöra
            vad resolutionen innebär och vilka konsekvenser den får för fältarbetet.
            Det är mycket bra att genuskunskap generellt och genusperspektiv
            på säkerhet specifikt finns med i utbildningen för alla i utlandsstyrkan.
          </p>
          <p xml:id="i-JMyHsyZApNSS5g3LyYTQMW">
            Men Vänsterpartiet anser att utbildningen måste fördjupas och
            att ett genusperspektiv skall genomsyra hela utbildningen. Detta
            krav på utbildning bör även gälla samtliga svenska myndigheter
            som har anställda i internationell tjänst. För att kunna sätta
            sig in i de förhållanden som gäller i det område de skall till
            behövs det stora kunskaper i frågor som rör prostitution, människohandel
            för sexuella ändamål och barnsexturism. Det får t.ex. inte råda
            några som helst tvivel kring att den svenska sexköpslagen gäller
            även utomlands.
          </p>
          <p xml:id="i-7KzDSAfiCXQ1xKrCdGwRM4">
            För att åstadkomma detta måste Försvarsmakten och övriga berörda
            myndigheter ha en omfattande utbildning för utlandsplacerad personal
            avseende genusperspektiv på säkerhet samt sexualiserat våld. Detta
            bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-8YTnis938TGhY99LgGrKFb" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-JN4ie58ZV825wiHcF5b6Hr" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-D8EJypSJ4YY9VdJgfaLLRG" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-JAL4DLPXZ796qeEojXWHoh" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-Ud1v7Vb5QAyqJmgqvsmSAN" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
