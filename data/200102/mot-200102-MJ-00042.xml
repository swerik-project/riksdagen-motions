<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0042/mot_200102_MJ_0042-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ42 pnr: fp1169
          </p>
          <p>
            Motion till riksdagen 2001/02:MJ42
          </p>
          <p>
            av Harald Nordlund och Lennart Kollmats (fp) med anledning av
            förs. 2001/02:RR19
          </p>
          <p>
            Riksdagens revisorers förslag angående statens styrning av livsmedelstillsynen
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om ansvarsfördelningen av livsmedelstillsynen
            i Sverige. 2. Riksdagen tillkännager för regeringen som sin mening
            vad i motionen anförs om en nationell livsmedelssäkerhetsmyndighet.
          </p>
          <p>
            Sammanfattning av revisorernas granskning
          </p>
          <p>
            Riksdagens revisorer har gjort en granskning av den statliga
            tillsynen av livsmedelstillsynen. Revisorerna föreslår en rad
            förändringar. Den nuvarande livsmedelstillsynen vilar på tre ben:
            Livsmedelsverket, länsstyrelserna och kommunerna. Revisorernas
            granskning koncentrerar sig i huvudsak på två aspekter: regelverket
            samt finansierings- och avgiftssystemet kring livsmedelstillsynen.
            Revisorerna anser att det råder en stor brist på samordning av
            den statliga livsmedelstillsynen. Revisorerna anser vidare att
            det nuvarande finansierings- och avgiftssystemet är för krångligt
            och anser därför att både regelsystemet och finansierings- och
            avgiftssystemet måste reformeras. Revisorerna anser att ett nytt
            finansieringssystem bör utformas för att skapa incitament för
            olika verksamhetsutövare att följa gällande regelverk och för
            att ge tillsynsmyndigheterna bättre förutsättningar att anpassa
            sina resurser efter behovet av tillsyn. Vidare förespråkar revisorerna
            att överföringen av medel från kommunerna till Livsmedelsverket
            bör upphöra. Folkpartiet liberalerna instämmer i revisorernas
            kritik på dessa punkter. Däremot är vi liberaler kritiska till
            revisorernas slutsats om att den nuvarande ansvarsfördelningen
            mellan stat och kommun skall bestå. Enligt revisorerna talar närhetsprincipen
            och effektivitetsskäl för ett fortsatt
          </p>
          <pb facs="riksdagen-motions-pdf/data/200102/mot_200102_MJ_0042/mot_200102_MJ_0042-0002.pdf"/>
          <p>
            2001/02:MJ42
          </p>
          <p>
            kommunalt livsmedelsansvar. Riksdagens revisorer argumenterar
            för att ett reformerat finansierings- och avgiftssystem kombinerat
            med en mer aktiv styrning och samordning från Livsmedelsverkets
            sida bör vara tillräckligt för att klara kraven på en fullgod
            livsmedelstillsyn i hela landet. Vi delar inte denna syn.
          </p>
          <p>
            Från jord till bord
          </p>
          <p>
            Tidigare fanns det nästan bara svensk mat i Sverige. Numera är
            vi en del av den inre europeiska marknaden, där alla varor kan
            röra sig fritt. Det finns en stor politisk enighet om att EU:s
            nuvarande jordbrukspolitik snarast (från 2007) måste avregleras.
            Inom WTO startar snart förhandlingar om en globalt fri marknad
            även för mat. Detta betyder att alla våra gamla invanda system
            för insyn, kontroll och märkning inte längre motsvarar de krav
            vi som medborgare har rätt att ställa på vår dagliga mat. Därtill
            kommer våra drastiskt ändrade måltidsvanor. Efter ett stort antal
            skandaler som BSE, dioxinkris och avloppsslam i djurfoder insåg
            den EU-kommission som tillträdde 1999 under de värsta stormarna
            att radikala grepp måste till för att EU:s medborgare skulle kunna
            köpa och äta sin mat med visshet om att livsmedlen på marknaden
            är säkra. Kommissionens vitbok följde på nyåret 2000. Nu är arbetet
            i full gång inom EU med att genomföra den lagstiftning som krävs
            för att leva upp till principerna i vitboken. De tre viktigaste
            principerna kan sammanfattas i följande tre punkter: Absolut hela
            livsmedelskedjan ska innefattas — från gödselmedel och kemikalier
            på åkrarna, via vegetabilier och foderkedjan, djurens uppfödning
            osv. — ända fram till matsalar, kiosker och butiker. Detta innebär
            t.ex. att bönderna i framtiden kommer att i princip få samma krav
            på sig som alla andra led i kedjan, även på inspektioner. Allt
            ska vara spårbart. Upptäcks bakterier eller farliga kemiska substanser
            i en färdig produkt ska det gå att spåra tillbaka från den hamburgare
            du har i handen till det foder som t.ex. innehåller PCB. Den andra
            vägen likadant — om PCB upptäcks i ett parti foderråvara, ska
            det snabbt gå att spåra uppåt i kedjan och stoppa hamburgaren.
            Alla transaktioner inom livsmedelskedjan följs ju av motsvarande
            finansiella dokument — det bör därför vara relativt enkelt för
            en pizzabagare att se vilken dag han/hon köpte vilken skinka från
            vem etc. Varje producent är strikt ansvarig för sin egen produktion
            — i den nya allmänna livsmedelslagen står faktiskt att producenten
            ska ha ansvaret om ”han har skäl att anta att hans produkt inte
            uppfyller kraven”. Det går inte längre att säga att han/hon inte
            visste — en producent ska ha den kunskap och kontroll som krävs
            för att styra sin produktion. Inom ett par år ska hela denna lagstiftning
            vara på plats.
          </p>
          <pb facs="riksdagen-motions-pdf/data/200102/mot_200102_MJ_0042/mot_200102_MJ_0042-0003.pdf"/>
          <p>
            Ansvarsfördelningen av livsmedelstillsynen inom Sverige
          </p>
          <p>
            Det finns flera rapporter som visar att det råder stor brist
            på samordning, övervakning och helhetsansvar. I dagens Sverige
            har Jordbruksverket ansvaret för regelverk och kontroll av foder,
            för gödselhanteringsråd, för djuromsorg. Jordbruksverket är ytterst
            ansvarigt för kedjans begynnelse fram till slakteridörren. Kemikalieinspektionen
            är medansvarig för de kemiska substanser som används i odlingarna
            och Statens veterinärmedicinska anstalt (SVA) har en stödfunktion.
            Vid slakteridörren övergår djuret till livsmedel och då tar Livsmedelsverket
            vid. Livsmedelsverket är formellt ansvarigt för livsmedlet fram
            till konsumenten, i samarbete med Smittskyddsinstitutet. Men Livsmedelsverket
            har bara kontrollansvaret för de allra största anläggningarna
            — ca 600 stycken. Alla andra företag inom livsmedelskedjan ska
            kontrolleras av kommunerna — vilket givetvis gör att en del starka
            kommuner har en utmärkt tillsyn, men ca en tredjedel av kommunerna
            har en betydligt mer bristfällig tillsyn. Sverige har i dag en
            nivå på kontrollen som torde vara bland de allra svagaste i den
            utvecklade delen av världen. Folkpartiet anser att en nationell
            livsmedelssäkerhetsmyndighet bör ha det fulla ansvaret från jord
            till bord, med den övergripande målsättningen: god folkhälsa och
            rimligt trygga konsumenter som kan fatta egna välgrundade beslut.
            Det betyder en kontroll av absolut alla inblandade parter, strikta
            egenkontrollprogram och en identisk kontroll över hela landet
            och ett avgiftssystem som är konkurrensneutralt, baserat på någon
            procent av omsättningen i de olika risknivågrupperna. I dag är
            avgiftssystemet en djungel av olika system, vilket t.ex. drabbar
            de allra minsta slakterierna, så att den riktigt stora slakterijätten
            har en kostnad på ca 18 öre/kg, och den allra minsta ca 4:50 kronor/kg.
            Ett avgiftssystem ska ha fler funktioner — betala en del av säkerhetssystemet,
            klart gynna den skötsamma och ge samma möjligheter åt stor som
            liten. Snåriga avgifter, skilda myndigheter med delat ansvar och
            extremt ojämn kontroll skapar en hopplös situation — inte bara
            att säkerheten sätts ur spel — det nuvarande systemet gynnar den
            slarviga och farliga, men missgynnar den skötsamma.
          </p>
          <p>
            Statligt ansvarstagande
          </p>
          <p>
            Vi anser att det huvudsakliga ansvarstagandet ska vila på staten.
            Att samordna systemen är inte riktigt detsamma som att alla parter
            måste eller bör sitta på samma plats — men i dag kan inte Jordbruksverket
            och Livsmedelsverket ens skicka filer till varandra p.g.a. olika
            datasystem. Självklart måste ett samlat kontrollsystem ha en lokal/regional
            organisation, då lokal- och personkännedom är mycket viktiga.
            Vi ska dock komma ihåg att livsmedelstillsynen är en form av ”polisiär”
            verksamhet. Den enskilde kontrollanten måste ha ett starkt lagstöd
            i ryggen och dessutom bör inga
          </p>
          <p>
            2001/02:MJ42
          </p>
          <pb facs="riksdagen-motions-pdf/data/200102/mot_200102_MJ_0042/mot_200102_MJ_0042-0004.pdf"/>
          <p>
            2001/02:MJ42
          </p>
          <p>
            sociala — jävsituationer förekomma. I dag är det ju så, att livsmedelskontrollanten
            ska kontrollera sin egen arbetsgivare — kommunen. Ska kommunerna
            fortsätta att ha den direkta kontrollfunktionen när det har visat
            sig att det finns uppenbara brister i vissa kommuners tillsynsverksamhet?
            Likvärdigheten måste finnas på den svenska marknaden likaväl som
            på EU:s inre marknad. Ett samlat livsmedelsverk bör innehålla
            fler nödvändiga funktioner, som exempelvis = inte kommer =&lt;att
            = finnas i den = europeiska livsmedelssäkerhetsmyndigheten (EFSA).
            Inom EFSA finns ingen enhet för kost/hälsa och inga som helst
            försök att definiera kvalitet (regler för kött i korv etc.) förekommer.
            EFSA ska enbart syssla med vetenskapliga säkerhetsbedömningar.
            EU:s kontroll av kontrollsystemen i medlemsstaterna ligger på
            Veterinärkontoret i Dublin (FVO). Ett svenskt livsmedelsverk måste,
            utöver kontrollfunktionerna, också ha tillräckliga resurser för
            att upprätthålla en vetenskapligt hög nivå, även för frågor som
            nutrition (kostlära), och ge underlag för fullgod information
            till medborgarna om maten. Det är ju så att de allt överskuggande
            hälsoproblemen med dagens mat är att vi har och äter för mycket
            av det goda. Som medborgare måste vi alltså kunna lita på väl
            fungerande säkerhetssystem, vilket kräver total öppenhet och insyn
            i myndigheternas arbete — så som öppenheten är inom EFSA.
          </p>
          <p>
            Stockholm den 8 maj 2002 Harald Nordlund (fp) Lennart Kollmats
            (fp)
          </p>
          <p>
            Elanders Gotab, Stockholm 2002
          </p>
        </div>
      </div>
    </body>
  </text>
</TEI>
