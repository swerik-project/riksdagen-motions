<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-19992000-JuU-00302">
  <teiHeader>
    <fileDesc>
      <titleStmt>
        <title>Ekobrottsmyndigheten</title>
        <author corresp="i-LxsP75BKS1JijkM9qnLfyY i-LxsP75BKS1JijkM9qnLfyY">av Christel Anderberg (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ekobrottsmyndigheten</title>
          <idno type="rdwebb">GN02Ju302</idno>
          <rs type="number">Ju302</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GN02Ju302/text</ref>
          <ref type="dokument_url_html">http://data.riksdagen.se/dokument/GN02Ju302</ref>
          <ref type="dokumentstatus_url_xml">http://data.riksdagen.se/dokumentstatus/GN02Ju302</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LxsP75BKS1JijkM9qnLfyY</idno>
            <name>Christel Anderberg </name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LxsP75BKS1JijkM9qnLfyY</idno>
            <name>Christel Anderberg</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2FPQ2MtxcuRLZZw3sxnjLG" type="signed"/>
        <correspContext corresp="i-2FPQ2MtxcuRLZZw3sxnjLG">
          <note type="signatory" corresp="i-LxsP75BKS1JijkM9qnLfyY"/>
          <note type="signatory" corresp="i-LxsP75BKS1JijkM9qnLfyY"/>
        </correspContext>
        <correspAction type="referral" xml:id="i-Qa74Uqrw62bQiCgcA9mwGn">
          <date when="1999-10-12"/>
        </correspAction>
        <correspAction type="dismissal" xml:id="i-M9xxnG4Dbw1dpQnhkNF9ip">
          <date when="1999-10-12"/>
        </correspAction>
        <correspAction type="submission" xml:id="i-GtNRP6ifyCJxaNTcsFtJx6">
          <date when="1999-10-05"/>
        </correspAction>
        <correspAction type="referral" xml:id="i-TUmGyUbhwycbCgNUHnvSwu">
          <date when="1999-10-12"/>
        </correspAction>
        <correspAction type="dismissal" xml:id="i-9wt8cGtpoBY6xHEe4E5LfF">
          <date when="1999-10-12"/>
        </correspAction>
        <correspAction type="submission" xml:id="i-VvhwBfBW3wMWU4HfiYm25d">
          <date when="1999-10-05"/>
        </correspAction>
        <correspAction type="assigned" xml:id="i-DFFHGE9pkxi9Wpkm8uibe"/>
        <correspContext corresp="i-DFFHGE9pkxi9Wpkm8uibe">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_Ju_0302/mot_199900_Ju_0302-0001.pdf"/>
      <div type="motHeader" xml:id="i-iSa3iiX36eJRUvn5iwjqm">
        <div type="motTitle" xml:id="i-WxXjFJTfM9GJZtmsEPrbbo"/>
        <div type="motSubmissionInfo" xml:id="i-B9o1zcSQoGJoDh3fQrN4QV"/>
      </div>
      <div type="motBody">
        <div>
          <p>1999/2000 mnr: Ju302 pnr: m498</p>
          <p>Motion till riksdagen</p>
          <p>1999/2000:Ju302 av Christel Anderberg (m) Ekobrottsmyndigheten</p>
          <p>1 Inrättandet av EBM</p>
          <p>Ekobrottsmyndigheten (EBM) inrättades den 1 januari 1998. I budget- propositionen för år 1997 skrev regeringen att det inom åklagarväsendet skulle inrättas en särskild myndighet, EBM, med operativa och samordnande uppgifter i kampen mot den ekonomiska brottsligheten. Denna myndighet skulle svara för all åklagarverksamhet inom ekobrottsområdet, såväl på central som regional nivå. På regional nivå skulle myndigheten finnas etablerad i landets samtliga sju åklagardistrikt. All personal som ingår i den nya organisationen skulle vara samlokaliserad och arbeta under åklagar- ledning (min kurs). — Den nya organisationen utformas så att där kan föras en sammanhållen och konsekvent personalpolitik. Riksåklagaren och Rikspolis- styrelsen förutsattes komma överens om vilka polisiära resurser som skulle ställas till EBM:s förfogande. Liknande skrivningar återkom därefter i regeringens skrivelse 1996/97:49, Lägesrapport i fråga om den ekonomiska brottsligheten, daterad den 31 oktober 1996. Skrivelsen behandlades av justitieutskottet i betänkande 1996/97:JuU6 som godkändes av en majoritet av riksdagen den 12 februari 1997. Av utskottets skrivning, och av vissa med anledning av skrivelsen väckta motioner, framgår att utskottet hade bibringats uppfattningen att EBM skulle inordnas som en självständig myndighet inom åklagarväsendet, att detta skulle komma att innebära en vidareutveckling av den av den borgerliga regeringen inrättade Riksenheten mot ekonomisk brottslighet (REKO) samt att det var fråga om en betydande förstärkning av samhällets insatser mot den ekonomiska brottsligheten. Regeringen utsåg därefter en särskild utredare med uppgift att förbereda inrättandet av EBM. Utredningsuppdraget, som redovisades den 14 maj 1997, innefattade förslag att EBM skulle utgöra en central förvaltnings- myndighet under regeringen och dessutom ha vissa åklagaruppgifter. Det innebar i princip en återgång till Ekobrottsberedningens förslag i rapporten (Ds 1996:1) Effektivare ekobrottsbekämpning, trots att det blev föremål för massiv kritik från flera tunga remissinstanser, däribland Riksåklagaren, Riks- polisstyrelsen och Justitieombudsmannen. Konstruktionen ger upphov till en rad allvarliga betänkligheter, bl.a. från konstitutionell synpunkt. Enligt RF 11:6 lyder Riksåklagaren under</p>
          <pb facs="riksdagen-motions-pdf/data/199900/mot_199900_Ju_0302/mot_199900_Ju_0302-0002.pdf"/>
          <p>regeringen och av 7 kap. 2 $ rättegångsbalken framgår att ”Riksåklagaren är Mot. 1999/2000 under regeringen högste åklagare och har i denna egenskap ansvaret för och JU302 ledningen av åklagarväsendet i riket”. JO har bl.a. framhållit dessa aspekter i sitt remissyttrande:</p>
          <p>Det kan således sammanfattningsvis konstateras att Ekobrottsmyndigheten är tänkt att vara såväl sidoordnad som underordnad och i ett visst hänseende möjligen också överordnad RÅ och RPS samt att den skall ingå i såväl åklagar- som polisväsendet samtidigt som den skall vara en självständig myndighet i förhållande till dessa myndighetsorganisationer. Det är uppenbart att en konstruktion av detta egenartade slag är helt främmande för svensk förvaltningstradition som denna kommer till uttryck bl.a. i 11 kap. 6 8 regeringsformen. Att den kommer att ge upphov till praktiska komplikationer och kompetenskonflikter av skilda slag är oundvikligt.</p>
          <p>Från Moderata samlingspartiets sida restes under lagstiftningsärendets gång ett antal frågor som avspeglade farhågor för att en ny myndighetsstruktur skulle växa fram direkt underställd regeringen. Vårt absoluta krav för att acceptera EBM var att den skulle stå under RÅ:s ledning.</p>
          <p>2 Ett splittrat åklagarväsende</p>
          <p>Mot denna bakgrund ingav förra årets budgetproposition oro. I utgiftsområde 4 som behandlar rättsväsendet återfinns under avsnitt 4.4.1 ”Åtgärder mot den ekonomiska brottsligheten” följande beskrivning av den nya EBM som föreslogs inrättas den 1 januari 1998. Ekobrottsmyndigheten tar över ansvaret för den operativa åklagarverk- samheten mot ekobrott i de tre storstadslänen. För övriga län skall Eko brotts-</p>
          <p>myndigheten, under Riksåklagaren samordna åklagarväsendets verksamhet rörande ekobrottslighet och även kunna ta över särskilt kvalificerade mål.</p>
          <p>Att EBM skulle ”samordna åklagarväsendets verksamhet” låg helt i linje med Moderata samlingspartiets uppfattning. Däremot ställde vi oss frågande till den beskrivning av befogenheten i de tre storstadslänen där EBM ”tar över ansvar för den operativa åklagarverksamheten”. Detta kan bara tolkas så att EBM tar över en del av ansvaret från RÅ, vars lednings- och ansvarslinje alltså bryts. Denna tolkning fick ytterligare näring av att regeringen i budget- propositionen redovisade ett anslag under B 1. Åklagarorganisationen och ett annat under B 2. Ekobrottsmyndigheten. I en fotnot erinrade regeringen om att B 1-anslaget tidigare hette Åklagarväsendet. Samma budgetteknik tillämpas i årets budgetproposition. Vad man nu har infört är alltså ett splittrat åklagarväsende. Detta går stick i stäv med fattade riksdagsbeslut om EBM under RÅ. Dessutom har regeringen byggt in ett antal ledningskonflikter där ansvar och befogenheter är oklart redovisade. Helt naturligt har osäkerheten om arbets- och ansvarsförhållanden väckt reaktioner bland landets åklagare. Det finns all anledning att ta dessa reaktioner på allvar — inte minst mot bakgrund av att åklagarnas oro och missnöje fått till följd att eko-åklagarna under den senaste femårsperioden i stor utsträckning sökt sig över till andra arbets- uppgifter. Åklagarväsendet har åderlåtits på kompetens som det kommer att ta många år att ersätta. Samma sak gäller inom polisen.</p>
          <pb facs="riksdagen-motions-pdf/data/199900/mot_199900_Ju_0302/mot_199900_Ju_0302-0003.pdf"/>
          <p>3 Inbyggda problem</p>
          <p>I en interpellationsdebatt som jag hade med justitieminister Leila Freivalds den 30 oktober1997 sade hon att det var viktigt att EBM blir en attraktiv myndighet att arbeta vid. Så har det inte blivit. Myndigheten brottas alltjämt med stora rekryteringsproblem. Av EBM:s delårsrapport för första halvåret 1998 framgår att myndigheten räknar med att först någon gång under år 2000 uppnå det för myndigheten avsedda antalet medarbetare. I dagarna har det, bl a i ett TV-inslag den 1 oktober 1999, framkommit att EBM har sådana resursproblem att man i huvudsak arbetar med mindre ärenden medan de mycket stora och komplicerade ärendena tenderar att bli liggande i balans. Ledande företrädare för Socialdemokraterna försäkrade vidare inför inrättandet av EBM att det handlade om att förbättra organisationen, myndig- hetssamarbetet och arbetsmetoderna samt att kraftigt höja myndigheternas kompetens. Med EBM, sades det, råder man bot på ett av de största problemen inom ekobrottsbekämpningen, nämligen den splittrade myndig- hetsorganisationen och svårigheten att bygga upp och behålla spets- kompetens på området (Riksdagsprotokollet den 12 februari 1997). Så har det inte blivit. EBM har, som jag ovan framhållit, tappat mycken kompetens under resans gång och har fortfarande svårt att rekrytera nya medarbetare. Samarbetet mellan berörda myndigheter har försvårats av att man splittrat åklagar- organisationen och givit upphov till otydliga lednings- och ansvars- förhållanden, nya murar och nya gränsdragningsproblem. Den utlovade kraftiga kompetenshöjningen har helt uteblivit; bortsett från några kortare s.k. avrostningskurser ligger utbildningen på ekobrottsområdet helt nere sedan ett antal år. Det är ytterst angeläget att denna utbildning snarast kommer i gång, inte minst med tanke på de stora pensionsavgångar som kommer att ske inom de närmaste åren, särskilt bland polisens ekoutredare. Ett särskilt problem ligger i att de poliser som är verksamma inom EBM inte är anställda där utan i den ordinarie polisorganisationen. Åklagarna saknar befälsrätt över sin utredningspersonal. I takt med att länspolis- mästarna får allt större brist på utredningspersonal i sina län uppges de bli allt mindre benägna att avstå kvalificerad personal för tjänstgöring vid EBM. Det som skulle leda till ett närmare samarbete mellan åklagare och poliser har i stället givit upphov till konflikter, som till följd av den allmänna uppgivenheten hos personalen vid EBM är värre än någonsin förut. Det finns också en rad administrativa och praktiska problem inbyggda i EBM som ännu inte har lösts. Exempelvis ligger i RÅ:s tillsynsfunktion att han äger utfärda bindande föreskrifter för åklagarna, vilket såvitt jag förstår gäller även åklagarna vid EBM. RÅ förfogar emellertid inte över de budgetmedel som skulle göra det möjligt för åklagarna vid EBM att leva upp till föreskrifterna utan det gör EBM. Ett annat exempel är att det inom en och samma myndighet finns två olika datasystem för åklagarna och poliserna som av sekretesskäl inte kommer att kopplas ihop. Detta gör arbetet otympligt.</p>
          <p>Mot. 1999/2000 Ju302</p>
          <pb facs="riksdagen-motions-pdf/data/199900/mot_199900_Ju_0302/mot_199900_Ju_0302-0004.pdf"/>
          <p>I många olika sammanhang, bl.a. motion 1997/98:Ju302, Åtgärder mot den Mot. 1999/2000 ekonomiska brottsligheten, har Moderata samlingspartiet framhållit att den JU302 av regeringen valda konstruktionen med EBM skulle komma att leda till avsevärda administrativa merkostnader. Vi har beräknat att dessa skulle komma att uppgå till flera tiotals miljoner årligen — medel som i stället borde ha kommit den operativa brottsbekämpningen till godo. Jag har erfarit att Riksdagens revisorer håller på med en granskning av nu nämnda förhållanden. Regeringen bör omgående initiera en översyn av administra- tionen i syfte att minimera dessa merkostnader.</p>
          <p>4 Ekobrottsmyndighet under RÅ</p>
          <p>En effektivare ekobrottsbekämpning skulle kunna uppnås med en annan myndighetsorganisation. Detta kräver att man avskaffar EBM i dess nuvarande form. Så sker lämpligen genom att RÅ återfår huvudansvaret för åklagarverksamheten i hela riket och det även anslagsmässigt. Därför bör anslagen B 1 och B 2 slås ihop till ett och samma anslag som, liksom tidigare, bör heta Åklagarväsendet. Jag förutsätter att regeringen ändå kan finna en budgetteknik som gör det möjligt att öronmärka de budgetmedel som den vill skall anslås för ekobrottsbekämpningen. Genom den här föreslagna myndighetsstrukturen blir det möjligt att samordna åklagarväsendets personal- och ekonomiadministration och föra över EBM:s uppgifter härvidlag till RÅ. Detta är ägnat att avsevärt nedbringa de administrativa kostnaderna. Vidare bör Ekorådets roll och ansvar förstärkas. Rådets uppgift är att effektivisera kampen mot eko- och miljöbrott och i detta syfte utveckla samarbetet mellan berörda myndigheter. Rådet skall också ansvara för att regeringens direktiv omsätts i praktiskt myndighetssamarbete och att regeringens mål för ekobrottsbekämpningen följs. Därför bör Ekorådet ha ansvaret för styrsystem, uppföljning och utvärdering. Vidare borde det vara självklart att rådet skall ansvara för kontakterna med regeringen och föreslå erforderliga åtgärder för en effektiv brottsbekämpning. Beslut i Ekorådet skall fattas efter beredning av RÅ och EBM.</p>
          <p>5 Hemställan</p>
          <p>Med hänvisning till det anförda hemställs 1. att riksdagen hos regeringen begär förslag till ett sammanhållet åklagarväsende enligt vad i motionen anförts, 2. att riksdagen beslutar att sammanföra anslagen B 1 och B 2 inom utgiftsområde 4, 3. att riksdagen som sin mening ger regeringen till känna vad i motionen anförts om en samordning av Ekobrottsmyndighetens personal- och ekonomiadministration under Riksåklagaren, 4. att riksdagen som sin mening ger regeringen till känna vad i motionen anförts om utbildning på ekobrottsområdet, 5. att riksdagen som sin mening ger regeringen till känna vad i motionen anförts om en förstärkning av Ekorådets roll.</p>
          <pb facs="riksdagen-motions-pdf/data/199900/mot_199900_Ju_0302/mot_199900_Ju_0302-0005.pdf"/>
          <p>Stockholm den 4 oktober 1999 Mot. 1999/2000 Ju302 Christel Anderberg (m)</p>
          <p>Elanders Gotab, Stockholm 1999</p>
        </div>
      </div>
    </body>
  </text>
</TEI>
