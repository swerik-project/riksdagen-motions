<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00319">
  <teiHeader>
    <fileDesc>
      <titleStmt>
        <title>om åtgärder mot skatteflykt och skattefusk</title>
        <author>av Carl-Henrik Hermansson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder mot skatteflykt och skattefusk</title>
          <idno type="rdwebb">G102319</idno>
          <rs type="number">319</rs>
          <ref type="dokument_url_text">http://data.riksdagen.se/dokument/G102319/text</ref>
          <ref type="dokument_url_html">http://data.riksdagen.se/dokument/G102319</ref>
          <ref type="dokumentstatus_url_xml">http://data.riksdagen.se/dokumentstatus/G102319</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AuUoBTAP2gAJharPGcay6r" type="signed"/>
        <correspContext corresp="i-AuUoBTAP2gAJharPGcay6r">
          <note type="signatory" corresp="i-FiisfXYQcUpGymcboYQpoF"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__319/mot_197778__319-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1977/78:319
          </p>
          <p>
            av Carl-Henrik Hermansson om åtgärder mot skatteflykt och skattefusk
          </p>
          <p>
            — Vad är skattefusk? frågar Petter, 5, och Tomas, 7, som sett
            ”Ville, Valle och Viktor” i TV. —- Det är inte så lätt att förklara.
            — Jo, berätta en saga om det! — Jag får väl försöka. Här är en
            sådan saga som brukar kallas fabel.
          </p>
          <p>
            Storken, Bocken och Musen
          </p>
          <p>
            Djuren hade skaffat sig en ny regering. Förut hade Storken haft
            hand om skattkistan. När Ugglan behövde böcker till skolbarnen
            gick hon till Storken och fick kottar. Och alla djuren måste samla
            in nötter och bär och kottar, så att det fanns tillräckligt till
            barnen och till de gamla, som inte längre orkade skaffa mat själva.
            Men tänk, det var en del djur som inte lämnade något till skattkistan,
            utan behöll allt själva. Det kallades att ”lura Storken”. Men
            det var ju alla de andra djuren som blev lurade. Det är det som
            menas med skattefusk. Nu fick Storken inte ha hand om skattkistan
            längre. Bocken och Musen skulle sköta den i stället, det hade
            Fåret bestämt. Nu trodde alla att det skulle komma in mera nötter
            och bär och annat i skattkistan, för det var vänner till Bocken
            och Musen som hade försökt ”lura Storken”. Men inte kom det in
            något mera. Tvärtom, det blev mindre och mindre i skattkistan.
            Skatan, som brukade skaffa silverskedar, gömde dem i stället i
            en annan skog. Bocken sa” att det gjorde ingenting: ”Sådant hör
            förresten till de djuriska friheterna.” För att det inte skulle
            bli alldeles tomt i skattkistan bestämde nu Bocken och Musen att
            alla Ekorrar skulle lämna dubbelt så många nötter och alla Småfåglar
            dubbelt så många bär och maskar som förut. Men Bockens vänner
            fortsatte att inte lämna någonting alls. Dom hade inte råd, sa”
            dom, fast alla visste att dom gömde undan så mycket dom kunde.
            Och dessutom kom dom till Bocken varje dag och hämtade massor
            med nötter och bär och kottar ur skattkistan. ”Det har Åsnan bestämt”,
            sa” dom. Men till slut tröttnade alla Ekorrarna och Småfåglarna
            på att arbeta och slita åt Bockens vänner. En dag gick dom och
            drog Bocken i skägget och körde bort honom från skattkistan. ”Man
            skall inte gör Bocken till skattmästare”, sa” dom.” Och Musen
            har ju bara gnagt på kistan hela tiden.” I stället tog Ekorrarna
            och Småfåglarna själva hand om skattkistan. De bestämde att alla
            måste hjälpa till och samla in nötter och bär och kottar, för
          </p>
          <pb facs="riksdagen-motions-pdf/data/197778/mot_197778__319/mot_197778__319-002.pdf"/>
          <p>
            Mot. 1977/78:319 15
          </p>
          <p>
            annars räckte det inte till barnen och till de gamla djuren.
            Så nu måste alla hjälpas åt och ingen fick gömma undan allting
            åt sig själv. Till och med Skatan fick vackert komma dit med silverskedarna.
            Någon ordning skall det vara också bland djuren!
          </p>
          <p>
            Genom olika former av skatteflykt och skattefusk torde f.n. tiotals
            miljarder kronor varje år undandras från beskattning. Skatteflykt
            innebär att utnyttja de luckor och flyktmöjligheter som finns
            i den gällande skattelag- stiftningen. De som har råd att betala
            expertis har också stora möjligheter till skatteflykt. Det nuvarande
            skattesystemet är konstruerat på ett sätt som gynnar höginkomsttagarna:
            avdragssystemet, den låga beskattningen av realisationsvinster
            osv. Ett rättvisare skattesystem måste skapas som stoppar skatteflykten.
            En generell skatteflyktsklausul med strikta regler måste omedelbart
            införas. Det direkta skattefusket måste hårt bekämpas genom en
            skärpt lagstiftning och ökade personella resurser till taxeringsmyndigheterna.
            Skattesmitarna måste hållas efter. Kapitalflykten till utlandet
            måste stoppas. Frågan om en effektiv kamp mot skatteflykt och
            skattefusk synes icke ha ägnats tillräcklig uppmärksamhet i de
            stora skatteutredningar som nyligen avslutat sin verksamhet. Härtill
            torde ha bidragit den framtvungna force- ringen under det senaste
            året. Det framstår därför som nödvändigt att en snabbutredning
            tillsätts med den enda uppgiften att lämna förslag hur skatteflykt
            och skattefusk effektivare skall kunna bekämpas. Med hänvisning
            till det ovan anförda föreslås att riksdagen hos regeringen begär
            tillsättande av en snabbutred- ning med uppgift att lämna förslag
            hur skatteflykt och skatte- fusk effektivare skall kunna bekämpas.
          </p>
          <p>
            Stockholm den 16 januari 1978 C.-H. HERMANSSON (vpk)
          </p>
          <pb facs="riksdagen-motions-pdf/data/197778/mot_197778__319/mot_197778__319-003.pdf"/>
          <p>
            GOTAB 57292 Stockholm 1978
          </p>
        </div>
      </div>
    </body>
  </text>
</TEI>
