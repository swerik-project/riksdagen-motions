<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__427/mot_1967__ak__427-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 427—4831 - Motioner i Andra kammaren, nr 427 år 1967 1
          </p>
          <p>
            Nr 427
          </p>
          <p>
            Av herr Hermansson m. fl., om samhällelig kontroll av investe-
            ringsutvecklingen, m. m.
          </p>
          <p>
            (Lika lydande med motion nr 342 i Första kammaren)
          </p>
          <p>
            Kraven på ökat samhälleligt inflytande över produktionens omfattning
            och inriktning har många motiveringar. Vissa har att göra med
            den grund- läggande och långsiktiga inriktningen av näringslivet,
            andra med mera aku- ta och kortsiktiga problem. Inom det nuvarande
            ekonomiska systemets ram har en betydande ökning kunnat åstadkommas
            av produktivitet och produktion. Bristerna i ett system som bygger
            på privat äganderätt till produktionsmedlen och produktion för
            profit har emellertid samtidigt blivit alltmera framträdande.
            Produktivitetsökningen har skett till priset av hård anspänning
            av den levande arbetskraften. Olika stressfenomen är vanliga.
            Yrkessjukdomarna spelar en stor och inom vissa arbetsområden växande
            roll. I den utredning om medicinska synpunkter på den tekniska
            utvecklingen som till 1966 års LO-kongress framlades av dr Erik
            Bolinder (Individen och den industriella miljön) uppges att 2/3
            av industribefolkningen är hörselskadad genom på- verkan av kontinuerligt
            buller över en viss nivå. Varannan byggnadsarbetare har besvär
            från ryggen. Chockerande för lekmannen är dr Bolinders konsta-
            terande att &gt;med stigande grad av rationalisering följer att också
            de yrkes- hygieniska riskerna ökar». Inom stenindustrien, i gjuterierna
            och inom tex- tilindustrien har tekniska förändringar ökat dammängderna
            och successivt lett till ett under flera år dolt silikosproblem.
            Ännu mera chockerande är emellertid dr Bolinders slutsatser av
            diskussionen om möjligheterna att i arbetarskyddslagen införa
            preciserade anvisningar som ger bättre skydd för arbetskraften.
            Han skriver: »Dagens situation kan i mycket återföras på det faktum
            att den tekniska utvecklingen i så många år har fortgått utan
            att anpassningsaspekterna tillräckligt beaktats. Vi har därför
            i dag en situation som i detta avseende är så snedvriden att ett
            alltför drastiskt införande av mer preciserade bestämmelser skulle
            verka helt förödande för näringslivet.» De anställda har heller
            inte vunnit det inflytande i företagen som skulle möjliggöra att
            rimlig hänsyn togs till den levande arbetskraftens behov av en
            arbetsmiljö och en produktionsordning, som skulle möjliggöra arbetstill-
            fredsställelse. Demokratien gör alltjämt halt utanför fabriksportarna.
            I en annan utredning till LO-kongressen gav ett antal sociologer
            med professor
          </p>
          <p>
            1— Bihang till riksdagens protokoll 1967. 4 saml. Nr 427—431
          </p>
          <pb facs="riksdagen-motions-pdf/data/1967/mot_1967__ak__427/mot_1967__ak__427-002.pdf"/>
          <p>
            2 Motioner i Andra kammaren, nr 427 år 1967
          </p>
          <p>
            Edmund Dahlström i spetsen ett bidrag till forsknings- och planeringsde-
            batten (Teknisk förändring och arbetsanpassning). Författarna
            framhåller att övergången till en hög mekaniseringsgrad i produktionsprocessen
            före- faller att skapa större möjligheter för tillfredsställandet
            av de behov som relaterar till den arbetandes självuppskattning
            och anseende. De tekniska förändringarna kan emellertid inte ses
            isolerade. I vilken utsträckning som en större arbetstillfredsställelse
            kan uppstå beror också på i vilken utsträck- ning organisations-
            och miljöutformningen kommer att styras av den tradi- tionella
            organisationsideologien med över- och underordning. »Ett alltför
            starkt fasthållande vid den förlegade människouppfattning som
            där kom- mer till uttryck kan göra att de nya förutsättningar
            för en god arbetsanpass- ning som tekniken erbjuder inte optimalt
            kan utnyttjas.» — Slutsatsen av en sådan analys är rätt given.
            Den nuvarande hierarkien i företagen måste brytas ned och ersättas
            av de anställdas självstyrelse. Utvecklingen under de senaste
            åren har trots ökningen av produktionen inte lett till någon större
            jämlikhet mellan olika klasser och grupper. Även denna fråga behandlades
            i en utredning till LO-kongressen om Fackför- eningsrörelsen och
            den tekniska utvecklingen. Utvecklingen sammanfatta- des i följande
            rubrik: Oförändrad löneandel, ojämnare inkomst- och förmö- genhetsfördelning.
            LO-utredningen anför att löneandelen i nationalinkoms- ten i dag
            inte är nämnvärt högre än i slutet av 1800-talet. Man drar härav
            slutsatsen »att den största vinsten tillfallit kapitalägarna».
            När det gäller inkomst- och förmögenhetsutvecklingen hänvisar
            LO-utredningen till All- männa skatteberedningens undersökningar,
            som visar att de stora förmö- genheterna på över 1 miljon ökat
            starkt under de senaste åren och att de lägre inkomsttagarna nu
            har en mindre andel av inkomstsumman än ett årtionde tidigare.
            Trots de socialpolitiska åtgärderna lever alltjämt stora grupper
            i vårt land på en låg standard och under mycket besvärliga omständigheter.
            Det gäller bl. a. stora barnfamiljer, folkpensionärer, handikappade
            och låglönearbe- tare för att inte tala om de olika grupperna
            av »utstötta». I ett nyutkommet arbete av Gunnar och Maj-Britt
            Inghe »Den ofärdiga välfärden» sägs såsom sammanfattning: »På
            liknande sätt kan man gå igenom område efter om- råde och finna
            att klassamhället finns kvar överallt. Standarden är högre i dag
            än för hundra år sedan. Men olikheterna i levnadsförhållanden
            är enor- ma och privilegierna består. Man finner olikheter i ekonomisk
            standard, i utbildning, inom kulturlivet, inom rättsväsendet,
            i sjukdomspanoramat, vid behandlingen av sjuka och vanlottade.
            I ett föregående kapitel har bostads- förhållandena redovisats:
            fattiga bor alltjämt sämst och har svårast att slå sig fram i
            bostadskön. Klassamhället präglar alltjämt individens värdering-
            ar och sociala attityder.» Trygghet i anställningen har inte skapats.
            Under det senaste året har många arbetare och tjänstemän fått
            erfara att löftena om en permanent hög
          </p>
          <pb facs="riksdagen-motions-pdf/data/1967/mot_1967__ak__427/mot_1967__ak__427-003.pdf"/>
          <p>
            Motioner i Andra kammaren, nr 427 år 1967 3
          </p>
          <p>
            och full sysselsättning i näringslivet måste tas med reservation.
            I samband med nedläggningar av företag och produktionsinskränkningar
            får den le- vande arbetskraften alltjämt ta de hårdaste törnarna.
            Det har också visat sig att det särskilt för äldre arbetare och
            tjänstemän, för kvinnor och för i något avseende handikappade
            kan vara mycket svårt att erhålla ny anställ- ning. I vissa fall
            tvingas avskedade till kronisk arbetslöshet. även på denna punkt
            kan hänvisas till LO-utredningen om Fackföreningsrörelsen och
            den tekniska utvecklingen.
          </p>
          <p>
            Samtidigt med en stark utveckling av produktionen av vissa varor
            har behoven av vissa tjänster och nyttigheter inte alls kunnat
            tillfredsställas. Det gäller framför allt områden inom den kollektiva
            behovsförsörjningen dit otillräckligt med resurser blivit avdelade.
            Man behöver endast peka på bo- stadsbristen och bristen på tillräckliga
            vårdresurser t. ex. för de gamla för att illustrera detta förhållande.
            Samtidigt med ett överflöd av varor på vissa områden finns i vårt
            samhälle stora eftersatta behov. Denna motsättning sammanhänger
            med att de avgörande delarna av det ekonomiska livet allt- jämt
            domineras av privata kapitalägare, vilka inriktar användningen
            av de produktiva resurserna efter vad de anser mest vinstgivande.
            Industrien och näringslivet i övrigt expanderar på de områden
            där det ter sig mest lönande, inte där det är socialt nödvändigt
            med hänsyn till behovet av sysselsättning och för att tillgodose
            människornas önskningar. När en grupp kapitalister beslutar sig
            för att investera i en viss produktion, framhåller den franske
            ekonomen André Gorz, »tar de inte ställning vare sig till prioritetsgraden
            hos denna produktion, till de sociala utgifter den kommer att
            dra med sig, till de sociala behov den ger upphov till, till de
            långsiktiga offentliga inves- teringar den kommer att nödvändiggöra
            eller till de alternativ som beslutet kommer att omöjliggöra.
            Kapitalisternas beslut kommer i stället att vägle- das av den
            redan existerande lönsamma efterfrågan, av de redan existerande
            allmännyttiga inrättningarna, av närheten till marknader och råvarukällor
            etc.&gt; (Arbetarrörelsen i överflödets samhälle). De tar sällan
            hänsyn till de indirekta sociala kostnader som de privata investeringarna
            drar med sig (för vägar, bostäder, energi- och vattenförsörjning
            etc.). »Det ligger i det privata initiativets natur att betrakta
            den lönsammaste produktionen som den prioriterade, och det ligger
            i kapitalismens natur att försumma aktivi- teter vilkas produkter
            eller resultat inte kan mätas med lönsamhets- eller avkastningskriterier.
            Dessa icke lönsamma aktiviteter vilkas angelägenhet inte kan fångas
            in i kapitalistiska kategorier avser investeringar som under givna
            sociala och politiska förhållanden inte kan ge upphov till någon
            mark- nadsproduktion, dvs. till ett kommersiellt utbyte som medför
            en vinstgivan- de försäljning av varor och tjänster. Det är med
            andra ord fråga om alla de investeringar och tjänster vilka har
            att göra med mänskliga behov som inte kan tillgodoses av någon
            marknadsproduktion; behoven av undervisning, stadsbyggnad, kulturella
            och rekreativa institutioner, konst, forskning, hy-
          </p>
          <pb facs="riksdagen-motions-pdf/data/1967/mot_1967__ak__427/mot_1967__ak__427-004.pdf"/>
          <p>
            4 Motioner i Andra kammaren, nr 427 år 1967
          </p>
          <p>
            gien, allmänna trafikmedel, men också behoven av konstruktiv
            lokaliserings- politik, skogsplantering, kamp mot vatten- och
            luftföroreningar, buller etc., kort sagt allt som ingår i den
            "offentliga sektorn” och som bara kan tillgodo- ses av en social
            service utan bitankar på lönsamheten.»
          </p>
          <p>
            Uppmärksamheten har under de senaste åren i den allmänna diskussio-
            nen alltmera inriktats på frågan om vad som produceras i samhället.
            Det gäller alltså inte enbart frågan om hur mycket som produceras.
            Hela proble- met om den samhälleliga prioriteringen av viss produktion
            har därigenom kommit i förgrunden. Men detta innebär i sin tur
            att hela grunden för den nuvarande s.k. blandekonomien — dvs.
            ett system där staten samverkar med »det privata näringslivet&gt;
            och där privata vinstintressen alltjämt till- låtes vara bestämmande
            när det gäller inriktningen av avgörande delar av produktionen
            — måste ifrågasättas.
          </p>
          <p>
            De negativa följder av de senaste årens utveckling, varpå i det
            föregående givits vissa exempel, är en direkt följd av att vinstmotivet
            tillåtits ha så stort spelrum inom näringslivet, är en direkt
            följd av det rådande »&gt;blandekono- miska systemet». Produktionen
            för profit har kommit i allt skarpare mot- sättning till såväl
            själva produktionsprocessens alltmer samhälleliga karak- tär som
            tillgodoseendet av medborgarnas behov. Den förhindrar att samhäl-
            leliga åtgärder får avsedd effekt och står sålunda i vägen för
            en rationell politik. Detta sakförhållande kan också uttryckas
            i följande satser, anförda ur en artikel i LO:s tidskrift Fackföreningsrörelsen
            nr 25/26 1966: »Det privata näringslivets tolkning av ”fri ekonomi”
            (som ju är en del av bland- ekonomin) är oftast en tolkning som
            ger oinskränkt bestämmanderätt att avgöra hur stora vinster som
            ska tas ut och var vinstgränsen ska ligga om ett företag ska drivas
            eller ej. Med en sådan ordning kan samhällets lokali- serings-
            och arbetsmarknadspolitiska åtgärder aldrig med säkerhet plane-
            ras och samordnas med det privata näringslivets tänkbara åtgärder,
            efter- som dessa vidtagas utan hänsyn till samhällets eller de
            anställdas önskning- ar eller vetskap.» Enligt vår mening måste
            man gå över från att följa detta kapitalistiska utvecklingsmönster
            till att uppfylla målsättningar i en plan, som uttrycker en total
            samhällsekonomisk värdering. Denna skall utgå från människornas
            behov och önskningar om bostäder, vård, födoämnen, kulturella
            värden, fri- tid o.s.v. Det allmänna måste ha inflytande över
            de strategiskt avgörande besluten inom näringslivet — investeringarna,
            produktionens fördelning i stort på olika näringsgrenar, avvägningen
            mellan konsumtion och nyinves- tering. Ett sådant väsentligt ökat
            samhälleligt inflytande och samhällelig styrning av ekonomien
            är nödvändigt för att både säkra högsta takt i det eko- nomiska
            framåtskridandet och åstadkomma en användning av de produk- tiva
            resurserna som svarar mot samhällsmedborgarnas behov. Genom att
            ar- betarna och tjänstemännen samtidigt vinner inflytande inom
            företagen sker en allsidig utveckling av folkstyret.
          </p>
          <pb facs="riksdagen-motions-pdf/data/1967/mot_1967__ak__427/mot_1967__ak__427-005.pdf"/>
          <p>
            Motioner i Andra kammaren, nr 427 år 1967 5
          </p>
          <p>
            Utvecklingen av samhällets inflytande inom det ekonomiska livet
            måste följa olika vägar. På dem alla gäller det att bryta storfinansens
            nuvarande maktställning och därmed överföra maktbefogenheter till
            folket. För att de offentliga intressena skall kunna vinna striden
            över de privata intressen, vilka stöder sig på makten över affärsbanker,
            försäkringskoncerner och andra storföretag, är det nödvändigt
            att de skaffar sig en vidgad bas i själva produktionslivet. Detta
            kan ske genom nationalisering av vissa storföretag eller hela
            näringsgrenar och genom anläggning av nya statliga eller kommu-
            nala företag. Den statliga sektorn i det svenska produktionslivet
            är liten i jämförelse med många andra kapitalistiska stater och
            tendensen under de senaste åren har varit att den minskat i relativ
            betydelse. Det är av många skäl nödvän- digt att vända denna utveckling.
            Ett skäl har redan anförts, nämligen att de offentliga intressena
            behöver en bas i själva produktionslivet för fullföljan- det av
            en ekonomisk plan. Andra skäl sammanhänger direkt med lokalise-
            ringspolitiken och strävandena att säkra arbete och försörjning
            åt männi- skorna i de trakter som det privata kapitalet inte finner
            attraktiva därför att profitkvoten anses för låg. (Lokaliseringspolitiken
            behandlas i en sär- skild, av den kommunistiska gruppen väckt
            motion.) Ytterligare ett skäl för en vidgad statlig produktionssektor
            redan under nuvarande samhällsförhål- landen är att därigenom
            skapas möjligheter för ett större mått av konkur- rens mellan
            olika företagsformer i ett näringsliv, som i hög grad präglas
            av kartellavtal och andra former av monopolism. Det avgörande
            skälet för nationalisering och för skapande av nya statliga, kommunala
            eller kooperativa företag är emellertid maktfrågan. På denna väg
            kan medborgarna öka sitt inflytande över det ekonomiska livet,
            dvs. ut- bygga demokratien. Om inte den nuvarande politiken ändras,
            kommer den statliga sektorn inom näringslivet att under de närmaste
            åren ytterligare minska i betydelse. Det är nödvändigt att vidta
            speciella åtgärder för att förhindra denna ut- veckling och i
            stället vidga den allmänägda sektorn inom näringslivet. Till sådana
            åtgärder hör uppbyggandet av allmänägda företag eller kom- plettering
            av redan existerande sådana för att skapa nya arbetstillfällen
            i olika delar av landet såsom föreslås i en särskild motion om
            lokaliserings- politikens utformning. Hit hör skapandet av ett
            stort allmänägt byggbolag, vilket likaså föreslås i en särskild
            motion. Hit hör överförande i allmän ägo av läkemedelsindustrien,
            de stora privata försäkringsbolagen och distribu- tionen av bensin
            och olja såsom den kommunistiska gruppen upprepade gånger föreslagit
            i motioner. Hit hör som en viktig och avgörande del även socialisering
            av hela kreditförsörjningen för att detta instrument skall kun-
            na utnyttjas för en planmässig utveckling av näringslivet. Led
            i utbyggna- den av det allmännas inflytande över kreditmarknaden
            är skapandet av en statlig bostadsbank för totalfinansiering av
            byggandet såsom föreslås i en
          </p>
          <p>
            1: — Bihang till riksdagens protokoll 1967. 4 saml. Nr 4217—431
          </p>
          <pb facs="riksdagen-motions-pdf/data/1967/mot_1967__ak__427/mot_1967__ak__427-006.pdf"/>
          <p>
            6 Motioner i Andra kammaren, nr 427 år 1967
          </p>
          <p>
            särskild motion. Ett ytterligare sådant led bör enligt vår mening
            vara Ööver- förande av de stora privata affärsbankerna i allmän
            ägo.
          </p>
          <p>
            På ytterligare fyra speciella områden är det nödvändigt med omedelbara
            åtgärder för att möjliggöra ett mera rationellt utnyttjande av
            tillgängliga resurser och en planmässig snabb utbyggnad av näringslivet.
            Kapitalinvesteringarna bedöms allmänt inneha en nyckelroll när
            det gäl- ler riktning och takt i den ekonomiska utvecklingen.
            Olika samhällsorgan har inflytande över vissa områden av investeringsverksamheten.
            För närva- rande diskuteras olika vägar för att utbygga detta
            inflytande. Inom de in- vesteringsområden över vilka samhällsorganen
            har visst inflytande har un- der de senaste åren i allmänhet tillämpats
            stor restriktivitet. Detta präglar också årets finansplan med
            dess förslag rörande den statliga och kommu- nala verksamhetens
            utveckling. Samtidigt har emellertid en snabb ökning av investeringarna
            skett inom den privata sektorn. Därmed har frågan upp- kommit
            om alla industriella och kommersiella investeringar inom den pri-
            vata sektorn verkligen är så angelägna, att viktig samhällelig
            verksamhet därför bör stå tillbaka. Enligt vår mening föreligger
            en betydande snedvrid- ning av investeringarnas och produktionens
            inriktning i den meningen att viktiga kollektiva behov eftersatts,
            samtidigt som betydande mängder pro- duktionsfaktorer bundits
            för en produktion som måste bedömas såsom mindre väsentlig. Det
            är nödvändigt att samhället gör en angelägenhetsgra- dering av
            olika investeringsprojekt inom hela näringslivet utifrån synpunk-
            ten hur de bäst kan tillgodose medborgarnas behov och önskemål.
            Det all- männas inflytande över investeringsverksamheten måste
            med andra ord utvidgas till att gälla hela detta område. För ett
            sådant vidgat samhälleligt inflytande kan olika metoder komma
            till användning. Man kan tänka sig en utvidgning av den rent fysiska
            kon- troll som delvis redan förekommer inom byggnadsverksamheten
            genom prövning av igångsättningstillstånd genom arbetsmarknadsmyndigheterna.
            Möjligheten finnes emellertid även att påverka de privata investeringarna
            genom olika skattemässiga metoder t. ex. genom att gällande avskrivnings-
            regler differentieras efter investeringsobjektens art. även metoden
            med sär- skilda investeringsavgifter, såsom i år på ett visst
            område föreslås av rege- ringen, kan komma till användning. Det
            handlar emellertid här om ett fält där nya metoder bör undersökas
            och prövas, varför vi nedan föreslår att en särskild utredning
            skall tillsättas med uppgift att framlägga förslag om lämpliga
            metoder för en samhällelig kontroll av investeringsutvecklingen.
            När det gäller de företag som redan befinner sig i statens ägo
            har redan anförts att den statliga sektorn inte utvecklas allmänt
            sett utan tvärtom uppvisar en vikande andel av företagsamheten.
            Stark kritik har riktats mot att den statliga företagsgruppen
            inte ens tillåtes arbeta på liknande villkor som gäller för jämförbara
            företag inom den enskilda och kooperativa delen av näringslivet.
            De överskott som uppstår inom den statliga gruppen går till
          </p>
          <pb facs="riksdagen-motions-pdf/data/1967/mot_1967__ak__427/mot_1967__ak__427-007.pdf"/>
          <p>
            Motioner i Andra kammaren, nr 427 år 1967 7
          </p>
          <p>
            övervägande del till statskassan för användning för andra ändamål
            och ut- nyttjas icke för utbyggnad av den allmänägda sektorn inom
            näringslivet. Bland de metoder som förordats för att utveckla
            den statliga företagssek- torn märks förslaget om en samordning
            av de statliga företagen genom ett eller flera förvaltningsbolag,
            dvs. till en eller flera koncerner. även om dessa företag omspänner
            vitt skilda branscher och har i många avseenden mycket olika uppgifter
            skulle givetvis en samordning kunna medföra att de samlade resurserna
            bättre kunde utnyttjas och sättas in på områden där en snabbare
            utveckling är mest angelägen ur samhällelig synpunkt. Vi vill
            bestämt för- orda att en sådan samordning snarast sker. Samtidigt
            bör ett särskilt de- partement skapas för ledningen av den statliga
            företagsgruppen. Alltsedan AP-fonderna upprättades har frågan
            om deras användning va- rit föremål för debatt. Denna har helt
            naturligt tilltagit i intensitet med fon- dernas tillväxt. Det
            har alltmera framstått som en orimlighet att gällande placeringsregler
            är så snäva. Vid frågans behandling på den senaste LO- kongressen
            gav Metalls ordförande Åke Nilsson exempel på vad det skulle betyda,
            om AP-fonderna finge samma placeringsmöjligheter som försäk- ringsbolagen.
            Teoretiskt skulle det kunna innebära att vi 1970 skulle ha 6 å
            7 procent av ATP-medlen placerade i aktiva enheter inom näringslivet.
            Det- ta skulle ge möjlighet till halvt delägarskap i cirka 40
            industriprojekt i 300- miljonersklassen. — Landsorganisationens
            kongress godkände sekretaria- tets förslag om en hemställan till
            regeringen om en översyn av AP-fonder- nas placeringsreglemente.
            Vi vill starkt understryka nödvändigheten av att en sådan översyn
            sker. Det är orimligt att löntagarnas pengar i AP-fonderna inte
            skall kunna an- vändas på ett sätt som möjliggör skapande av nya
            arbetstillfällen under samhällets och löntagarnas egen kontroll.
            Avgörande måste i detta sam- manhang vara att satsa på utvecklingen
            av nya industrier byggda på den modernaste teknik t. ex. inom
            kemi, elektronik, verkstadsindustri. Behovet av ökade kapitaltillgångar
            för näringslivets utveckling och rationalisering understrykes
            ju även i årets finansplan. Den där förutsedda näringspolitiska
            fonden kan bli av viss betydelse i detta sammanhang, men även
            dess be- gränsning jämfört med vad som kan vinnas genom ett rationellt
            utnyttjande av AP-fonderna bör understrykas. Det bör inte få bli
            så, att denna nya näringspolitiska fond ställes i vägen för den
            mycket viktigare frågan om disponeringen av AP-fonderna. I det
            föregående har redan anmälts behovet av ett särskilt departement
            för ledningen av den statliga företagsgruppen. Vi anser det också
            nödvän- digt att ett särskilt näringslivsdepartement skapas och
            har redan i motioner vid tidigare riksdagar gett uttryck för denna
            åsikt. De redan planerade för- ändringarna inom regeringen anser
            vi vara ett framsteg, men behovet av att ett speciellt departement
            för näringslivsfrågorna snarast skapas bör än en gång understrykas.
            |
          </p>
          <pb facs="riksdagen-motions-pdf/data/1967/mot_1967__ak__427/mot_1967__ak__427-008.pdf"/>
          <p>
            Motioner i Andra kammaren, nr 427 år 1967
          </p>
          <p>
            Med hänvisning till det ovan anförda hemställer vi, dels att
            riksdagen i skrivelse till regeringen begär utred- ning om lämpliga
            metoder för en allmän samhällelig kon- troll av investeringsutvecklingen;
            dels att riksdagen i skrivelse till regeringen begär förslag om
            samordning av den statliga företagsgruppen genom ett eller flera
            förvaltningsbolag; dels ock att riksdagen i skrivelse till regeringen
            begär snabb översyn av AP-fondernas placeringsreglemente. Stockholm
            i januari 1967
          </p>
          <p>
            C. H. Hermansson (k) Gunvor Ryding (k) Sven Hector (k) Henning
            Nilsson (k) Erik Karlsson (k) Gustav Lorentzon (k)
          </p>
          <p>
            Gösta Andersson (k) Axel Jansson (k)
          </p>
        </div>
      </div>
    </body>
  </text>
</TEI>
