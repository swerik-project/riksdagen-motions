<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00460">
  <teiHeader>
    <fileDesc>
      <titleStmt>
        <title>Politik för högre utbildning</title>
        <author corresp="i-Spsbo7A5zikEeUY3JEYcNV">av Mikael Damberg m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politik för högre utbildning</title>
          <idno type="rdwebb">GZ02Ub460</idno>
          <rs type="number">Ub460</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub460/text</ref>
          <ref type="dokument_url_html">http://data.riksdagen.se/dokument/GZ02Ub460</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub460</ref>
          <ref type="doc">http://data.riksdagen.se/fil/17463791-D5F4-4AB8-B311-7B2F75825630</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-N5iuULmv8oTkuJcr1C9SFD</idno>
            <name>Håkan Bergman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FKwYcL5DQnQNLwvN6cxL8w" type="signed"/>
        <correspContext corresp="i-FKwYcL5DQnQNLwvN6cxL8w">
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-N5iuULmv8oTkuJcr1C9SFD"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-WjFt6fTSYNFkhwrZDFYPM4"/>
        </correspContext>
        <correspAction xml:id="i-2pvdcYVT1GdPfMsWUp7txL" type="numbering">
          <date when="2011-10-10"/>
        </correspAction>
        <correspAction xml:id="i-8CvmJrV18MQDRHZtZuWfDV" type="submission">
          <date when="2011-10-05"/>
        </correspAction>
        <correspAction xml:id="i-Fcj34NCaP8Pv8rDZyJjQgB" type="transfer">
          <date when="2011-10-05"/>
        </correspAction>
        <correspAction xml:id="i-DVB3tBZypwcnMbsiz2Mpna" type="assigned"/>
        <correspContext corresp="i-DVB3tBZypwcnMbsiz2Mpna">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4UNusn1kt3jXEm7VCYbtb4" type="motBody">
        <div xml:id="i-UAtY2dS4wBkKudyQZDkTHL" type="motProposal" subtype="förslag">
          <head xml:id="i-Fv712jWyc4CkT8hxusrTLU">
            Förslag till riksdagsbeslut
          </head>
          <list xml:id="i-APFwhBgiByLqj4mKmfF3sG" style="ol">
            <item xml:id="i-3BD1GGJn8KyDKoiw8afLGE">
              Riksdagen tillkännager för regeringen som sin mening vad som
              anförs i motionen om att Sverige ska vara en ledande kunskapsnation.
            </item>
            <item xml:id="i-JmxqT2gdScvW8AUzBR1aRs">
              Riksdagen tillkännager för regeringen som sin mening vad som
              anförs i motionen om högre mål för andelen unga med högre utbildning.
            </item>
            <item xml:id="i-BeUcfTEcdRF6pMWQmT9ZMY">
              Riksdagen tillkännager för regeringen som sin mening vad som
              anförs i motionen om ett resursfördelningssystem som stimulerar
              kvalitet.
            </item>
            <item xml:id="i-LRQx6yWCUJWwG7NQfcuYMr">
              Riksdagen tillkännager för regeringen som sin mening vad som
              anförs i motionen om investeringar i höjd kvalitet, omfattningen
              på undervisningen och fler praktikplatser.
            </item>
            <item xml:id="i-A4o92WJvVfCYJVmEKJsRvQ">
              Riksdagen tillkännager för regeringen som sin mening vad som
              anförs i motionen om en bättre arbetslivskoppling.
            </item>
            <item xml:id="i-5AZ5SuUZbiFjhvLtEc8JQR">
              Riksdagen tillkännager för regeringen som sin mening vad som
              anförs i motionen om broar mellan högskola och yrkeshögskola.
            </item>
            <item xml:id="i-UVrk5BUYMKErwYLgLZLmE7">
              Riksdagen tillkännager för regeringen som sin mening vad som
              anförs i motionen om en breddad rekrytering.
            </item>
            <item xml:id="i-Xy3UiiKdmZdeM4VKYBTknw">
              Riksdagen tillkännager för regeringen som sin mening vad som
              anförs i motionen om att arbetslivserfarenhet ska vara meriterande
              vid tillträde till högskola och universitet.
            </item>
            <item xml:id="i-YTC8KmE3p8PwEipUG14eXy">
              Riksdagen tillkännager för regeringen som sin mening vad som
              anförs i motionen om ett nytt snabbspår in i högskolan för invandrade
              akademiker.
            </item>
            <item xml:id="i-AXmWcn3SajedGkWd2PRz1D">
              Riksdagen tillkännager för regeringen som sin mening vad som
              anförs i motionen om jämställdhet och kunskap om genus.
            </item>
            <item xml:id="i-XNVYQpQzT92FM7ph353n4G">
              Riksdagen tillkännager för regeringen som sin mening vad som
              anförs i motionen om pedagogisk utveckling.
            </item>
            <item xml:id="i-GazVwBFmmrcf8ezrJqD48n">
              Riksdagen tillkännager för regeringen som sin mening vad som
              anförs i motionen om ett starkt studentinflytande.
            </item>
            <item xml:id="i-AoYFUdRyRcEdrR4Gy1uAdR">
              Riksdagen tillkännager för regeringen som sin mening vad som
              anförs i motionen om att studiestöd ska ge en reell möjlighet
              för alla oavsett ekonomisk situation att studera.
            </item>
            <item xml:id="i-MUz58mGQ3wSAS9NYNa6715">
              Riksdagen tillkännager för regeringen som sin mening vad som
              anförs i motionen om trygghetssystem för studenter. 1
            </item>
          </list>
          <p xml:id="i-M422wt3RtNrf3rijNMvfcT">
            1 Yrkande 14 hänvisat till SfU.
          </p>
        </div>
        <div xml:id="i-NijKzTwFq9LaWLGAUBC37y" type="motContent">
          <head xml:id="i-FuWyytWQtkQoq4ehgrV9E2" type="h1">
            Vår syn på högskola och universitet
          </head>
          <p xml:id="i-EQstY9EtTbjuMcTzib2ZqA">
            Sverige ska vara en ledande kunskaps- och forskningsnation. De
            människor och nationer som är bäst förberedda att möta den allt
            snabbare globaliseringen kommer att kunna hävda sig bättre i framtiden.
            För att stå starka i framtiden måste vi konkurrera med hög kompetens
            och goda arbetsvillkor inte med låga löner. Utbildning och forskning
            har därför central betydelse för välfärdens tillväxt och utveckling.
            Satsningar på utbildning på alla nivåer bryter väg för en kunskapsbaserad
            ekonomi. För att nå dit måste vi öka investeringarna i högre utbildning
            och öka samverkan mellan stat, näringsliv, fackliga organisationer,
            universitet och högskolor.
          </p>
          <p xml:id="i-APLbcfZWeBYyF9UAYzNSMf">
            Kunskap och bildning vidgar vyer och bidrar till personlighetsutveckling.
            För socialdemokratin handlar bildning bland annat om självständighet,
            kreativitet, kritiskt tänkande, problemformulering och reflektion.
            Det handlar också om att kunna söka och värdera kunskap på vetenskaplig
            nivå och att förmedla och utbyta kunskaper med andra. Bildningsbegreppet
            bör prägla all högskoleutbildning.
          </p>
          <p xml:id="i-kqcCEXrTEMJaU6joiETQt">
            Utbildning är en avgörande förutsättning för att befästa demokratin
            och utjämna olikheter i fördelningen av välfärd, inflytande och
            möjligheter till att aktivt delta i samhället. Alla människors
            rätt till kunskap och utveckling är utgångspunkt för socialdemokratisk
            utbildningspolitik. Kunskapssamhället ska stå öppet för alla.
          </p>
          <p xml:id="i-HQ4tPPDTToycc3dNundkAs">
            Kunskap blir inte mindre för att den delas av fler tvärtom. Tillväxt
            och välfärd förutsätter en hög utbildningsnivå i hela befolkningen.
            Kunskapssegregation innebär att samhället inte tar vara på alla
            de människor och de kunskaper som finns i samhället. Ojämlikheter
            i tillgången till utbildning betyder dessutom ojämlikheter i makt
            både över det egna livet och i samhället. Utbildningspolitiken
            är därför central för en framgångsrik fördelningspolitik.
          </p>
          <head xml:id="i-VQwf7KiuVPDL69tXgWRqYL" type="h1">
            Högre ambitioner för andelen unga med högre utbildning
          </head>
          <p xml:id="i-LkebYXB5ADCivbjCNZudBc">
            Vi delar Globaliseringsrådets bedömning att svensk arbetsmarknad
            med de ambitioner vi och rådet har för Sverige att bli en alltmer
            kunskapsbaserad ekonomi kommer att efterfråga fler akademiskt
            utbildade. En växande andel av jobben kommer att kräva en högre
            utbildning. Vi delar också Globaliseringsrådets syn på att Sverige
            bör ha som mål att tillhöra de länder i världen som har en hög
            andel högskoleutbildade och att antalet högskoleplatser därför
            bör bli fler.
          </p>
          <p xml:id="i-M4547yGX8Lbhdxs59BtvA6">
            När nu antalet högskoleplatser istället dras ned kommer färre
            från gymnasieskolan att kunna gå vidare till högskolestudier.
            Detta görs i ett läge där antalet 2024-åringar är högre än idag
            i ytterligare tre år. Vi riskerar att få en förlorad generation
            ungdomar som inte kom in på högskolan trots att de har behörighet
            och intresse. Det är inte rimligt att det ska spela roll vilket
            år man är född för chansen att få studera.
          </p>
          <p xml:id="i-TJi65d5Ca7R7a1N38v7CSo">
            Inom ramen för Europa 2020 har Sverige ett mål för andelen 3034-åringar
            med minst två års eftergymnasial utbildning. Det är av regeringen
            satt till 4045 procent. Idag har knappt 44 procent av 3034-åringar
            minst en tvåårig eftergymnasial utbildning. Målet är således uppnått
            ett helt decennium i förväg. Det är tydligt att Sverige har allt
            för låga ambitioner för den högre utbildningen. Andra länder har
            inte lika låga ambitioner som vi. Tio OECD-länder har redan idag
            en större andel högskoleutbildade i åldern 2534 år än Sverige.
            Att dra ned på antalet högskoleplatser i det läget riskerar Sveriges
            framtida konkurrenskraft. Därför behövs istället fler platser
            på högskolan och yrkeshögskolan.
          </p>
          <p xml:id="i-MgHFSvD2bRN5HJVsRu17r9">
            Vårt mål är att hälften av 3034-åringarna ska ha genomgått en
            minst tvåårig högre utbildning (högskola och yrkeshögskola) år
            2020. Det innebär en ökning från idag knappt 44 procent till 50
            procent år 2020.
          </p>
          <p xml:id="i-PC7pg7VeYCoT6kPSGdA3W2">
            Alla som är behöriga borde ha möjlighet att studera på yrkeshögskolan
            eller högskolan. Andelen yrkesverksamma som återkommer till högskolan
            för att vidareutbilda sig bör också öka. Det kräver att platserna
            är tillräckligt många.
          </p>
          <p xml:id="i-LRRYgY1JfWVjzE9oj12Amv">
            Vi vill fördela antalet högskoleplatser efter de behov som finns
            på arbetsmarknaden. Vi ser också ett behov av att de nyare universiteten
            och högskolorna tillförs en större andel av de nya platserna.
          </p>
          <head xml:id="i-QPKa82mzai2RTVxpBwyRLL" type="h1">
            Resursfördelningssystem som stimulerar kvalitet
          </head>
          <p xml:id="i-8Ey3pHq9T1pGi2Ragj3EeG">
            Vi är positiva till att delar av anslagen till grundutbildningen
            fördelas efter nationella kvalitetskriterier. Det främjar utveckling
            och kan även ge bättre information till studenterna om var kvaliteten
            är särskilt god. Det var ett misstag av regeringen att förkasta
            den modell som arbetades fram i nära samarbete mellan Högskoleverket,
            lärosäten och universitetslärarnas och studenternas företrädare.
            För att kunna kombinera respekt för högskolor och universitets
            frihet med medborgarnas krav på att skattemedlen används effektivt
            är det nödvändigt att staten både sätter upp principer för resursfördelning
            och är lyhörd och anstränger sig för att dessa principer är begripliga,
            förutsägbara och har förankring och förståelse bland lärosätena.
            Vi är också kritiska till själva innehållet i de kriterier regeringspartierna
            beslutat om. Kriterierna lägger allt för litet fokus på själva
            utbildningarnas kvalitet och genomförande, trots att den breda
            majoriteten inom sektorn inte motsatt sig utan tvärtom hade välkomnat
            dessa aspekter. Kriterierna bör därför ses över och ändras i dialog
            med högskolor, universitet och dess olika aktörer.
          </p>
          <head xml:id="i-Pzer2Z59aU1P9tAtybGF6E" type="h1">
            Investering i höjd kvalitet
          </head>
          <p xml:id="i-PxC8dsm9rpnLDtAUUaBEUj">
            Kvaliteten måste lyftas i högskolan, särskilt inom de ämnesområden
            som idag har liten andel lärarledd tid. På många utbildningar,
            inte minst inom samhällsvetenskap och humaniora, behöver studenterna
            fler föreläsningar och seminarier, och uppsatsstudenter behöver
            mer tid med sina handledare. Det är dessutom brist på disputerade
            lärare vid ett antal av landets högskolor. Andelen disputerade
            lärare inom svenska universitet och högskolor bör öka för att
            leva upp till krav på forskningsanknytning och att all högskoleutbildning
            ska vila på vetenskaplig grund. Vi menar att det är i mötet mellan
            student och lärare som studenten kan utveckla de kunskaper som
            en akademisk utbildning ska innebära. En hög andel disputerade
            lärare är viktigt för att upprätthålla alla utbildningars status.
          </p>
          <head xml:id="i-WBcgWYroMZgFZvibkQibWJ" type="h1">
            Bättre arbetslivskoppling
          </head>
          <p xml:id="i-WpdNKZ5srpKJdCB7kzSfxQ">
            En bättre arbetslivsanknytning ger en verklighetsförankring i
            utbildningen. Det innebär också att fler studenter får kunskap
            om vad de utbildar sig till, samt att man därigenom kan göra mer
            välavvägda studieval. Arbetslivsanknytning ger förståelse för
            sammanhang och studiemotivation. Arbetslivsanknytning utjämnar
            också skillnaderna i kontakter på arbetsmarknaden som är så viktiga
            för att få det jobb studenten strävar efter. Högskolor och universitet
            bör få ett tydligt uppdrag att förbereda studenterna inför arbetslivet.
            Särskilt viktigt är detta för studenter som saknar kontakter och
            nätverk. Högskolor och universitet bör få i uppdrag att inlemma
            karriärplanering för alla studenter tidigt i utbildningen, och
            studie- och karriärrådgivning på landets universitet och högskolor
            bör förbättras.
          </p>
          <p xml:id="i-LwSrVn8Qvt4g8rEfz4H33a">
            Ett modernt samhälles utveckling förutsätter en ökad kontakt
            mellan akademin å ena sidan och näringsliv och samhälle å den
            andra sidan. En förbättrad arbetslivskoppling gynnar således inte
            bara studenterna utan är även viktigt för utvecklingen av näringsliv
            och samhälle. Genom en utökad kontakt så ökar också kunskaperna
            om den senaste forskningen i näringsliv och samhälle samtidigt
            som studenterna tillbaka till lärosätet tar med sig hur forskningsresultat
            nyttjas i praktiken.
          </p>
          <p xml:id="i-EWxUtPo2bLaQuj3FoQfJNu">
            Arbetslivsanknytning kan ske på många olika sätt, varav gästföreläsare,
            adjungerade professorer och praktik bara är några. Inom vissa
            utbildningsområden och program är praktik en självklarhet, inom
            andra områden är det lågt prioriterat. Vi menar att det är rimligt
            att sätta upp målsättningen att alla studenter som vill och som
            studerar för att få en examen erbjuds praktik under sin utbildning.
            Detta bör tydligt formuleras i uppdragen till lärosätena, och
            lärosätena bör få i uppgift att redovisa vilka åtgärder man vidtagit
            och vilka resultat man uppnått.
          </p>
          <p xml:id="i-MNSMaKmAbfS5N7tssSgLKe">
            Samtliga universitet och högskolor bör ges i uppdrag att systematiskt
            följa upp tidigare studenter för att ytterligare höja kvaliteten
            i utbildningen. Högskoleverket har i en skrivelse till regeringen
            framhållit behovet av att högskolor och universitet genomför systematiska
            uppföljningar. Systematiska uppföljningar skulle vara ett viktigt
            verktyg för utvecklingen av utbildningarna.
          </p>
          <p xml:id="i-84tN6iBZZJZVz2KH9ZKsu9">
            Högskolepolitiken behöver inriktas tydligare på att studenter
            ska komma ut på arbetsmarknaden tidigare. Ett förslag som borde
            övervägas i detta sammanhang är en övergång till ett treterminssystem
            inom högskolan. Ett sådant system skulle öka genomströmningen
            och effektiviteten i högskolan, samtidigt som studenternas ekonomiska
            situation blir tryggare. Mindre förändringar som skulle ge effekt
            i samma riktning är att studenterna erbjuds kortare praktik under
            sommaren eller relevanta sommarkurser. Båda typer av utbildning
            under sommaren bör kunna tillgodoräknas i studentens examen.
          </p>
          <head xml:id="i-YQ3RR64dTE6sHgs58SfWJK" type="h1">
            Broar mellan högskola och yrkeshögskola
          </head>
          <p xml:id="i-5uH3wCUEiDYbdUWFNV3iJe">
            Även om akademisk utbildning och yrkeshögskoleutbildning har
            olika struktur och innehåll är det mycket viktigt att undvika
            vattentäta skott mellan utbildningsformerna. Studenterna och deras
            fortsatta utvecklingsmöjligheter måste stå i fokus. Studenter
            inom yrkeshögskolan måste kunna gå vidare till högskola, och högskolestudenter
            kan ha god nytta av att komplettera sin akademiska utbildning
            med kurser inom yrkeshögskolan. Därför bör allt från poängsystem
            till utbildningarnas struktur ta hänsyn till detta.
          </p>
          <head xml:id="i-DXgD3zenCn4ydAjtDtVZRT" type="h1">
            Den öppna högskolan
          </head>
          <p xml:id="i-TodNcFwnuBAyvy4bjor3fr">
            Högskolan ska vara öppen för alla oavsett social bakgrund, etnisk
            tillhörighet, bostadsort, könstillhörighet, funktionshinder eller
            någon annan ovidkommande faktor. Den mångfald som finns i samhället
            måste avspeglas också i högskolan när det gäller både studenter,
            lärare och forskare. Men benägenheten att börja studera i högskolan
            är tydligt socialt skiktad. Personer med högutbildade föräldrar
            är överrepresenterade i högskoleutbildning och personer med kortutbildade
            föräldrar är underrepresenterade.
          </p>
          <p xml:id="i-AM9iSyrb9TBQW1pg53gBrr">
            Klart störst relativ chans att påbörja högskolestudier upp till
            25 års ålder har gruppen med längre eftergymnasialt utbildade
            föräldrar. För gruppen född 1984 som har föräldrar med en treårig
            gymnasial utbildning halveras chansen jämfört med dem som har
            längre eftergymnasialt utbildade föräldrar. Den relativa chansen
            till högskolestudier fortsätter sedan att minska med föräldrarnas
            utbildningsnivå, och för gruppen som har föräldrar med förgymnasial
            utbildning är chansen en niondel jämfört med dem som har längre
            eftergymnasialt utbildade föräldrar.
          </p>
          <p xml:id="i-QCdjfCWbVfe59TtBgLYhhi">
            Nybörjarna med utländsk bakgrund har blivit fler men är fortfarande
            underrepresenterade i högskolan. I årskullen födda 1983, som blev
            25 år 2008, hade 45 procent av ungdomarna med svensk bakgrund
            påbörjat högskolestudier medan motsvarande andel bland ungdomar
            med utländsk bakgrund var 37 procent.
          </p>
          <p xml:id="i-6UBDQZqF48oAgfuZxfsMRX">
            Från början av 1990-talet skedde en förändring mot minskad social
            snedrekrytering. Bland högskolenybörjare under 35 år ökade andelen
            från arbetarhem från 18 till 24 procent samtidigt som andelen
            från högre tjänstemannahem minskade från 33 till 28 procent. Tyvärr
            har de borgerliga regeringarna inga ambitioner på detta område.
            Det samordnande arbetet med breddad rekrytering har i stor utsträckning
            lagts ned. Den borgerliga regeringens stopp av högskoleutbyggnaden,
            nya intagningsregler, förändrad gymnasieskola och kraftiga besparingar
            inom vuxenutbildningen kommer ofrånkomligen att öka den sociala
            snedrekryteringen igen.
          </p>
          <p xml:id="i-Ew4VckyzNURi7jy4nHhiLk">
            Vi vill fortsätta arbetet mot snedrekryteringen. Det är djupt
            orättvist att familjebakgrunden spelar så stor roll för valet
            att gå vidare till högskolan. Dagens snedrekrytering innebär att
            personer med goda förutsättningar att klara av högskolestudier
            inte studerar. Samhället utnyttjar därigenom inte sina begåvningsresurser,
            samtidigt som efterfrågan på personer med högre utbildning ökar.
            Social och etnisk snedrekrytering är en misshushållning med mänsklig
            kompetens, erfarenhet och begåvning.
          </p>
          <p xml:id="i-LMQ7m6sSayJSmqbnS4wa3N">
            En breddad rekrytering och mer blandade studentgrupper ökar utbildningens
            kvalitet. I en grupp där studenterna har skiftande bakgrund berikas
            utbildningen av att olika erfarenheter, perspektiv och uppfattningar
            bryts mot varandra. Men nya grupper på högskolan ställer också
            nya krav på stöd och pedagogisk utbildning.
          </p>
          <p xml:id="i-36yfJv4JpFMpsZYK91eRpK">
            För ökad framgång med breddad rekrytering till högre utbildning
            krävs en tydligare styrning och en myndighet med uppdrag att främja
            breddad rekrytering och som kan stödja lärosätenas arbete. Insatser
            för att öka den breddade rekryteringen måste intensifieras på
            nationell nivå och samtidigt intensifieras på varje lärosäte.
            Liksom arbete för jämställdhet som ofta bedrivs i korta projekt
            som inte leder till strukturell förändring är detsamma sant för
            arbete med breddad rekrytering. Arbetet med breddad rekrytering
            behöver integreras i lärosätenas övriga arbete och bedrivas strategiskt.
          </p>
          <p xml:id="i-5KAEFiH22YcNGF3sVuPaCT">
            Därtill bör kravet på högskolorna att arbeta med breddad rekrytering
            kompletteras med ett mål som fokuserar på breddat deltagande och
            fullföljande av studierna.
          </p>
          <p xml:id="i-3pzGu4mWEPXYcnK5HMwDuj">
            Utbyggnaden av högskolornas distansutbildningar och deras samarbete
            med kommunala lärcentrum och andra institutioner har betytt mycket
            för människors tillgång till högre utbildning i hela landet. En
            allt mer professionaliserad struktur och ett utvecklat kvalitetsarbete
            kombinerat med ny teknik har både gett fler tillträde till högre
            utbildning och större valfrihet för studenter. Det minskade beroendet
            av geografisk närhet har inneburit en stor frihet för många människor.
            Då det har stärkt den pedagogiska utvecklingen och samverkan mellan
            olika lärosäten har distansutbildningarna stärkt utbildningskvaliteten
            även på de utbildningar som inte läses på distans. Det har också
            gjort det möjligt att bo kvar eller slippa pendla, vilket stärkt
            tillväxt och utveckling även på de orter som saknar lärosäte i
            sin närhet. Därför är vi oroade över de neddragningar av stödet
            till distansutbildning som skett under den förra borgerliga regeringen.
            Arbetet med att utveckla och kvalitetssäkra distansutbildningen
            måste återupptas.
          </p>
          <p xml:id="i-B9WWn13WjZAWhtxnsWYV1W">
            Det är mindre vanligt med arbetarbakgrund bland yngre än bland
            äldre högskolenybörjare. Åtgärder som syftar till att underlätta
            för äldre och yrkesverksamma att komma in i högskolan minskar
            därför också den sociala snedrekryteringen till högskolan. Arbetslivserfarenhet
            bör återigen vara meriterande vid tillträde till högskola och
            universitet. Det leder också till fler erfarenheter och perspektiv
            i studentgruppen, vilket höjer utbildningens kvalitet.
          </p>
          <p xml:id="i-YA8jMg3Vo1EC6dRv3dUj5C">
            Arbetsförmedlingen ska vara ansvarig för nyanländas etablering
            på arbetsmarknaden. Men högskolor och universitet har en viktig
            roll att spela för alla invandrade akademiker, när det gäller
            såväl validering som kompletterande utbildning. Vi vill också
            utveckla ett nytt och snabbt spår in på högskolan för invandrade
            akademiker för intensivkurser i svenska, gärna i kombination med
            kompletterande utbildning.
          </p>
          <head xml:id="i-WUL6FW21RbEou5BtSZuePU" type="h1">
            Jämställdhet och kunskap om genus
          </head>
          <p xml:id="i-PV2bJ1wbDPJLP9snzQD5Kc">
            Det finns problem med jämställdhet i högskolan. Kvinnor är i
            majoritet bland studenterna, och har varit så sedan 1977, men
            deras andel minskar successivt högre upp i den akademiska hierarkin.
            Andelen professorer som är kvinnor är bara 20 procent. Fortfarande
            är chansen att bli professor markant mycket större för doktorer
            som är män, och professorer som är kvinnor utnämns i genomsnitt
            betydligt senare under sin akademiska karriär. Om ökningen av
            andelen kvinnor fortsätter i samma takt som under åren 19952006
            kommer andelen kvinnor i professorskåren om 20 år vara endast
            31 procent.
          </p>
          <p xml:id="i-X6k5rcMWCjSFhdZfJi9Tfo">
            Tid kommer inte att lösa problemen med bristande jämställdhet
            i högskolan. Ett mer aktivt och målinriktat arbete krävs för att
            nå jämställdhet i högskolan. En avgörande faktor för att stärka
            jämställdheten i högskolan är en effektiv styrning och uppföljning
            från regeringens sida. Det bör därför tas ett stärkt, samlat grepp
            kring styrning, uppföljning och kontroll av jämställdheten i högskolan.
            Kvantitativa mått och mål har under senare år utgjort en viktig
            del av styrningen mot en mer jämställd högskola. Vi är inte främmande
            för att införa en form av ekonomisk sanktion mot de lärosäten
            som inte gör tillräckliga ansträngningar för att uppnå de mål
            för andel professorer av underrepresenterat kön som staten angivit.
          </p>
          <p xml:id="i-QADBeLpA5rxkrVi7SzweUU">
            Det finns brister i arbetet för jämställdhet inom den svenska
            högskolan när det gäller bland annat långsiktighet, planmässighet,
            samverkan samt teoretisk och praktisk kunskapsöverföring. Lärosätena
            behöver kunskap och konkret stöd. Det behövs därför en statlig
            aktör som på systemnivå och med kraft kan driva på arbetet för
            ökad och stärkt jämställdhet i högskolan. Högskoleverkets uppdrag,
            eller den högskolemyndighet som tar över detta uppdrag, på jämställdhetsområdet
            bör därför konkretiseras och utvecklas. Verket bör följa upp,
            utvärdera och långsiktigt främja och stimulera arbetet för ökad
            och stärkt jämställdhet i akademin. Mera specifika uppgifter bör
            bland annat vara att systematiskt utvärdera jämställdheten på
            de enskilda lärosätena samt lämna förslag till regeringen om utbetalande
            av jämställdhetsbonus, ge information, råd och stöd till de lärosäten
            som efterfrågar det på områden som har särskild betydelse för
            jämställdheten, främja samverkan mellan institutioner och lärosäten
            i arbetet för jämställdhet, följa forskningen och det praktiska
            arbete som bedrivs på högskolor och universitet som har betydelse
            för jämställdheten samt årligen rapportera till regeringen om
            utvecklingen vad avser jämställdhet i högskolan samt lämna förslag
            till eventuella åtgärder.
          </p>
          <p xml:id="i-NaN5Mm9p6u4n1tTunGUtK8">
            En jämställdhetsbonus bör införas inom ramen för resurstilldelningssystemet.
            Bonus bör utgå till lärosäten där jämställdheten, både kvantitativt
            och kvalitativt sett, efter systematisk utvärdering bedöms vara
            påtagligt god respektive ha påtagligt förbättrats. Jämställdhetsaspekter
            bör också i större utsträckning beaktas inom ramen för det nya
            kvalitetsutvärderingssystemet, och examensbeskrivningarna i högskoleförordningen
            bör ses över ur ett jämställdhetsperspektiv.
          </p>
          <p xml:id="i-7oGMXpSeSBUP8h2FuvtbEw">
            Det är betydelsefullt att både kvinnor och män känner sig väl
            till rätta i undervisningssituationen. Därför bör lärare ha kunskap
            om genus och hur detta påverkar undervisningen.
          </p>
          <head xml:id="i-C5zshfHe15jo1hBpkVRtUE" type="h1">
            Pedagogisk utveckling
          </head>
          <p xml:id="i-9jDfouGxDwkGXhRkiRcPU">
            Det samordnande arbetet med pedagogiskt utvecklingsarbete har
            i stor utsträckning lagts ned. Pedagogiskt utvecklingsarbete är
            av allra största vikt för att höja kvaliteten på den högre utbildningen
            och för att öka genomströmningen. Lärosätenas arbete med dessa
            frågor har stor utvecklingspotential. En statlig myndighet bör
            ges i uppdrag att bidra med inspiration och stöd.
          </p>
          <head xml:id="i-M4VM1KChNkMtiYTa1apjh2" type="h1">
            Ett starkt studentinflytande
          </head>
          <p xml:id="i-GqeKwtMi8LCosh3nBSu2Tu">
            För några år sedan var glädjande nog alla riksdagspartier eniga
            om att utreda hur kårobligatoriet kunde avskaffas på ett sätt
            som bevarade och stärkte studentinflytandet. Vi socialdemokrater
            försvarade inte kårobligatoriet av något principskäl. Men regeringspartierna
            utformade sitt förslag så att studenternas internationellt sett
            unika inflytande riskerar att slås i spillror. Vi ser stora poänger
            med att svenska studenter inte bara är passiva konsumenter, utan
            tvärtom aktiva och kunniga medaktörer i akademin. Granskningen
            och utvecklingen av högskolornas kvalitet riskerar nu att försämras.
            I sitt förslag lade också regeringen över ett antal nya kostsamma
            uppgifter för den studiesociala verksamheten på högskolorna utan
            att skjuta till en krona för detta. Resurser kommer därför att
            tas från grundutbildningsanslaget och urholka utbildningskvaliteten
            ytterligare. Sammantaget är detta djupt ansvarslöst mot alla som
            verkar i den högre utbildningen idag.
          </p>
          <p xml:id="i-D4jHUkVizzZkcGEjRg1T3g">
            Studentinflytandet måste vara starkt på alla nivåer och legitimiteten
            för studentrepresentanterna värnas. Studentkårer och nationer
            måste även i framtiden vara fria och oberoende gentemot högskolan.
            Utbildningsbevakningen för att utveckla kvaliteten i utbildningarna
            måste fortsätta. Det studiesociala arbetet och studenthälsan måste
            bibehållas och utvecklas ytterligare. Konsekvenserna av avvecklingen
            av kårobligatoriet och formerna för hur studentinflytandet kan
            säkras långsiktigt och utan stark beroendeställning till vare
            sig staten eller lärosätena bör därför ses över.
          </p>
          <head xml:id="i-BEDUdThtMteBVVrUM8yQnm" type="h1">
            Högskolor och universitet en del av samhället
          </head>
          <p xml:id="i-8EEBxAqQzqH9s6Yop6Hvnm">
            Universitet och högskolor är en del av samhället och har en viktig
            samhällelig uppgift. Staten måste kunna garantera en fri forskning
            och undervisning med hög kvalitet, oberoende av externa intressen
            och finansiärer. Därför finansierar staten universiteten och högskolorna
            med cirka 50 miljarder kronor per år. Besluten om den närmare
            inriktningen och uppläggningen av verksamheten fattar i stort
            sett lärosätena själva. Mot denna bakgrund är det rimligt att
            allmänheten representeras och har insyn i det arbetet. Det är
            naturligt att landets högskolor och universitet har styrelser
            där ledamöterna har en bred förankring i det omgivande samhället.
            Av detta följer att personer från näringslivet och med politiska
            förtroendeuppdrag på nationell, regional eller lokal nivå utgör
            en naturlig rekryteringsbas för en del av lärosätenas styrelser.
          </p>
          <p xml:id="i-Tnnp5ztzfMPCCEATvu9m9">
            Vi motsätter oss inte regelförenklingar eller stärkta befogenheter
            för högskolorna som stärker deras utvecklingspotential. Däremot
            vill vi varna för de långsiktiga konsekvenserna av ett ökat avstånd
            mellan lärosätena, staten och det omgivande samhället. Om högskolevärlden
            får helt och fullt råda sig själv avseende resursfördelning och
            organisation även i strategiskt viktiga frågor, och inte vill
            svara upp mot det moderna samhällets krav på insyn, ökad effektivitet
            och minskade klyftor mellan olika samhällssektorer, finns en risk
            att samhället drar sig undan även ekonomiskt. En sådan utveckling
            skulle drabba högskolans långsiktiga oberoende såväl som högskolans
            status i samhället. Bland annat därför måste högskola och forskning
            vara en angelägenhet för alla, inte bara för dem som verkar direkt
            i verksamheterna.
          </p>
          <head xml:id="i-2Xg9WDD5fHStYzeXGt1RVV" type="h1">
            Studiemedel som det går att leva på
          </head>
          <p xml:id="i-MnnK9LGVB15fzzX67tiN7r">
            Utbildning är den enskilt viktigaste insatsen för att stärka
            Sveriges konkurrenskraft, skapa tillväxt av nya jobb och bekämpa
            arbetslösheten. Den högre utbildningen spelar en allt större roll
            i vårt samhälle. En högskoleutbildning ökar möjligheterna att
            få ett jobb och allt fler ungdomar vill läsa på universitet eller
            högskola. Men samtidigt har studenternas ekonomiska situation
            försämrats under de senaste åren. Många studenter upplever att
            de ekonomiska villkoren går ut över studierna.
          </p>
          <p xml:id="i-XRsFupEEmDs2j5KbguN1LW">
            Vi vill ge fler människor möjlighet till utbildning och möjlighet
            till ett livslångt lärande. Steget att påbörja en utbildning och
            ta studielån kan upplevas som olika stort för olika människor.
            Tyvärr spelar fortfarande samhällsklass och bakgrund stor roll
            för utbildning. Ett generöst och flexibelt studiestödssystem har
            en central roll för att bryta dessa mönster. Vår utgångspunkt
            är att det ska vara möjligt att klara sin försörjning under studietiden
            utan inkomster från arbete eller ekonomiskt stöd från anhöriga.
            Vi är positiva till att den som vill och har möjlighet att kombinera
            sina studier med arbete också gör det. Men för flera grupper av
            studerande är det inte möjligt att kombinera studier med arbete,
            eller innebär så stor ansträngning att studier eller familjeliv
            blir starkt lidande. Det gäller till exempel studerande med barn,
            studenter med funktionshinder och studenter med stor andel schemalagd
            tid under sina studier.
          </p>
          <p xml:id="i-C8WRRWAnV3kWULQwdsSo8B">
            Allt fler studenter har barn, och deras ekonomiska situation
            är särskilt pressad. Mer behöver göras för grupper av studenter
            som har en särskilt utsatt ekonomisk situation, däribland studenter
            som har barn.
          </p>
          <head xml:id="i-71XaX6RqyEdaH6DvoxRoDg" type="h1">
            Trygghetssystem för studenter
          </head>
          <p xml:id="i-CJwJET4LiSJyDkwxXLeTA9">
            Högskolestudier är en heltidssysselsättning och det förutsätter
            att studenter har dels en rimlig studiemedelsnivå, dels ett socialt
            skydd som fångar upp vid såväl sjukdom, föräldraskap som arbetslöshet.
            Med generella och förutsägbara system skapas en trygghet som väcker
            människors vilja att ta steget att påbörja studier och möjligheten
            att fullfölja dem.
          </p>
          <p xml:id="i-LWLDEGzL6FMLPNhq6jFQfr">
            Nu sker ett viktigt arbete med att förändra socialförsäkringssystemen
            och det är viktigt att uppmärksamma studenters situation i det
            arbetet. Redan nu vill vi peka på två viktiga områden som behöver
            behandlas: antalet karensdagar och möjlighet till deltidssjukskrivning.
          </p>
        </div>
        <div xml:id="i-TUaJo8npUVNHYp5FTbxJhB" type="motSignatures">
          <list xml:id="i-RrNKUEoBN7aWr5HmfNPiFC">
            <item xml:id="i-6MWqKVB4dZCzD1wshguAWC" who="i-Spsbo7A5zikEeUY3JEYcNV">
              Mikael Damberg (S)
            </item>
            <item xml:id="i-2Lyz1rRcVwfFag46T54B5S" who="i-7AB63eqvrGXGCT1mpkEM3J">
              Louise Malmström (S)
            </item>
            <item xml:id="i-8uphnGnZiAKYthm29BTQgz" who="i-N5iuULmv8oTkuJcr1C9SFD">
              Håkan Bergman (S)
            </item>
            <item xml:id="i-F1gWnWsM213q1b4AgqtBDX" who="i-YG3se2hZeuEdiGKSwKyaKF">
              Caroline Helmersson Olsson (S)
            </item>
            <item xml:id="i-AFpYZNf17dkUNGvNzLNWrw" who="i-8AtQfc4p9Hm5yajEXEHtE5">
              Thomas Strand (S)
            </item>
            <item xml:id="i-CpXfEPQ5FCpyfo3MMDF6Yq" who="i-6Y7QyEzZ7gFrVaMjjyMzXk">
              Gunilla Svantorp (S)
            </item>
            <item xml:id="i-63GoGEjCWHk5je14R2rzT8" who="i-WjFt6fTSYNFkhwrZDFYPM4">
              Adnan Dibrani (S)
            </item>
          </list>
        </div>
      </div>
    </body>
  </text>
</TEI>
