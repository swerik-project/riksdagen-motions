<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KrU-00044">
  <teiHeader>
    <fileDesc>
      <titleStmt>
        <title>med anledning av prop. 2018/19:136 Ett modernt public service nära publiken - Villkor 2020-2025</title>
        <author corresp="i-9nQnnjEYdDqQdpqWHaTczL">av Per Lodenius (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:44 av Per Lodenius (C)</title>
          <idno type="rdwebb">H70244</idno>
          <rs type="number">44</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H70244/text</ref>
          <ref type="dokument_url_html">http://data.riksdagen.se/dokument/H70244</ref>
          <ref type="dokumentstatus_url_xml">http://data.riksdagen.se/dokumentstatus/H70244</ref>
          <ref type="docx">http://data.riksdagen.se/fil/CE818F72-320B-46C2-8F69-1F91AB4418B3</ref>
          <ref type="pdf">http://data.riksdagen.se/fil/D70A2426-EF29-4462-9E35-D1166C3B96AE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9ZzmFKzU5WENTAoE4TVTDk" type="basedOn"/>
        <correspContext corresp="i-9ZzmFKzU5WENTAoE4TVTDk">
          <ref>Proposition 2018/19:136</ref>
        </correspContext>
        <correspAction xml:id="i-YHGZRkPvfGJX87qfDCsyTx" type="signed"/>
        <correspContext corresp="i-YHGZRkPvfGJX87qfDCsyTx">
          <note type="signatory" corresp="i-9nQnnjEYdDqQdpqWHaTczL"/>
        </correspContext>
        <correspAction xml:id="i-TxwEckwBez53vg6mcA23b2" type="submitted">
          <date when="2019-09-18"/>
          <time when="11:56:11"/>
        </correspAction>
        <correspAction xml:id="i-AE1YprYjgL7srwwXubGnT6" type="reviewed">
          <date when="2019-09-19"/>
          <time when="16:39:55"/>
        </correspAction>
        <correspAction xml:id="i-2V2NFKGLSdJD4VQ6teJ2Dc" type="dismissed">
          <date when="2019-09-20"/>
        </correspAction>
        <correspAction xml:id="i-How9U2vA6hHzmMxTZH2vuN" type="referred">
          <date when="2019-09-24"/>
        </correspAction>
        <correspAction xml:id="i-XSxgugYmdAp6rRAhz9dcME" type="assigned">
          <date when="2019-10-23"/>
          <time when="16:21:29"/>
        </correspAction>
        <correspContext corresp="i-XSxgugYmdAp6rRAhz9dcME">
          <ref type="assignedTo">Kulturutskottet</ref>
        </correspContext>
        <correspAction xml:id="i-D1DTc37zhRTZjRtEc8kzVV" type="behandlas_i"/>
        <correspContext corresp="i-D1DTc37zhRTZjRtEc8kzVV">
          <ref type="uppgift">2019/20:KrU2</ref>
          <ref type="ref_dok_id">H701KrU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU2</ref>
          <ref type="ref_dok_titel">Villkor och riktlinjer för radio och tv i allmänhetens tjänst 2020-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KUhYwjDc1pty5vjMzjeSyD" type="motHeader">
        <div xml:id="i-PHZwXaKw1qFzWLZMjPpgG3" type="motTitle">
          Motion till riksdagen 2019/20:44 av Per Lodenius (C) med anledning
          av prop. 2018/19:136 Ett modernt public service nära publiken
          – Villkor 2020–2025
        </div>
      </div>
      <div xml:id="i-YaFgoauc8TwQa4Cyh1FsSK" type="motBody">
        <div xml:id="i-LF42ZKvMbAr2G2T5C6k7Fx" type="motProposal" subtype="förslag">
          <head xml:id="i-KeN13SHzs9bQqEzKGrTDrF">
            Förslag till riksdagsbeslut
          </head>
          <list xml:id="i-CJ178Mv2Q211iujuKh8BED" style="ol">
            <item xml:id="i-HtP9mqLMsgTN8uQLMn4wvL">
              Riksdagen ställer sig bakom det som anförs i motionen om förhandsprövningen
              och tillkännager detta för regeringen.
            </item>
            <item xml:id="i-9PXzwheMD9B8AbpKL1mLHd">
              Riksdagen ställer sig bakom det som anförs i motionen om att
              se över förutsättningarna för att Sveriges Radio, Sveriges Television
              och Utbildningsradion så långt det är möjligt ska tillgängliggöra
              sitt journalistiska public service-material för fri användning
              och tillkännager detta för regeringen.
            </item>
            <item xml:id="i-WjhcgCLQzpnuhN9Qm9vJXs">
              Riksdagen ställer sig bakom det som anförs i motionen om att
              se över hur public service-företagen på ett mer flexibelt sätt
              ska kunna tillgodoräkna sig onlineutbudet för barn och unga och
              tillkännager detta för regeringen.
            </item>
            <item xml:id="i-XEebYLmDN3jzWEKPZ9NujC">
              Riksdagen ställer sig bakom det som anförs i motionen om att
              tillsätta en utredning om public service-bolagens beredskapsuppdrag
              och roll vid kris samt hur regelverken påverkar public service-företagens
              förutsättningar att utföra sina uppgifter inom totalförsvaret,
              och detta tillkännager riksdagen för regeringen.
            </item>
          </list>
        </div>
        <div xml:id="i-EjNKVdYytvCBdeqwY1P5eb" type="motContent">
          <head xml:id="i-4fBdJGWkTD912mhzXyA88C" type="h1">
            Motivering
          </head>
          <p xml:id="i-8foyYtfrzMEJ32TjwU6px6">
            Det är viktigt med en bredd i det svenska medieutbudet. Public
            service behövs liksom de kommersiella mediabolagen för detta.
            Regeringens förslag är att systemet med förhandsprövning ska behållas
            under kommande tillståndsperiod men att vissa ändringar i systemet
            behöver göras. Centerpartiet instämmer i detta. Dock bör man i
            detta sammanhang även se över det faktum att regeringen i dag
            är den instans som har att fatta beslut vad gäller förhandsprövningen.
            Att public service är oberoende vad gäller politisk påverkan är
            viktigt och bör även fastslås vad gäller förhandsprövningen. Därför
            bör systemet enligt vår mening se annorlunda ut där regeringen
            inte är inblandad i beslutsfattande vad gäller förhandsprövningen.
          </p>
          <p xml:id="i-9sUbfp3hQgfynh7ow7Zt57">
            Public service spelar en stor roll för spegling av hela landet.
            Den behövs sida vid sida med de privata aktörerna för att ha en
            mångfald av perspektiv. Ett fortsatt brett uppdrag för public
            service är centralt för att utbudet ska vara fortsatt relevant
            för många i Sverige. Vi lever i en tid med ett alltmer differentierat
            medieutbud och tidningar under ekonomisk press. Samtidigt finansieras
            public service-medierna SVT, SR och Utbildningsradion via en public
            service-avgift. Med nya digitala verktyg finns goda möjligheter
            att få mer public service utan extra kostnader.
          </p>
          <p xml:id="i-HXimymgEL6nGHHJHnxemfq">
            Enligt sändningstillståndet ska public service-medierna ”präglas
            av folkbildnings-ambitioner”. Men genom att begränsa användandet
            av det producerade materialet till egna kanaler begränsas dessa
            ambitioner och möjligheter.
          </p>
          <p xml:id="i-XdUa3fyzCFCvsk54YgF2wi">
            För att få ett ökat utnyttjande av allmänheten och av andra medier
            av det public service-material som Sveriges Radio, Sveriges Television
            och Utbildningsradion producerat behövs en förändring av deras
            öppenhet och tillgänglighet.
          </p>
          <p xml:id="i-PVbNQkihEBmWiQQKUwVRKH">
            Barn och ungas konsumtion av medier förändras ständigt och snabbare
            än för övriga. Vi ser också en dramatisk ökning av onlineanvändandet
            av public service-bolagens utbud hos barn och unga. Det är viktigt
            för public service-bolagen att möta denna grupp på de plattformar
            där de finns för att kunna utföra sitt uppdrag att vara relevant
            och en demokratisk nyttighet också för denna grupp. Att enbart
            ha marknätet i fokus för att uppfylla barnuppdraget är inte att
            ha publikens perspektiv. Kravet bör därför utformas på ett sådant
            sätt som möjliggör en flexibilitet över tid i fråga om hur stor
            del av onlineverksamheten för barn och unga som kan tillgodoräknas.
          </p>
          <p xml:id="i-KBKzD6gjRed5Tgv9ZhBhYB">
            Public service-bolagen har en viktig uppgift att fylla vid kriser,
            och därför är beredskapsuppdraget för bolagen en viktig uppgift.
            För att tydligare se över hur detta beredskapsuppdrag ska se ut
            och verkställas och hur ansvaret ska fördelas både mellan bolagen
            och mellan myndigheter bör en utredning tillsättas. Det bör i
            detta sammanhang även utredas hur samverkan mellan bolagen och
            ansvariga myndigheter ska genom­föras, hos vilka myndigheter ansvar
            för detta ska ligga och hur samarbetet med de fristående public
            service-bolagen ska se ut liksom ansvarsfördelningen. Behovet
            av att upprätta konkreta planer för dessa totalförsvarsuppgifter
            lyfts också av Försvarsbered­ningen i Ds 2017:66 liksom behovet
            att öva på hur verksamheten ska fungera ifall högsta beredskap
            skulle gälla. Det finns också behov att se över hur regelverken
            påverkar public service-företagens förutsättningar att utföra
            sina uppgifter inom totalförsvaret.
          </p>
          <p xml:id="i-2yi7FZreQKC3ivRHtWAbZn">
            Tillgången till svensk public service på Åland behöver tydligare
            säkras. Ålands status har sin grund i Nationernas Förbunds beslut
            den 27 juni 1921 om Ålands statstillhörighet och självstyrelse
            så som det stadgades i den första självstyrelselagen från 1920
            och Ålandsöverenskommelsen 1921. Syftet med Ålandsöverenskommelsen
            är ett skydd för den åländska befolkningens språkliga och kulturella
            förhållanden och lokala traditioner, en typ av nationalitetsskydd.
            Ålandsöverenskommelsen tillkom som en garanti för att Sverige
            och Finland tillsammans ska verka för att de överenskomna förpliktelserna
            ska uppfyllas. Det handlar bl.a. om det svenska språkets ställning
            på Åland, och en viktig del i detta sammanhang är möjligheten
            att ta del av de svenska public service-sändningarna på Åland.
            Sverige har också över tid i samarbete med Finland och Åland på
            olika sätt garanterat tillgången till svensk public service på
            Åland. Bland annat genom en överenskommelse (SÖ 1965:18) som ledde
            till att den s.k. Väddö-masten sattes upp 1965. Vid digitaliseringen
            av Sveriges Television 2003 gjordes ett tillägg i överenskommelsen
            (SÖ 2003:19) där Sverige genom ”erforderliga åtgärder” ska förbättra
            möjligheterna att se svenska televisionsprogram på Åland.
          </p>
          <p xml:id="i-6GVTTGxSjxA4dHLneDqsYF">
            De förändrade mönstren för att ta del av medier innebär att alltmer
            av tv-utbudet konsumeras online via exempelvis SVT Play. Regeringen
            bör därför, som man gjorde vid digitaliseringen av Sveriges Television
            2003, ta initiativ till ytterligare tillägg i överenskommelsen
            för att återigen genomföra ”erforderliga åtgärder” för att denna
            gång garantera tillgång till svensk public service på Åland även
            online.
          </p>
          <p xml:id="i-UUdKkDHN8ajKpQiasdiGit">
            Frågan om tillgång till svensk public service ligger utanför
            det här ärendets ram och yrkanden om det kan därför inte väckas
            här, men Centerpartiet avser att återkomma till frågan i ett annat
            sammanhang.
          </p>
        </div>
        <div xml:id="i-Csk7zGJTFKAeenhMkAsHR9" type="motSignatures">
          <list xml:id="i-4SvBTwqoxvAX5uPqp28THp">
            <item xml:id="i-DKziU5GB1jS3gyjHTNLT7S" who="i-9nQnnjEYdDqQdpqWHaTczL">
              Per Lodenius (C)
            </item>
          </list>
        </div>
      </div>
    </body>
  </text>
</TEI>
