<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00414">
  <teiHeader>
    <fileDesc>
      <titleStmt>
        <title>Barn som bevittnar misshandel</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barn som bevittnar misshandel</title>
          <idno type="rdwebb">GX02Ju414</idno>
          <rs type="number">Ju414</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju414/text</ref>
          <ref type="dokument_url_html">http://data.riksdagen.se/dokument/GX02Ju414</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju414</ref>
          <ref type="doc">http://data.riksdagen.se/fil/004D261C-E7DE-466F-BEB5-727386F83C14</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Wdg4GPzpGvL7z29F5Ufu8h" type="signed"/>
        <correspContext corresp="i-Wdg4GPzpGvL7z29F5Ufu8h">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-9MR4KByfQLvnbEpLRhfoZV" type="numbering">
          <date when="2009-10-08"/>
        </correspAction>
        <correspAction xml:id="i-F11YpMmTQn3XUWGQnhL2NT" type="submission">
          <date when="2009-10-06"/>
        </correspAction>
        <correspAction xml:id="i-GptuSP4pBNZwToGrm3nvSG" type="transfer">
          <date when="2009-10-06"/>
        </correspAction>
        <correspAction xml:id="i-6hVLZCLUyRf9dc5VpetKEB" type="assigned"/>
        <correspContext corresp="i-6hVLZCLUyRf9dc5VpetKEB">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Kk9cvKu5UgBDJqQzhqSqnS">
            Förslag till riksdagsbeslut
          </head>
          <p xml:id="i-5CbC7tnprvgFMDAZpXoTss">
            Riksdagen tillkännager för regeringen som sin mening vad som
            anförs i motionen om att utreda frågan om barnmisshandel.
          </p>
        </div>
        <div type="motContent">
          <head xml:id="i-HnDmZsbGbx2PszeSP3BGaj" type="h1">
            Motivering
          </head>
          <p xml:id="i-B3kAvKYx8UPEWq5qmbTK22">
            Att se en familjemedlem bli misshandlad är en allvarlig form
            av psykisk misshandel som sätter spår. Det finns inga exakta siffror
            som visar hur många barn i Sverige som bevittnar våld inom familjen,
            men Rädda Barnen uppskattar att mellan 100 000 och 190 000 barn
            i Sverige bevittnar våld i familjen. Det innebär att vart tionde
            barn någon gång har sett eller hört en förälder bli slagen hemma.
          </p>
          <p xml:id="i-SsqKssaXciaefJw3ne89pP">
            Rädda Barnen har under flera år rapporterat att många barn som
            lever i familjer där kvinnan misshandlas, inte uppmärksammas av
            socialtjänsten. I många fall anmäler inte polisen barnens närvaro
            på brottsplatsen, i andra fall behandlas inte anmälningarna av
            socialtjänsten. Att bristerna i myndighetssamverkan kring barn
            i utsatta situationer är så allvarliga är oroande. Polisen måste
            i varje enskilt fall notera i polisanmälningarna att det finns
            barn i en familj där en vuxen utövat våld. Om polisen inte uppmärksammar
            barnen får heller inte socialtjänsten kännedom om dem och barnen
            står utan stöd och hjälp.
          </p>
          <head xml:id="i-6K7PAHy3iGuGvTuuwhABiA" type="h2">
            Barnens reaktioner
          </head>
          <p xml:id="i-42rocwKqiLPMJLVhDtdF7s">
            Barn som utsätts för misshandel eller blir vittne till hur en
            familjemedlem blir misshandlad reagerar oftast mycket starkt.
            De blir rädda, arga, ledsna och kränkta. Många fruktar för sitt
            eget eller anhörigas liv och känner skam och skuld över att inte
            kunna stoppa våldet. Men det är inte säkert att omgivning en uppmärksammar
            att barnet far illa. Smärtan och tankarna kan finnas inuti barnet
            utan att det syns utanpå.
          </p>
          <p xml:id="i-7TcCixLmTxvQduRtRpMbVX">
            De barn som inte klarar av att hålla reaktionerna inom sig kan
            reagera med mycket starka symtom som blir tydliga för omgivningen.
            Ibland håller barnet tillbaka sina reaktioner då våldet pågår.
            Reaktionen kan dyka upp senare, när barnet känner sig tryggt eller
            när någon ny situation i livet aktualiserar de gamla minnena.
            Drabbade barn kan t.ex. bli oroliga, aggressiva, deprimerade eller
            få psykosomatiska symtom. Koncentrationssvårigheter och kamratsvårigheter
            är vanliga.
          </p>
          <p xml:id="i-5cMq2eWHWz8ZiNsTH9tNJu">
            På längre sikt riskerar misshandel inom familjen alltid att påverka
            barnets värderingar och synen på andra människor. De utsatta barnen
            berättar oftast inte för andra om våldet utan lär sig att detta
            är något som skall hållas inom familjen. De lär sig också att
            våld är något som en vuxen, eller den som är starkare, får använda
            för att uppnå sina syften. En följd av barnets upplevelser kan
            bli att det ser hela världen som oförutsägbar och fientlig. Barnet
            får svårt att lita på andra människor.
          </p>
          <p xml:id="i-LWbn24H9nkHGyZxPFdDqKy">
            De flesta barn som växer upp i en våldsam hemmiljö varken slåss
            eller begår övergrepp som vuxna. Men tillsammans med andra faktorer
            kan det bidra till att man som vuxen blir våldsam eller inte respekterar
            andras gränser. Det gäller speciellt om barnen aldrig fått hjälp
            till skydd eller aldrig fått tillfälle att berätta. Men för många
            barn är en utomståendes ingripande enda chansen att få stopp på
            våldet. Ett tidigt ingripande innebär att familjen får hjälp att
            bryta det destruktiva mönstret innan någon kommer till allvarlig
            skada.
          </p>
          <head xml:id="i-CS6RAcCYt5S3FZSJVEhjLg" type="h2">
            Stöd och behandling
          </head>
          <p xml:id="i-EjXdVv5y8PEWrXETmWgSCZ">
            Gemensamt för alla barn är att fortsatt våld är en allvarlig
            riskfaktor. Det viktigaste är att få stopp på våldet och ge barnen
            en trygg vardagsmiljö. Då är chansen stor att barnen mår bättre.
            De flesta barn som bevittnat våld i sina familjer är behjälpta
            av stödsamtal med syfte att bekräfta deras upplevelse, ge information
            och stöd. Sådana stödsamtal bör också kunna kombineras med en
            första bedömning av symtom. Stödsamtal erbjuds i dag på t.ex.
            kvinnojourer eller av socialtjänstens personal.
          </p>
          <p xml:id="i-8QYshncBb6WTLZx1oE95jA">
            Ibland finns försvårande omständigheter som gör att det är mer
            lämpligt att barnpsykiatrin erbjuder det första krisstödet, t.ex.
            barn med svåra symtom, barn med funktionsnedsättning eller mycket
            små barn. Uppdelningen av vilket ansvar kommun respektive landsting
            har för barn som drabbats av våld varierar också i lokala samarbetsavtal.
          </p>
          <p xml:id="i-2zt8i5rEZ14dbNjMJj2gtZ">
            Det är viktigt att vara uppmärksam på de barn som fortsätter
            att visa symtom trots att våldet upphört. De återupplever sina
            otäcka upplevelser gång på gång och är ständigt på högspänn. De
            kan behöva professionell hjälp, kanske under lång tid.
          </p>
          <head xml:id="i-L3KGQuYyCXcb253Qvcz4uB" type="h2">
            Vårdnad och umgänge
          </head>
          <p xml:id="i-AXJECdKccCj37J8PMDY4sM">
            När en familj splittras till följd av att en förälder varit våldsam
            leder det ofta till mycket långdragna och uppslitande konflikter
            om vårdnad och umgänge. Många barn slits mellan en längtan att
            träffa ena föräldern och rädslan för att han/hon skall fortsätta
            att vara våldsam eller hotfull. Umgängestillfällen innebär en
            risk för ny misshandel av den andra föräldern.
          </p>
          <p xml:id="i-JycBrAVFrbdzYqD4geqVpm">
            Att en förälder misshandlar den andre kan i dag vara ett skäl
            till enskild vårdnad, men det händer också att det döms till gemensam
            vårdnad trots våld. I dag kan t.ex. en man som är dömd för misshandel
            av en kvinna få gemensam vårdnad om parets barn. Om pappan har
            vårdnaden kan pappan också ha möjlighet att förneka barnet det
            stöd barnet kan behöva som en konsekvens av att tvingas bevittna
            våldet.
          </p>
          <p xml:id="i-C9mWJCbREMdLRmdStV6mZ1">
            Även då mannen och kvinnan har en vårdnadsstrid kan pappan neka
            barnet att få hjälp. Detta är en orimlig situation som strider
            mot artikel 3 i barnkonventionen som slår fast att barnets bästa
            skall sättas i främsta rummet. Barn som bevittnat hur en förälder
            slår den andre måste ha rätt till stöd och behandling, oavsett
            föräldrarnas situation och oavsett en eventuell vårdnadstvist.
            Barnets bästa måste vara avgörande.
          </p>
          <p xml:id="i-2gDvxAiThyKzw8nYP59o5m">
            En vuxen som använder våld i barns närhet borde dömas för barnmisshan
            del då det är konstaterat att barn lider stor skada av att bevittna
            våld. Ett ty piskt fall av att psykiskt misshandla någon är ju
            att under lång tid genom olika handlingar bryta ner en persons
            självkänsla, psyke och trygghet. Barn är oerhört utsatta då de
            är i en beroendesituation till föräldern de bor med och är oftast
            inte förmögna att söka hjälp själva, än mindre klara sig utan
            en vårdnadshavare. Att en förälder i det egna hemmet använder
            våld i barnets närhet är att utsätta barnet för risk för allvarliga
            psykiska men, och i de fall man kan konstatera att barnet farit
            illa psykiskt bör frågan om psykisk barnmisshandel tas upp särskilt
            till prövning i domstol. Detta vill jag att regeringen utreder.
          </p>
        </div>
        <div type="motSignatures">
          <list>
            <item xml:id="i-CngkADibCZaWvEMWqECwob" who="i-SmQxY46smWu5awEQ2oGr4n">
              Ingemar Vänerlöv (kd)
            </item>
          </list>
        </div>
      </div>
    </body>
  </text>
</TEI>
