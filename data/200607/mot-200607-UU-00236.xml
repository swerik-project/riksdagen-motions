<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00236">
  <teiHeader>
    <fileDesc>
      <titleStmt>
        <title>En ny Rysslandspolitik</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En ny Rysslandspolitik</title>
          <idno type="rdwebb">GU02U236</idno>
          <rs type="number">U236</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U236/text</ref>
          <ref type="dokument_url_html">http://data.riksdagen.se/dokument/GU02U236</ref>
          <ref type="dokumentstatus_url_xml">http://data.riksdagen.se/dokumentstatus/GU02U236</ref>
          <ref type="doc">http://data.riksdagen.se/fil/2D6BAC8A-0D44-4FA7-AD8C-3A71552A4500</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Gn4Puuy5Fgs6CrZbTvt9CQ" type="signed"/>
        <correspContext corresp="i-Gn4Puuy5Fgs6CrZbTvt9CQ">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-EmzWc8tNZjJkGT6d76V67B" type="referral">
          <date when="2006-11-07"/>
        </correspAction>
        <correspAction xml:id="i-85drCYKkWFbEATgSs3QaAE" type="dismissal">
          <date when="2006-11-07"/>
        </correspAction>
        <correspAction xml:id="i-GNxhKESeGUkxL5KHnCCto3" type="numbering">
          <date when="2006-11-01"/>
        </correspAction>
        <correspAction xml:id="i-NdxnuM7C1N5c67ySEmtecM" type="submission">
          <date when="2006-10-31"/>
        </correspAction>
        <correspAction xml:id="i-3Xr3Ctm1hWmkGH9WNe7vDf" type="transfer">
          <date when="2006-10-30"/>
        </correspAction>
        <correspAction xml:id="i-AzFeaEMVpXBPktfbKBEVk5" type="assigned"/>
        <correspContext corresp="i-AzFeaEMVpXBPktfbKBEVk5">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9BkGGr6qYuDoofdmXcwt64" type="motBody">
        <div xml:id="i-2dUbDgqxULsQ8mwzodaMdF" type="motProposal" subtype="förslag">
          <head xml:id="i-HFhYmZpM7R9NDwQeizB1iN">
            1 Förslag till riksdagsbeslut
          </head>
          <list xml:id="i-65sQiDW8ezcF4S6qXz2uXT" style="ol">
            <item xml:id="i-Fx3MRMnAxwtk5KC3XtXJFx">
              Riksdagen tillkännager för regeringen som sin mening vad i motionen
              anförs om att Sverige både som enskild stat och inom EU, FN och
              OSSE bör verka för att bromsa Natos geopolitiska strävanden.
            </item>
            <item xml:id="i-Di85afhtWTR6jz1wQxqK2r">
              Riksdagen tillkännager för regeringen som sin mening vad i motionen
              anförs om att Sverige både som enskild stat och inom EU, FN, och
              OSSE bör verka för att även Nato upplöses och för att USA ska
              dra tillbaka sina trupper och kärnvapen från Europa.
            </item>
            <item xml:id="i-EvjzmK6nGmTsmUQgSpEk35">
              Riksdagen tillkännager för regeringen som sin mening vad i motionen
              anförs om att Sverige bör erbjuda sig som medlare och inom EU,
              FN, OSSE och i andra sammanhang använda sin alliansfrihet för
              att försöka bidra till att lösa de konflikter som i dag pågår
              mellan Ryssland och flera f.d. sovjetrepubliker, i syfte att garantera
              alla dessa staters suveränitet, självständighet och fredliga förbindelser.
            </item>
            <item xml:id="i-5rb7okWdpWeLQ6XzX3ZR8X">
              Riksdagen tillkännager för regeringen som sin mening vad i motionen
              anförs om att Sverige bör erbjuda sig som medlare och som medlem
              av EU, FN och OSSE verka för att såväl Ryssland som EU, Nato och
              USA respekterar tidigare sovjetrepublikers oberoende och avstå
              från att på olika sätt försöka att utifrån styra deras politiska
              utveckling.
            </item>
            <item xml:id="i-A4CtnuE3Na8Py3SPBeZLKm">
              Riksdagen tillkännager för regeringen som sin mening vad i motionen
              anförs om att Sverige bör erbjuda sig som medlare och inom EU,
              FN och OSSE utnyttja sin ställning som alliansfri stat för att
              försöka förmå den ryska regeringen att ta ansvar för utvecklingen
              i Tjetjenien och där få till stånd en fredlig och demokratisk
              utveckling.
            </item>
            <item xml:id="i-WCxzoVw6ZTDQwV8oEmWJn1">
              Riksdagen tillkännager för regeringen som sin mening vad i motionen
              anförs om att Sverige som enskild stat och inom EU och OSSE bör
              verka för en ändrad politik gentemot Ryssland och övriga delar
              av det f.d. Sovjetunionen med lägre privatiseringskrav, arbeta
              för ett mer jämlikt partnerskap, som kan bidra till att återutveckla
              och diversifiera Rysslands och de f.d. sovjetrepublikernas ekonomier,
              samt stärka deras förmåga att föra en mer miljövänlig politik.
            </item>
            <item xml:id="i-iaM1Y2Eegy9RfBdCHbHBU">
              Riksdagen tillkännager för regeringen som sin mening vad i motionen
              anförs om att Sverige som enskild stat och inom EU, OSSE och i
              andra sammanhang bör verka för att OSSE-ländernas regeringar uppmärksammar
              den omfattande trafficking som pågår av kvinnor och barn till
              Västeuropa och andra länder och kräva att åtgärder vidtas för
              att förebygga och motverka trafficing.
            </item>
            <item xml:id="i-3DUTBdWv3r6XCf4ouTeiVx">
              Riksdagen tillkännager för regeringen som sin mening vad i motionen
              anförs om att Sverige inom EU, FN och OSSE kraftfullt bör verka
              för att Ryssland och de andra OSS-länderna respekterar de mänskliga
              rättigheterna.
            </item>
          </list>
        </div>
        <div xml:id="i-RYSGzK9ShE5LG4hm2oYJpc" type="motContent">
          <head xml:id="i-CTfAhidSmyu6eo3DtWA2gA" type="h1">
            En ny Rysslandspolitik
          </head>
          <head xml:id="i-6puJBp7g6P6bT2NUz74uB7" type="h1">
            2 Natos östexpansion och den missade chansen till nedrustning
            i Europa
          </head>
          <p xml:id="i-Ge4kr4vN6wpHEBsyaPTwv9">
            I mitten av 1980-talet började en i flera avseenden positiv utveckling
            i Sovjetunionen, som syftade till att demokratisera och reformera
            det sovjetiska systemet. Förebilden för de sovjetiska reformerna
            var framför allt välfärdsstater som Sverige. Det man ville uppnå
            var demokratisering, en effektivare ekonomisk utveckling med en
            bibehållen nivå när det gällde välfärden. Samtidigt syftade dess
            reformer till att skapa en högre andel av privat ägande och i
            slutet av 1980-talet började framför allt en del människor med
            goda kontakter inom ramarna för det gamla systemet göra sig stora
            förmögenheter på handel, spekulation och senare privatiseringar
            av kollektivt ägda företag.
          </p>
          <p xml:id="i-VGWd6uRKVTwZrpU8Em2deK">
            Sovjetunionen inledde också en massiv nedrustning, inte minst
            av kärnvapen, och lyckades få med sig USA på detta. I utbyte mot
            ett löfte om att Nato inte skulle expandera längre österut gick
            också Sovjetunionen med att på dra tillbaka sina trupper och kärnvapen
            från Warszawapaktsländerna. Förhoppningar om en nedrustning i
            Europa uppstod. Men bara kort därefter expanderade Natoländerna
            långt in i Östeuropa, till och med in i f.d. Sovjetunionen. Denna
            förändring har medfört att Nato och USA ser större delen av f.d.
            Sovjetunionen som sin intressesfär. Nato har öppnat för medlemskap
            för flera f.d. sovjetrepubliker som Ukraina och Georgien och försökt
            knyta till sig flera andra. USA har upprättat militära baser i
            flera centralasiatiska f.d. sovjetrepubliker.
          </p>
          <p xml:id="i-DdCdGJfVbLLJnsbmA5WSEC">
            I Ryssland finns det ett brett folkligt missnöje med denna utveckling.
            För många ryssar framstår situationen som att USA och Nato agerar
            för att ringa in Ryssland militärt och geopolitiskt. Ryssland
            har också börjat rusta upp och försökt återetablera sin hegemoni
            i flera f.d. sovjetrepubliker. Detta har delvis lyckats i förhandlingar
            eller genomdrivits med maktspråk. Konflikterna mellan Georgien
            och Ryssland, och gaskriget mellan Ukraina och Ryssland, är exempel
            på det senare. Även de båda brutala Tjetjenienkrigen bör ses mot
            bakgrund av den rädsla som finns i Ryssland för att även den ryska
            federationen ska bryta samman. Väst kritiserar det ryska maktspråket
            och de ofta auktoritära ledningarna i de länder som Ryssland allierar
            sig med.
          </p>
          <p xml:id="i-X7kpcd87h4nG3SWc4fZ6RW">
            Men missnöjet kommer sig snarare av att dessa auktoritära regimer
            och deras politiska ledare bytt sida än över att de är auktoritära
            och korrupta. Inte heller missnöjet med Tjetjenienkriget var särskilt
            uttalat i väst förrän en rad politiska ledare i väst fick andra
            anledningar till att kritisera Ryssland. Detta motsägelsefulla
            uppträdande gentemot Ryssland och de f.d. sovjetrepublikerna visar
            att länder i väst knappast haft det positiva inflytande man utgivit
            sig för att ha. Det har ofta mer handlat om att Nato, i stället
            för att samarbeta i frågor om demokrati, fred och nedrustning,
            har bedrivit ett geopolitiskt spel som bidragit till att återuppväcka
            de ryska hegemonisträvandena.
          </p>
          <p xml:id="i-8uaKLCrFrSWb64H7bswQ9y">
            För den som på allvar är intresserad av att åstadkomma en fredlig
            och demokratisk utveckling i OSSE-länderna, i resten av Europa
            eller världen i övrigt, är det uppenbart att såväl det västerländska
            som det ryska maktspelet och manövrerandet med odemokratiska statsledningar
            måste upphöra. Ett första steg i denna riktning borde vara att
            den starkare parten, det vill säga väst, gav upp sina ambitioner
            att isolera och ringa in Ryssland militärt. Först efter att ha
            angivit en sådan inriktning av sin politik kan det vara möjligt
            att förmå Ryssland att upphöra med sitt maktspel mot andra stater
            inom OSS-staterna. Det skulle även kunna ge en möjlighet att förmå
            Ryssland att ta kritiken mot det brutala Tjetjenienkriget på allvar.
            Sveriges position, som både väst- och EU-land och alliansfri stat,
            gör att Sverige skulle kunna spela en positiv roll för att få
            en sådan utveckling till stånd.
          </p>
          <p xml:id="i-J5o5MA4XP4aZjnpxgLYL37">
            Sverige bör därför, både som enskild stat och inom EU, FN och
            OSSE, verka för att bromsa Natos geopolitiska strävanden. Detta
            vill vi att riksdagen ska ge regeringen till känna.
          </p>
          <p xml:id="i-UumyN37AyZvkWt4uQZmKNn">
            För att återuppliva den möjlighet till global nedrustning som
            Warszawapaktens upplösning innebar, bör Sverige, både som enskild
            stat och inom EU, FN, och OSSE, verka för att även Nato upplöses,
            och för att USA ska dra tillbaka sina trupper och kärnvapen från
            Europa. Detta vill vi att riksdagen ska ge regeringen till känna.
          </p>
          <p xml:id="i-6BZ8uNP38m3XMrEvRgNF1b">
            Sverige borde erbjuda sig som medlare och inom EU, FN, OSSE och
            i andra sammanhang använda sin alliansfrihet för att försöka bidra
            till att lösa de konflikter som idag pågår mellan Ryssland och
            flera f.d. sovjetrepubliker i syfte att garantera alla dessa staters
            suveränitet, självständighet och fredliga förbindelser. Detta
            vill vi att riksdagen ska ge regeringen till känna.
          </p>
          <p xml:id="i-Jtb4iyUJURLPorfLH3DukW">
            Sverige borde dessutom som enskild stat och som medlem av EU,
            FN och OSSE verka för att såväl Ryssland som EU, NATO och USA
            ska respektera tidigare sovjetrepublikers oberoende och avstå
            från att på olika sätt försöka att utifrån styra deras politiska
            utveckling. Detta vill vi att riksdagen ska ge regeringen till
            känna.
          </p>
          <p xml:id="i-U7vMzwfywTTrHLnrcKkTcL">
            Slutligen vill vi att Sverige erbjuder sig som medlare och inom
            EU, FN och OSSE, utnyttjar sin ställning som alliansfri stat för
            att försöka förmå den ryska regeringen att ta ansvar för utvecklingen
            i Tjetjenien och där få till stånd en fredlig och demokratisk
            utveckling. Detta vill vi att riksdagen ska ge regeringen till
            känna.
          </p>
          <head xml:id="i-C9DNGgDawPihgtEbdLshwY" type="h1">
            3 Västs ansvar för OSS-ländernas ekonomiska misslyckande
          </head>
          <p xml:id="i-VaebqkjjzjiG2av3rYsFkY">
            Den västinitierade nyliberala chockterapin, som i en eller annan
            form genomfördes i f.d. sovjetrepublikerna, utmynnade i ett katastrofalt
            misslyckande. Rysslands BNP-utveckling var negativ i sju år efter
            Sovjetunionens sammanbrott. Vid de östeuropeiska reformernas början
            hade ett stort ekonomiskt stöd utlovats från väst, men mellan
            1993 och 1996 var de f.d. sovjetrepublikernas nettoutbetalningar
            större än det stöd länderna fick på grund av de räntor och amorteringar
            de tvingades betala.
          </p>
          <p xml:id="i-QA9fTGh3yRZAywkKRoUDy7">
            Den sociala utvecklingen blev katastrofal. Fattigdomen exploderade.
            Stora nedskärningar av den sociala välfärden genomfördes. Arbetslösheten
            ökade och medellivslängden sjönk på flera håll. Till och med i
            Baltikum, som drabbades mindre hårt, uppgav en majoritet av medborgarna
            så sent som år 2000 att deras ekonomiska situation var sämre än
            1989. År 2000 hade inte en enda av de f.d. sovjetrepublikerna
            uppnått den BNP-nivå man haft 1989.
          </p>
          <p xml:id="i-EHqbnH4oNNEMUsgYuSFq7C">
            De liberala reformer som påtvingades de nya staterna länderna
            ledde till att ett litet fåtal, framför allt människor inom den
            gamla nomenklaturan, lyckades kapa åt sig enorma ekonomiska tillgångar,
            tillgångar som ofta genast fördes ut ur landet samtidigt som ekonomin
            tilläts förfalla.
          </p>
          <p xml:id="i-ERoQTBZCrSV3ebPw3mvhgm">
            De råd som västerländska rådgivare gav till de f.d. sovjetrepublikerna
            har stor skuld i detta misslyckande. Dessa råd hade dock aldrig
            kunnat genomföras om de inte haft stöd av de nyrika och/eller
            nynationalistiska delarna av den före detta nomenklaturan. Dessa
            grupperingar, vars starkaste delar utgörs av ett fåtal extremt
            rika oligarker och ett antal mäktiga byråkrater och politiker,
            har ända sedan 1990-talet utgjort den viktigaste basen för den
            västvänliga och nyliberala politiken och den auktoritära utvecklingen.
          </p>
          <p xml:id="i-N5GJq3KEBQxKVM4t8hQLPu">
            Sovjetunionen var innan reformerna ett land med betydande ekonomiska
            problem och hade i jämförelse med väst en efterbliven industri
            och teknik. I jämförelse med resten av världen var landet dock
            väl utvecklat, hade en sammanhållen ekonomi, ett utbyggt välfärdssystem
            och var inte lika ekonomiskt beroende av väst som tredje världen.
            Utbildningssystemet och en del av forskningen var i flera avseenden
            i världsklass.
          </p>
          <p xml:id="i-3Bftf5C7yvHoRHr1hQN4NN">
            Västs ekonomiska råd gick i stort ut på, eller ledde till, att
            länderna skar ned på dessa områden eller utsatte dem för sådan
            mördande konkurrens att de till stora delar slogs ut. De näringsgrenar
            som klarade sig bäst var råvaruutvinning och export. De västliga
            ekonomiska rådgivarna var mycket ivriga när det gällde att få
            just dessa delar av ekonomin privatiserad på ett sådant sätt att
            de hamnade i händerna på västerländska bolag.
          </p>
          <p xml:id="i-RUdvQZPdWDuAsKRsrhkpng">
            En i en internationell jämförelse utvecklad industriell ekonomi
            reducerades i flera avseenden till en råvaruexportör. Även Sverige
            har spelade en aktiv roll i denna utveckling. Svensk statlig och
            privat finansiering, via till exempel SITE, Swedish Institute
            for Transition Economies, bidrog till tankesmedjor i f.d. Sovjetunionen
            som verkade i enlighet med dessa nyliberala doktriner.
          </p>
          <p xml:id="i-AGLhpaLJRZZ27216xwsaYF">
            Den ekonomiska nedgången i Ryssland och Östeuropa var lönsam
            för en del västerländska företag som kunde kapa åt sig marknadsandelar,
            naturtillgångar, billiga fabriker och utnyttja arbetskraft där.
            Denna utveckling kan inte sägas ligga i linje med Sveriges intressen.
            Den auktoritära utveckling och militära upptrappning som skett
            i flera av länderna i det f.d. Sovjetunionen och de sociala problem
            som följt av den ekonomiska och politiska utvecklingen i auktoritär
            riktning, destabiliserar hela Europa. Den förhindrar en fredlig
            och rättvis utveckling i världen. De gamla sovjetiska kärnkraftverken
            skulle behöva göras säkrare och på sikt ersättas med förnyelsebara
            energikällor, något som också gäller för annan energiförbrukning.
            Detta omöjliggörs dock av den nuvarande svaga sociala och ekonomiska
            utvecklingen. Sverige och EU skulle här kunna spela en mycket
            mer positiv roll, om man slutade se det som en prioriterad målsättning
            att marginalisera Ryssland och att exploatera de f.d. sovjetrepublikernas
            arbetskraft och råvarutillgångar. Ett Europa där alla delar samarbetar
            på lika villkor, i stället för att den rikare parten försöker
            dominera den andra, vore ett betydligt bättre Europa än dagens.
          </p>
          <p xml:id="i-GCZ9WoU56B7EH6K1hyD42p">
            Sverige bör som enskilt land och inom EU och OSSE verka för en
            ändrad politik gentemot Ryssland och övriga delar av det f.d.
            Sovjetunionen, med lägre privatiseringskrav arbeta för ett mer
            jämlikt partnerskap, som kan bidra till att återutveckla och diversifiera
            Rysslands och de f.d. sovjetrepublikernas ekonomier samt stärka
            deras förmåga att föra en mer miljövänlig politik. Detta vill
            vi att riksdagen ska ge regeringen till känna.
          </p>
          <p xml:id="i-Mm2d97qHQu5feWPWyMFJfS">
            En särskilt allvarlig följd av det sociala moraset i f.d. Sovjetunionen,
            är den omfattande trafficking som följt i spåren av det sovjetiska
            sammanbrottet. IOM (Internation Organisation of Migration) uppskattar
            att det handlar om 500 000 kvinnor och barn. Skrupulösa kriminella
            och män i väst utnyttjar denna situation till att kunna göra stora
            pengar på sexhandel. Medvetenheten om dessa problem har ökat de
            senaste åren men fortfarande görs alldeles för lite åt detta.
          </p>
          <p xml:id="i-SrwCsPhbA61hmGZe2LvGKg">
            Sverige bör därför som enskild stat och inom EU, OSSE och i andra
            sammanhang verka för att uppmärksamma OSSE-ländernas regeringar
            på den omfattande trafficking som pågår av kvinnor och barn till
            Västeuropa och andra länder och kräva att åtgärder vidtas för
            att förebygga och motverka detta. Detta vill vi att riksdagen
            ska ge regeringen till känna.
          </p>
          <head xml:id="i-7T4qutuPGBE3E1Exw6qtZZ" type="h1">
            4 Västs ansvar för OSS-länders auktoritära återfall
          </head>
          <p xml:id="i-HzCHWKdi9zheeRA5HWXatv">
            I flera av OSS-länderna har demokratin aldrig fått något betydande
            genombrott. Makten behölls efter det sovjetiska sammanbrottet
            av i stort sett samma personer som tidigare, med den skillnaden
            att de efter sovjetsystemets sammanbrott dessutom kom att profitera
            ekonomiskt på sin makt och inte längre erbjöd någon välfärd till
            medborgarna i utbyte. Detta hindrade på intet vis västerländska
            företag att liera sig med dessa statsledningar i de fall detta
            kunde leda till tillgång till viktiga naturtillgångar som gas
            och olja. Även västs regeringar, framför allt USA:s, har i stor
            utsträckning lierat sig med de mest brutala av dessa auktoritära
            regimer, i syfte att få tillgång till militärbaser i dessa länder.
          </p>
          <p xml:id="i-Gk5MUMPL2ZhA2jVeLByXsY">
            I Ryssland hade kring 1990-talets början en viss demokratisk
            utveckling uppnåtts. Den bräckliga demokrati som börjat växa fram
            under Sovjetunionens sista år undergrävdes av den negativa sociala
            och ekonomiska utveckling som följde av det katastrofala misslyckandet
            för den från väst introducerade nyliberala chockterapin.
          </p>
          <p xml:id="i-GMBhCnNeVgnrC11kwqT2Kq">
            Den ekonomiska nedgången började dock inte under senaste årens
            styre under Putin, även om situationen förvärrats då. Istället
            var det den väststödda statskuppen mot parlamentet, som Boris
            Jeltsin genomförde 1993, som öppnade vägen för dagens auktoritära
            utveckling.
          </p>
          <p xml:id="i-DTKSan9RE3xJXeL6NFTYm3">
            När konflikten mellan det suveräna parlamentet, bestående av
            såväl gamla makthavare från sovjettiden som radikala demokrater,
            (de hade alla stött Jeltsin i hans kamp mot Gorbatjov något år
            tidigare), blev kritisk beordrade Jeltsin att parlamentet skulle
            beskjutas av militär, varvid flera människor dödades. Jeltsin
            lät införa en ny konstitution som gav presidenten större makt
            än någon annan president i något västland. Det var efter denna
            förändring av det ryska statskicket som omfattande nyliberala
            ekonomiska reformer började genomföras med hjälp av presidentdekret,
            ivrigt understödda av väst.
          </p>
          <p xml:id="i-MYhzKt8tdvpmhtUNUz4ENx">
            Förändringarna undergrävde alla motmakter till presidenten och
            etablerade en praxis som innebar att makten ändå gör som den vill.
            Den öppnade för en fortsatt auktoritär utveckling under president
            Vladimir Putin. Hellre än att riskera att det ryska folket skulle
            motsätta sig en fortsatt nyliberal ekonomisk politik och en fortsatt
            Natoexpansion i Ryssland valde väst att stödja försvagandet av
            den ryska demokratin. Man valde att liera sig med de oligarker
            och byråkrater som med Jeltsin i spetsen blivit Rysslands nygamla
            härskare.
          </p>
          <p xml:id="i-T5hRWjrZHZu9StPWTYgHQA">
            Det är denna utveckling som kulminerat under Putin. Putin var
            en relativt okänd f.d. KGB-officer som Jeltsin handplockade som
            sin efterträdare och som vann presidentvalet genom att framför
            allt dra igång det andra Tjetjenienkriget, efter att flera terrordåd
            i Ryssland skyllts på tjetjener.
          </p>
          <p xml:id="i-P8R9Z1QV6ctDhyiYKYeUrm">
            Förhoppningarna från väst var, trots detta och trots att han
            redan från början antydde en mer auktoritär linje, också ganska
            stora. Man hoppades på att Putin skulle fortsätta en västvänlig
            politik, vilket han i flera avseenden också gjort. Även stora
            delar av befolkningen hoppades efter Jeltsinårens kaos på Putins
            löften om stabilitet. Först när Putin började öka den statliga
            kontrollen över de naturtillgångar som nästan skänkts bort under
            1990-talet och när Ryssland började agera för att bryta västs
            inflytande i tidigare sovjetiska delrepubliker, började kritiken
            från väst att ta vid.
          </p>
          <p xml:id="i-NR7XShBtXXSDFiGbnpjoPc">
            Mot bakgrund av ovanstående ses kritik från väst för brott mot
            mänskliga rättigheter som hyckleri av många ryssar. Det demokratistöd
            som stater i väst utbetalar till västvänliga krafter och till
            organisationer, vilka nödvändigtvis inte alltid är särskilt demokratiska
            förstärker denna bild.
          </p>
          <p xml:id="i-Cr3o1LMrwRvqJ3b656556c">
            Först om väst på allvar börjar respektera och stödja Ryssland
            och de f.d. sovjetiska republikernas rätt till självständig ekonomisk,
            social och politisk utveckling och upphör med sin nuvarande politik
            som undergräver deras ställning, kan väst spela en positiv roll
            för den politiska, sociala och ekonomiska utvecklingen i OSS och
            andra f.d. sovjetrepubliker. Det nuvarande agerandet underlättar
            tvärtom för auktoritära myndigheter att dra alla internationella
            och oppositionella organisationer över en kam och beteckna dem
            som utländska bulvaner.
          </p>
          <p xml:id="i-F6ckwotQnAeKomF4uUicuf">
            I dagsläget agerar inte minst de ryska myndigheterna för att
            inskränka organisationsfriheten, både för inhemska och internationella,
            allvarligt syftande demokratiska organisationer. Mot detta måste
            Sverige protestera kraftfullt. Likaså måste Sverige kraftigt protestera
            mot de brutala övergreppen i Tjetjenien och inom försvarsmakten.
            Mord på journalister och kränkningar av fackliga rättigheter är
            exempel på andra oacceptabla förhållanden. Men Sverige kan bara
            uppnå trovärdighet och respekt för denna kritik i Ryssland om
            man gör upp med den inkonsekventa politik som hittills förts mot
            landet.
          </p>
          <p xml:id="i-B46ZcqsSu53fNmh8UFpkTC">
            Sverige bör därför som enskild stat och inom EU, FN och OSSE
            kraftfullt verka för att Ryssland och de andra OSSE-länderna respekterar
            de mänskliga rättigheterna. Detta vill vi att riksdagen ska ge
            regeringen till känna.
          </p>
        </div>
        <div xml:id="i-MoUtVwHEtrvCvEAfG2NxLY" type="signatureBlock">
          <list xml:id="i-443wcYj2W4bsDSq7AuNtux">
            <item xml:id="i-Rfs2PGCtobRUbjfDVRMvYg" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-68KvECyLDCCvxT8B8oQ8ep" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-PRN5XX31QChBuJHiWJrd3A" who="i-CNBy5dFgNNyEozHVpAj93c" type="signature">
              Jacob Johnson (v)
            </item>
            <item xml:id="i-VMFnw5Vtmnwqa6ktdLjxp6" who="i-mN8mVTBvBYjtHLNThWLo4" type="signature">
              Kalle Larsson (v)
            </item>
            <item xml:id="i-9s1h4wAdfQy6bELgMQeLbR" who="i-6MWLY5JdykMGLLUo96skfp" type="signature">
              Lena Olsson (v)
            </item>
            <item xml:id="i-9kFUPnxYbQSZB4iCCN4QhG" who="i-2aZQBvMx8o6ihusfvExbt8" type="signature">
              Alice Åström (v)
            </item>
          </list>
        </div>
      </div>
    </body>
  </text>
</TEI>
