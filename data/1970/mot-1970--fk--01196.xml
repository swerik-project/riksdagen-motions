<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__1196/mot_1970__fk__1196-001.pdf"/>
      <fw>
        Motion i. Första kammaren, nr 1196 år 1970 5
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1196
          </p>
          <p>
            Av herr Lindblad och herr Olsson, Johan, i anledning av Kungl.
            Maj:ts proposition nr 103, om riktlinjer för en partiell omorganisalion
            av den statliga länsförvaltningen.
          </p>
          <p>
            Försvarsberedskapen på den civila sektorn har inte haft en organisation
            och resurser som svarar mot kraven. Huvudansvaret regionalt vilar
            på läns- styrelserna, vilka dock inte kunnat avsätta mer än mycket
            begränsade personalinsatser på detta fält. Behovet av civil planering
            inom totalför- svaret och samordning mellan militära och skilda
            civila organ på detta område har ökat. I proposition 103 berörs
            beredskapsplanläggningen. Den får en förstärkt organisation. Kravet
            på effektiv arbetsledning och klar ansvarsfördelning kan bättre
            tillgodoses genom att all försvarsplanläggning på det civila om-
            rådet — med undantag av polisväsendet — utförs på en arbetsenhet,
            bered- skapsenhet, inom länsstyrelserna. Chefen för denna får
            det omedelbara ansvaret för att planläggningen samordnas. Förslaget
            att lägga planeringen på länsnivå hänger självfallet samman med
            den nära anknytningen till länsstyrelsens och de statliga länsorganens
            uppgifter i fredstid. Samverkan med militära instanser avser främst
            för- svarsområdena, som ofta överensstämmer med länet. Inom krigsmakten
            har dock en väsentlig förändring och förstärkning av den regionala
            ledningen kommit genom den från 1966 gemensamma militär- områdesorganisationen
            för hela krigsmakten. De sex militärområdesbefäl- havarna har
            mycket betydande uppgifter för alla försvarsgrenar inom krigs-
            planläggning och planering. En nära samverkan med civila myndigheter
            är också en självklar sak. Men den försvåras av att motsvarande
            civila organ — civilbefälhavarna, som är en av landshövdingarna
            inom regionen — är så ytterst små i fredsläget. Man kan fråga
            sig om inte en förstärkning av civilbefälhavarfunktionen och en
            utökning av den fasta personalen i denna skulle ha kunnat ta över
            en del av de funktioner som nu avses att ligga på den föreslagna
            bered- skapsavdelningen inom varje länsstyrelse. En förstärkning
            av civilbefälhavarfunktionen kräver förmodligen ett större fast
            kansli, vilket leder till att vissa landshövdingeposter redan
            i för- väg bör låsas vid CB-funktionen. I tre fall kan man därvid
            nå nära sam- verkan genom att militärområdesstab och civilbefälhavarfunktion
            kan läg- gas på samma ort: Kristianstad, Karlstad och Östersund.
            I övre Norrland ligger Luleå och Boden nära varandra. Västra och
            Östra militär- respektive
          </p>
          <pb facs="riksdagen-motions-pdf/data/1970/mot_1970__fk__1196/mot_1970__fk__1196-002.pdf"/>
          <fw>
            6 Motion i Första kammaren, nr 1196 år 1970
          </fw>
          <p>
            civilområdena däremot kan inte lika lätt samordnas på en ort.
            För Gotland, som har ett eget militärkommando under Östra militärområdet,
            bör kanske också speciella arrangemang ordnas också för ledning
            och samordning av civila totalförsvarsaktiviteter. Frågan om civilbefälhavarnas
            uppgifter utreds av 1964 års civilbefäl- havarutredning, vilken
            utlovades bli klar i fjol men som sedan försenats. En klarare
            bild av civilbefälhavarnas möjligheter att få ett ökat ansvar
            skulle måhända leda till att kraven på den enskilda länsstyrelsen
            inte behöver bli lika stora som med nuvarande och föreslagen ansvarsfunktion.
            På den militära sidan har militärområdesbefälhavarna kunnat ta
            över väsentliga uppgifter från centrala instanser. Genom försvarsområdenas
            mycket begränsade stabsresurser har i praktiken också en överflyttning
            från lokal till regional nivå kommit till stånd. De inledda försöken
            med
          </p>
          <p>
            samordning mellan fredsförband och försvarsområden — med försöken
            förlagda till Gävle — lär knappast väsentligt ändra detta förhållande.
            Samordningen på regional nivå — inom sex områden — har därför
            rim-
          </p>
          <p>
            ligen fått starkt ökad betydelse. Administrativt är kanske besparingar
            och effektiviseringar möjliga genom att funktioner också på den
            civila sidan av totalförsvaret flyttas till regional nivå. Militärområden
            och civilområden sammanfaller. I ett fall skär dock dessa områden
            såväl länsgräns som försvarsområdesgräns, nämligen Gävle- borgs
            län där norra delen av Hälsingland hör till Nedre Norrlands militär-
            och civilområde medan resten av länet hänförs till Östra militär-
            och civil- området. Detta försvårar och komplicerar arbetet inom
            totalförsvaret. Läns- styrelsen i Gävleborg har därmed att samverka
            med en civilbefälhavare i Östersund och en i Uppsala. Det ger
            dubbelarbete och inrymmer självfallet samordningsproblem. Civilförsvaret
            i länets norra del skall ledas från ett håll och i södra delen
            från ett annat. På den militära sidan finns samma problematik,
            liksom vid samordningen mellan civilt och militärt planerings-
            arbete. Antingen behöver länsstyrelsen i Gävleborg kompenseras
            för detta be- svärliga arbetsläge genom särskilda åtgärder, eller
            också bör gränsdrag- ningen i fråga om militär- och civilområden
            omprövas i detta fall. Med hänvisning till ovanstående hemställes,
            att riksdagen i skrivelse till Kungl. Maj:t uttalar att de föreslagna
            beredskapsenheterna i länsstyrelserna skall an- ses provisoriska
            i avvaktan på bedömningar om möjlig- heterna att förstärka motsvarande
            funktioner inom civil- områdena, samt att riksdagen i skrivelse
            till Kungl. Maj:t begär åtgärder för att bemästra de problem som
            uppstår genom att Gävle-
          </p>
          <pb facs="riksdagen-motions-pdf/data/1970/mot_1970__fk__1196/mot_1970__fk__1196-003.pdf"/>
          <fw>
            Motioner i Första kammaren, nr 1196—1197 år 1970 7
          </fw>
          <p>
            borgs län delas av gränsen mellan Nedre Norrlands och Östra militär-
            och civilområdena.
          </p>
          <p>
            Stockholm den 28 maj 1970
          </p>
          <p>
            Hans Lindblad (fp) Joh. A. Olsson (cp)
          </p>
          <p>
            Nr 1197
          </p>
          <p>
            Av herr Olsson, Johan, i anledning av Kungl. Maj:ts proposition
            nr 103, om riktlinjer för en partiell omorganisation av den statliga
            länsförvaltningen.
          </p>
          <p>
            (Lika lydande med motion nr 1404 i Andra kammaren)
          </p>
          <p>
            Stockholm den 28 april 1970
          </p>
          <p>
            Joh. A. Olsson (cp)
          </p>
        </div>
      </div>
    </body>
  </text>
</TEI>
