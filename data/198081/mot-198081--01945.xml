<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01945">
  <teiHeader>
    <fileDesc>
      <titleStmt>
        <title>om vissa frågor rörande glasindustrin</title>
        <author>av Olof Palme m. fl. med anledning av proposition 1980/81:89 </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om vissa frågor rörande glasindustrin</title>
          <idno type="rdwebb">G4021945</idno>
          <rs type="number">1945</rs>
          <ref type="dokument_url_text">http://data.riksdagen.se/dokument/G4021945/text</ref>
          <ref type="dokument_url_html">http://data.riksdagen.se/dokument/G4021945</ref>
          <ref type="dokumentstatus_url_xml">http://data.riksdagen.se/dokumentstatus/G4021945</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DKX1MP4aaNtFZSpMKXCwY</idno>
            <name>OLOF PALME</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-HGfALYBg5SLYb8z1er3XK1</idno>
            <name>CURT BOSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-WYkrZExE7jfwHjmfH1DPwg</idno>
            <name>INGVAR CARLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>HANS GUSTAFSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-VN8XwZzCEwCzeU3auzzX7t</idno>
            <name>LILLY HANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-SySN6qMqpcrxHXHJgwvJdT</idno>
            <name>LENA HJELM-WALLÉN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7iPA93ucfpYLfEjkeT9MSK</idno>
            <name>PAUL JANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7ugPcnmZ6J6FiS44UnXL54</idno>
            <name>GÖRAN KARLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>OLLE WESTBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-9CjDazXFvzcWCxA6Zkewr1</idno>
            <name>MAJ-LIS LANDBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-9C6mLQs4QzU7geZ2uSMUpe</idno>
            <name>ESSEN LINDAHL</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-KpoF1wWb4vZchJUXXg8UDL</idno>
            <name>LISA MATTSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-8rjVavTFp7UjLy1RbrHnia</idno>
            <name>THAGE PETERSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Y3UHBFKZGSVLwKDxeacG7e</idno>
            <name>ANNA-GRETA SKANTZ</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-SMtXkX9rqc6Nj3SiUsn8gT</idno>
            <name>INGVAR SVANBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-BDUhpvcffbkaomdPDBeK8T</idno>
            <name>LARS ULANDER</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-PQWJzhaevKGbSNtPqoUeSA</idno>
            <name>VALTER KRISTENSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HU2BERxs18CfD8wUS5i6sR" type="signed"/>
        <correspContext corresp="i-HU2BERxs18CfD8wUS5i6sR">
          <note type="signatory" corresp="i-DKX1MP4aaNtFZSpMKXCwY"/>
          <note type="signatory" corresp="i-HGfALYBg5SLYb8z1er3XK1"/>
          <note type="signatory" corresp="i-WYkrZExE7jfwHjmfH1DPwg"/>
          <note type="signatory" corresp="r-0"/>
          <note type="signatory" corresp="i-VN8XwZzCEwCzeU3auzzX7t"/>
          <note type="signatory" corresp="i-SySN6qMqpcrxHXHJgwvJdT"/>
          <note type="signatory" corresp="i-7iPA93ucfpYLfEjkeT9MSK"/>
          <note type="signatory" corresp="i-7ugPcnmZ6J6FiS44UnXL54"/>
          <note type="signatory" corresp="r-0"/>
          <note type="signatory" corresp="i-9CjDazXFvzcWCxA6Zkewr1"/>
          <note type="signatory" corresp="i-9C6mLQs4QzU7geZ2uSMUpe"/>
          <note type="signatory" corresp="i-KpoF1wWb4vZchJUXXg8UDL"/>
          <note type="signatory" corresp="i-8rjVavTFp7UjLy1RbrHnia"/>
          <note type="signatory" corresp="i-Y3UHBFKZGSVLwKDxeacG7e"/>
          <note type="signatory" corresp="i-SMtXkX9rqc6Nj3SiUsn8gT"/>
          <note type="signatory" corresp="i-BDUhpvcffbkaomdPDBeK8T"/>
          <note type="signatory" corresp="i-PQWJzhaevKGbSNtPqoUeSA"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1945/mot_198081__1945-001.pdf"/>
      <div type="motHeader" xml:id="i-GnZ2k5HV9oWvbiaVwKjnYb">
        <div type="motTitle" xml:id="i-iUTRjUAWLk1w2yTSEgES9"/>
        <div type="motSubmissionInfo" xml:id="i-U2yT8owVX4gUbmbw3P48Pu"/>
      </div>
      <div type="motBody" xml:id="i-YQ57gWAuHui54egANBnciG">
        <div xml:id="i-4yfW8B2HCTrKiD4QzFvstg">
          <p xml:id="i-SvW2BGRJ4qEx1YTtNfVm75">
            Motion 1980/81:1945
          </p>
          <p xml:id="i-Xuiqnc8VgueuGuaGzU8z1Z">
            av Olof Palme m. fl. med anledning av proposition 1980/81:89
            om vissa frågor rörande glasindustrin
          </p>
          <p xml:id="i-3io5zFRFSQ8N2cdNdVoQ5x">
            Den manuella glasindustrin sysselsätter i dag ungefär 1600 personer.
            Även om branschen därmed utgör en mycket liten del av industrin
            har den stor betydelse för den region till vilken den är koncentrerad.
            Många av orterna i ”glasriket” i Kalmar och Kronobergs län är
            i utomordentligt hög grad beroende av glasbruken. För regionen
            som helhet spelar den manuella glasindustrin, med sin särprägel
            av konsthantverk och brukstradition, en viktig roll som bas för
            turismen. Den manuella glasindustrin har under många år haft stora
            problem. Antalet anställda i branschen har undan för undan minskat.
            Nedläggningar av glasbruk — ofta på små orter — har skapat lokala
            sysselsättningspro- blem. Våren 1979 begärde riksdagen att en
            samlad plan för glasindustrin skulle utarbetas. Statens industriverk
            fick i april 1979 regeringens uppdrag att utarbeta en sådan plan.
            För den manuella glasindustrin skulle målet vara att bevara branschens
            långsiktiga konkurrenskraft och konstnärliga kvalitet så att hittillsvarande
            sysselsättningsnivå kunde bibehållas. Statens industriverk har
            under 1980 i ett antal utredningar redovisat ett underlag för
            beslut om samhällsinsatser för glasindustrin. Utredningarna har
            lagts till grund för regeringens proposition 1980/81:89 om vissa
            frågor rörande glasindustrin. De frågor som behandlas i propositionen
            rör främst den manuella glasindustrin. Snart har två år förflutit
            sedan riksdagen slog fast att planeringen av samhällets insatser
            för den manuella glasindustrin skulle syfta till ett bibehållande
            av sysselsättningen. Under den tiden har den negativa utvecklingen
            i branschen fortsatt. Flera glasbruk har lagts ned, och den totala
            sysselsättningen i branschen har minskat påtagligt. Allvarliga
            lokala syssel- sättningsproblem har uppstått, och enskilda människor
            har drabbats hårt. Det är utomordentligt angeläget att sysselsättningsminskningen
            inom den manuella glasindustrin nu hejdas. Sysselsättningen i
            branschen kan enligt vår uppfattning inte gå ned mer utan att
            detta medför allvarliga problem för rekryteringen av arbetskraft.
            Om inte den sysselsättningsmässiga basen är tillräckligt stor,
            blir det naturligtvis svårt att förmå ungdomar att satsa på den
            långa utbildning som en kvalificerad glasarbetare behöver. Från
            socialdemokratisk sida har vi vid flera tillfällen under de senaste
            åren — med hänvisning till riksdagens ställningstagande — krävt
            att regeringen skulle sätta in åtgärder för att stödja branschen
            fram till dess en långsiktig plan utarbetats. Regeringen har emellertid
            uppträtt påfallande passivt. De
          </p>
          <p xml:id="i-PaYm3AiPdqYGipjWm3jGzE">
            1 Riksdagen 1980/81. 3 saml. Nr 1945-1946
          </p>
          <p xml:id="i-TVjq8k6xQeRGd14wqbB7Nj">
            Mot. 1980/81 1945-1946
          </p>
          <pb facs="riksdagen-motions-pdf/data/198081/mot_198081__1945/mot_198081__1945-002.pdf"/>
          <p xml:id="i-M5fM6gbB9mer7kahs8x6dh">
            Mot. 1980/81:1945 2
          </p>
          <p xml:id="i-T8MDuToyGiLKQ7P9v6W71M">
            praktiska möjligheterna att uppnå det av riksdagen fastlagda
            målet har därför undan för undan minskat. Utgångspunkten för den
            proposition som nu föreligger är uppenbarligen att sysselsättningen
            skall tillåtas att gå tillbaka även under de närmaste åren. ”Redan
            de av statens industriverk föreslagna åtgärderna för branschen
            och glasbruksregionen svarar enligt verkets egen bedömning mot
            en nedgång i antalet sysselsatta i branschen. Den nu presenterade
            propositionen innebär en viss reducering av industriverkets förslag
            till insatser och kan därför antas innebära en ytterligare försvagning
            av sysselsättningsutvecklingen i bransch- en. Regeringen avvisar
            också statens industriverks förslag om insatser för alternativ
            sysselsättning på glasbruksorterna. Det är mot den bakgrunden
            än mer anmärkningsvärt att man anser att sysselsättningsnedgången
            i den manuella glasindustrin kan tillåtas fortgå. Industriverkets
            utredning visar "klart att en fortsatt användning av arbetskraften
            i den manuella glasindustrin är samhällsekonomiskt motiverad i
            den situation som i dag föreligger, dvs. då alternativa sysselsättningsmöjligheter
            saknas. En ytterligare sänkning av sysselsättningsnivån är därför
            från samhällets synpunkt olönsam, samtidigt som branschens överlevnadsmöjligheter
            starkt skulle begränsas. Vi kommer i det följande att redovisa
            förslag till förstärkta insatser för att bevara den manuella glasindustrin
            och underlätta sysselsätt- ningsproblemen på glasbruksorterna.
            Vi skall inte här gå närmare in på sådana allmänna ekonomisk-politiska
            åtgärder som skulle kunna utnyttjas för att stimulera utvecklingen
            inom industrin i stort och då också inom glasindustrin. Hit hör
            exempelvis ett ökat byggande, som skulle vara betydelsefullt för
            i första hand planglasindustrin. Ett annat exempel är införandet
            av en produktionsfaktorbeskattning, som skulle vara till fördel
            för en arbetsintensiv bransch som den manuella glasindustrin.
            Men hur väsentliga åtgärder av det slaget än skulle vara, skall
            de inte diskuteras i denna motion. Här skall endast tas upp sådana
            åtgärder som är specifikt inriktade på glasindustrin, och då främst
            den manuella. Det stora inslaget av hantverksmässig produktion
            inom den manuella glasindustrin är samtidigt både ett problem
            och en styrkefaktor. Problemet är självfallet det att produktionskostnaderna
            blir höga. Man måste å ena sidan konkurrera med maskintillverkat
            glas, som produceras till betydligt lägre kostnader och som kvalitetsmässigt
            blir allt bättre. Hantverksmässigheten är å andra sidan en fördel
            genom att den kan utnyttjas i marknadsföringen och göra produkterna
            mindre priskänsliga. Den s. k. bodförsäljningen, som sker direkt
            vid glasbruken, är givetvis också beroende av att hantverksmässighe-
            ten i produktionen bibehålls, så att turisterna söker sig till
            glasbruken. De statliga åtgärderna för stöd till den manuella
            glasindustrin kan därför inte ensidigt inriktas på en rationalisering
            och effektivisering av produktio- nen vid glasbruken. Stödinsatserna
            bör också inriktas på att behålla och utveckla hantverket, med
            arbetsmoment som inte kräver hantverkskunnan-
          </p>
          <pb facs="riksdagen-motions-pdf/data/198081/mot_198081__1945/mot_198081__1945-003.pdf"/>
          <p xml:id="i-VFwo1PDJqzbGrr3P4avny7">
            Mot. 1980/81:1945 3
          </p>
          <p xml:id="i-UN2CMyHAvboAgs1FZPu92A">
            de måste bli föremål för rationaliseringsåtgärder. Det pågår
            f. n. ett arbete inom glasbrukskommunerna som syftar till att
            utveckla turismen i området. En förutsättning för att det arbetet
            skall bli framgångsrikt är att glasproduktionen kan behålla sin
            hantverkskaraktär och att brukskaraktären bibehålls. I regeringens
            proposition understryks kraftigt behovet av exportfrämjande åtgärder.
            Den ökning av anslaget till branschfrämjande åtgärder som föreslås
            avses i första hand utnyttjas för exportfrämjande åtgärder. Från
            socialdemokratisk sida finner vi denna starka betoning av exportstö-
            det riktig. Vi har tidigare pekat på önskvärdheten av mer aktiva
            statliga insatser för exportstimulans, exempelvis i form av exportbolag
            som är gemensamma för flera företag. Liknande tankegångar har
            framförts av de fackliga organisationerna. Redan med nuvarande
            stödformer finns möjligheter att få avsevärda bidrag för exempelvis
            en för flera företag gemensam försäljningsorganisation utomlands.
            Motståndet inom branschen mot samarbete av detta slag har dock
            varit betydande. De två stora företagen har i stor utsträckning
            egna försäljningsbolag etablerade. Vi menar ändå att ansträngningarna
            att inom ramen för de branschfrämjande åtgärderna bilda för flera
            företag gemen- samma exportbolag bör fortsätta. Riksdagen bör
            göra ett uttalande av den innebörden. Vi kommer dessutom senare
            under våren att i vår industripolitiska motion ta upp frågan om
            samhällsägda handelshus. Inom ramen för en sådan verksamhet kan
            man skapa en exportorganisation som är gemensam för företag från
            olika branscher, och där kan också glasbruken komma in. Glasbruken
            är emmellertid självfallet inte enbart beroende av utveckling-
            en av exporten. Också avsättningen på hemmamarknaden är betydelsefull.
            Industriverket pekar i sin utredning på att den s. k. lågprisimporten
            från u-länder och öststater ännu är av relativt begränsad omfattning
            när det gäller hushålls- och prydnadsglas. Industriverket betecknar
            emellertid lågprisimporten som ett potentiellt hot också mot det
            svenska hushålls- och prydnadsglaset. På sikt blir konkurrensen
            från främst Tjeckoslovakien, Polen, Rumänien samt Mexico alltmer
            besvärande. Införandet av högre skyddsnivåer gentemot s. k. lågprisimport
            skulle, enligt industriverkets utredning, kunna motverka en utslagning
            av svensk produktionskapacitet inom hushålls- och prydnadsglasområdet.
            Man påpe- kar i sammanhanget att de flesta med Sverige jämförbara
            länder som har en inhemsk glasindustri har en betydligt högre
            skyddsnivå mot lågprisimport än den som Sverige i dag har. Det
            gäller exempelvis Norge och Finland samt USA. En förstärkning
            av det svenska importskyddet skulle alltså inte innebära att Sverige
            skulle ställas i någon särklass utan snarare att vi skulle närma
            oss andra jämförbara länder. Industriverkets utredning menar därför
            att lågprisimporten utgör ett så
          </p>
          <p xml:id="i-8J9Go11ReAopXWftCQYXbu">
            1" Riksdagen 1980/81. 3 saml. Nr 1945-1946
          </p>
          <pb facs="riksdagen-motions-pdf/data/198081/mot_198081__1945/mot_198081__1945-004.pdf"/>
          <p xml:id="i-HVgQvVmQ7NKB8e7RAYvb81">
            Mot. 1980/81:1945 4
          </p>
          <p xml:id="i-MWTiCYcztcW5t7gRonM1d9">
            allvarligt hot mot den svenska hushålls- och prydnadsglasindustrin
            att åtgärder som kan mildra effekterna allvarligt bör övervägas.
            Bland de åtgärder som därvid åsyftas är förstärkta skyddsnivåer
            för hushålls- och prydnadsglas. Från socialdemokratisk sida delar
            vi denna bedömning. Vi föreslår att riksdagen ger regeringen i
            uppdrag att se över möjligheterna att förstärka importskyddet
            för den inhemska produktionen av hushålls- och prydnadsglas. Industriverket
            konstaterar i sin utredning att den ekonomiska ställningen är
            god för endast ett fåtal företag. Ungefär hälften av företagen
            har en ekonomisk ställning som inger oro. Man kan mot den bakgrunden
            konstatera att företagens möjligheter att genomföra många för
            branschens utveckling väsentliga insatser är begrän- sade. Vissa
            företag kan inte utnyttja de förmånliga avskrivningslån som infördes
            under budgetåret 1977/78 och som är avsedda för effektivitetshö-
            jande investeringar i produktionsutrustning, miljöinvesteringar
            etc. Industri- verket konstaterar också att det finns flera lönsamma
            investeringsprojekt inom den manuella glasindustrin. För att dessa
            projekt skall komma till stånd måste finansieringsfrågorna lösas.
            Likaså ställer en utvidgning av exporten krav på finansiering,
            eftersom den innebär större behov av rörelsekapital. Industriverket
            visar att branschens räntenetto utvecklats i starkt negativ riktning
            under slutet av 1970-talet. Man pekar på tre förklaringsfaktorer:
            ökade investeringar som medfört större främmande kapitalmassa,
            högre räntor och en minskning av de internt tillförda medlen som
            följd av resultatförsämringen. Flera av företagen i branschen
            har i dag en mycket svag soliditet. För att undvika att ytterligare
            försvaga soliditeten kan dessa företag väntas hålla tillbaka utvecklingssatsningar
            som i sig vore önskvärda. En tillförsel av ägarkapital vore en
            lösning — självfallet kombinerad med motsvarande grad av inflytande.
            Vi har från socialdemokratisk sida i olika sammanhang pekat på
            nödvändigheten av att det från samhällets sida sätts in åtgärder
            som kan underlätta industrins försörjning med riskkapital. Om
            våra förslag vunnit gehör hade det i dag funnits betydligt större
            möjligheter att lösa den typ av soliditetsproblem som bl. a. glasindustrin
            brottas med. Propositionen speglar en allmänt positiv syn på verksamhet
            som tas över och drivs vidare av löntagarna. Det sägs att sådana
            lösningar, ”exempelvis i form av arbetskooperativ, bör kunna vara
            ett alternativ till andra företags- former”. Någon mera konkret
            anvisning om hur sådana lösningar skall uppmuntras eller stödjas
            ges emellertid inte. Från socialdemokratiskt håll menar vi att
            det bör vara ett klart uttalat mål för verksamheten inom branschprogrammet
            att underlätta lösningar av den aktuella typen och att riksdagen
            bör göra ett särskilt uttalande härom. Vi kommer också att återkomma
            till frågan om löntagarägda företag i vår allmänna motion om industripolitiken
            senare i vår. Som påpekas i propositionen har flera remissinstanser
            framhållit betydel-
          </p>
          <pb facs="riksdagen-motions-pdf/data/198081/mot_198081__1945/mot_198081__1945-005.pdf"/>
          <p xml:id="i-6Rr3YW9VnyGAiEArrMrw9c">
            Mot. 1980/81:1945 5
          </p>
          <p xml:id="i-DQ31bGWLfoZM3sbdA31S6A">
            sen av statligt stöd till forsknings- och utvecklingsverksamheten
            på glasom- rådet. Statens industriverk har gjort en särskild utredning
            om verksamheten på detta område. Av rapporten framgår att glasindustrin
            inte i önskvärd utsträckning utnyttjar sina möjligheter att styra
            forskningens inriktning. Utredarna menar att glasindustrin själv
            hårdare bör engagera sig i styrningen av Glasforskningsinstitutet
            i Växjö. Institutet borde öka sina internationella kontakter och
            bättre än hittills utnyttja utländska forsknings- resultat. Vidare
            borde institutet i ökad utsträckning köpa forskningsinsatser utifrån
            i stället för att bygga upp egna forskningsresurser. Den kritiska
            synen på verksamheten vid Glasforskningsinstitutet delas på det
            hela taget av bl. a. Svenska fabriksarbetareförbundet, som ägnat
            stor uppmärksamhet åt forsknings- och utvecklingsfrågor. Från
            förbundets sida har man pekat på att de stora företagen inte spelar
            den ledande roll inom glasforskningen som de skulle kunna göra
            och som är fallet i en del andra branscher. Man ser det därför
            som nödvändigt att samhället går in som beställare av grundläggande
            forskning. Vi kommer från socialdemokratiskt håll att i vår kommande
            partimotion om industripolitiken senare i vår aktualisera frågor
            som rör samhällets roll i den industriella forsknings- och utvecklingsverksamheten.
            Regeringen föreslår nu i propositionen — i enlighet med industriverkets
            förslag att årligen under tre år 0,5 milj. kr. sätts av för fortbildning
            av i första hand teknisk personal och driftspersonal inom branschen.
            Utbildningen föreslås ske antingen vid Glasforskningsinstitutet
            i Växjö eller vid fristående utbildningsinstitut. Från socialdemokratisk
            sida ställer vi oss bakom förslaget till utbildnings- insatser.
            Vi menar emellertid att förslaget kan ses som väsentligt inte
            bara från utbildningssynpunkt. Lika viktigt är att det ger möjligheter
            att förstärka kontakterna mellan Glasforskningsinstitutet och
            de människor som är praktiskt verksamma i branschen. I första
            hand bör därför fortbildningen ske vid Glasforskningsinstitutet.
            Riksdagen bör göra ett uttalande av den innebörden. När det gäller
            branschens utbildningsfrågor i övrigt har dessa egentligen inte
            tagits upp i industriverkets utredning och inte heller i propositionen.
            I industriverkets utredning redovisas endast — utan kommentarer
            — ett förslag från de fackliga organisationerna. Enligt socialdemokratisk
            uppfattning finns det anledning att ägna den manuella glasindustrins
            utbildningsfrågor ett helt annat intresse. Det gäller bl. a. frågor
            som rör rekryteringen till branschen. I det sammanhanget bör man
            undersöka möjligheterna att utnyttja inbyggd utbildning vid glasbru-
            ken. En annan fråga som bör aktualiseras i sammanhanget rör behovet
            av yrkesteknisk högskoleutbildning på glasområdet. Vi föreslår
            därför att riksdagen ger regeringen i uppdrag att genomföra en
            översyn av utbildnings- frågorna inom den manuella glasindustrin.
            Vi har tidigare pekat på att utvecklingen inom den manuella glasindustrin
          </p>
          <pb facs="riksdagen-motions-pdf/data/198081/mot_198081__1945/mot_198081__1945-006.pdf"/>
          <p xml:id="i-GoTLMfiYFezaFSax8xyfSX">
            Mot. 1980/81:1945 6
          </p>
          <p xml:id="i-4vSCnP9H4TMP5y95rkxbee">
            medfört stora lokala sysselsättningsproblem på de orter som drabbats
            av tillbakagången i branschen. Statens industriverk räknar med
            en fortsatt sysselsättningsnedgång och menar att det krävs åtgärder
            för att skapa alternativ sysselsättning på glasindustriorternas
            lokala arbetsmarknader. Industriverket föreslår att speciella
            lånemedel ställs till förfogande för satsningar på alternativ
            sysselsättning på glasindustriorterna. Enligt förslaget skall
            10 milj. kr. anslås för ändamålet, att utnyttjas under en treårsperiod.
            För att uppnå en så snabb effekt som möjligt föreslås medlen bli
            kanaliserade via de regionala utvecklingsfonderna i de tre berörda
            länen, dvs. Kalmar, Kronobergs och Östergötlands län. Från socialdemokratisk
            sida menar vi att de föreslagna åtgärderna för alternativ sysselsättning
            på glasbruksorterna är synnerligen välmotiverade. Situationen
            är i dag på flera av de aktuella orterna mycket besvärlig, med
            akuta sysselsättningsproblem. Neddragningar av antalet sysselsatta
            pågår eller har nyligen genomförts vid flera bruk. Om de akuta
            problemen skall kunna lösas på ett från social synpunkt godtagbart
            sätt, måste åtgärder snabbt sättas in. Vi föreslår därför att
            särskilda lånemedel ställs till de tre angivna regionala utvecklingsfondernas
            förfogande i enlighet med industri- verkets förslag. I propositionen
            diskuteras också vissa frågor som rör andra delar av glasindustrin.
            Vad gäller planglas- och isolerruteindustrin vill vi från socialdemokratiskt
            håll understryka vad som i propositionen sägs om vikten av återhållsamhet
            med lokaliseringsstöd till isolerrutetillverkningen. Särskilt
            mot bakgrund av nu rådande överkapacitet i branschen är det uppenbart
            att en helhetssyn på branschen måste ligga till grund för ställningstaganden
            om statligt stöd till investeringar i ny produktionskapacitet.
            Detta ligger helt i linje med socialdemokratins uppfattning om
            betydelsen av planmässighet i samhällets agerande på det näringspolitiska
            området. Som framhålls i propositionen är det vad beträffar isolerruteområdet
            mycket angeläget att arbetet med samordning av byggbestämmelser
            i Norden intensifieras. Sådana enhetliga bestämmelser skulle skapa
            en god grund för utvecklingsarbetet i branschen. Vi förutsätter
            att regeringen följer arbetet och tar de initiativ som är behövliga
            för att säkerställa att en intensifiering av arbetet verkligen
            kommer till stånd. Riksdagen har uttalat att regeringen skall
            ta initiativ till överläggningar med övriga nordiska länder rörande
            gemensamma problem på glasindustrins område. Frågorna har tagits
            upp inom Nordiska rådet, och behandlingen av dem pågår. Vad beträffar
            emballageglasindustrin har statens industriverk genomfört ens.
            k. förstudie. Studien visar att det finns anledning att känna
            oro inför den framtida utvecklingen inom branschen. En svag marknadsutveckling
            kan förväntas samtidigt som importen fortsätter att ta ytterligare
            andelar. Det är dessutom svårt att behålla nuvarande höga exportvolymer
            av tomma
          </p>
          <pb facs="riksdagen-motions-pdf/data/198081/mot_198081__1945/mot_198081__1945-007.pdf"/>
          <p xml:id="i-2gmG4PgQtEyRBpKctjwJTb">
            Mot. 1980/81:1945 -
          </p>
          <p xml:id="i-9bx5WgoidsfaNHpYKdHstf">
            förpackningar. Emballageglas tillverkas vid PLM:s fabriker i
            Hammar och Limmared. Det är typiska enföretagsorter, och sysselsättningsmöjligheterna
            inom pendlingsavstånd är små. Industriverket har mot den bakgrunden
            förslagit att förstudien följs upp av en bredare utredning, där
            bl. a de regionala konsekvenserna av omstruktu- reringar i branschen
            skall belysas. De berörda fackliga organisationerna har också
            krävt en sådan uppföljning. I den nu föreliggande propositionen
            avvisas tanken på en sådan uppföljning. Man hänvisar därvid till
            det utredningsarbete som pågår inom jordbruksdepartementet angående
            frågor om återvinning av vissa dryckes- förpackningar. Enligt
            socialdemokratisk uppfattning är detta en orimlig ståndpunkt.
            Ofta är det svårt att i tid förutse ett lokalt sysselsättningsproblem.
            I detta fall finns möjligheter till en god framförhållning. De
            industri- och regionalpolitiska problem som kan förutses som följd
            av den kommande utvecklingen inom emballageglasindustrin kan knappast
            bli tillfredsställande belysta i ovan nämnda utredningsarbete
            som främst rör miljöfrågor. Industriverket bör enligt vår uppfattning
            få i uppdrag att gå vidare med sitt utredningsarbete på emballageglasområdet.
            Detta bör ges regeringen till känna. Med hänvisning till vad som
            anförts hemställs 1. att riksdagen som sin mening ger regeringen
            till känna vad i motionen anförts om för flera företag gemensamma
            exportfö- retag, 2. att riksdagen begär att regeringen ser över
            möjligheterna att förstärka importskyddet för den inhemska produktionen
            av hushålls- och prydnadsglas, 3. att riksdagen som sin mening
            ger regeringen till känna vad i motionen anförts om underlättande
            av löntagarägande av företag inom den manuella glasindustrin,
            4. att riksdagen som sin mening ger regeringen till känna vad
            i motionen anförts om bedrivande av fortbildning vid Glasforsk-
            ningsinstitutet i Växjö, 5. att riksdagen begär att regeringen
            genomför en översyn av utbildningsfrågorna inom den manuella glasindustrin,
            6. att riksdagen till Lån för alternativa sysselsättningsprojekt
            på glasindustriorter (industridepartementet) för budgetåret 1981/
            82 anvisar ett reservationanslag av 10 000 000 kr. att disponeras
            på de villkor som anges i motionen, 7. att riksdagen begär att
            regeringen ger statens industriverk i
          </p>
          <pb facs="riksdagen-motions-pdf/data/198081/mot_198081__1945/mot_198081__1945-008.pdf"/>
          <p xml:id="i-T6qyDScFiGBiTa9BxT7pNy">
            Mot. 1980/81:1945 8
          </p>
          <p xml:id="i-VJ7mepKtzAem7fcHAiqtup">
            uppdrag att gå vidare med utredningsarbetet på emballageglas-
            området.
          </p>
          <p xml:id="i-NhPoYHCJwuSkFdD2qkWEzx">
            Stockholm den 18 februari 1981
          </p>
          <p xml:id="i-XFzFcNKchbM8yyYKZsErN9">
            OLOF PALME (s)
          </p>
          <p xml:id="i-FNM8MXmzYwoBfA7KDCJ2hv">
            CURT BOSTRÖM (s) MAJ-LIS LANDBERG (s) INGVAR CARLSSON (s) ESSEN
            LINDAHL (s) HANS GUSTAFSSON (s) LISA MATTSON (s) LILLY HANSSON
            (s) THAGE PETERSON (s) LENA HJELM-WALLÉN (s) ANNA-GRETA SKANTZ
            (s) PAUL JANSSON (s) INGVAR SVANBERG (s) GÖRAN KARLSSON (s) LARS
            ULANDER (s) OLLE WESTBERG (s) VALTER KRISTENSON (s)
          </p>
          <p xml:id="i-Y649EaJxMTBj5a1ssuhq8M">
            i Hofors
          </p>
        </div>
      </div>
    </body>
  </text>
</TEI>
