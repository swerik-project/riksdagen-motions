<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00792">
  <teiHeader>
    <fileDesc>
      <titleStmt>
        <title>om förbättring av arbetsmiljön</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om förbättring av arbetsmiljön</title>
          <idno type="rdwebb">G202792</idno>
          <rs type="number">792</rs>
          <ref type="dokument_url_text">http://data.riksdagen.se/dokument/G202792/text</ref>
          <ref type="dokument_url_html">http://data.riksdagen.se/dokument/G202792</ref>
          <ref type="dokumentstatus_url_xml">http://data.riksdagen.se/dokumentstatus/G202792</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-UxDubx71tDFGJBQqvNiux2</idno>
            <name>KARL HALLGREN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EVpotEKqaW9CiU6NxacCQV</idno>
            <name>TOMMY FRANZÉN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EZon1HQGVfnssVKGTS9Lv6" type="signed"/>
        <correspContext corresp="i-EZon1HQGVfnssVKGTS9Lv6">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-UxDubx71tDFGJBQqvNiux2"/>
          <note type="signatory" corresp="i-EVpotEKqaW9CiU6NxacCQV"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-GaozvGLNGCb9Vstyp2PrQH"/>
          <note type="signatory" corresp="i-UqzvPHFEErHnSFsyUmhr5K"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__792/mot_197879__792-001.pdf"/>
      <fw xml:id="i-KUusVFbwUnSobrerJu3gUa">
        Motion 1978/79:792
      </fw>
      <div xml:id="i-86ohnV8vjiuR6rDccfCiDy" type="motHeader">
        <div xml:id="i-M21sdr5CfWjFPupoMaWmdc" type="motTitle"/>
        <div xml:id="i-4dPHAbQvunHt8MjWQYo2Uy" type="motSubmissionInfo"/>
      </div>
      <div xml:id="i-5vMXyoahjTvNgk2jbLKRQC" type="motBody">
        <div xml:id="i-WeYzqvi49R1dsHP9VSL5iy">
          <p xml:id="i-864qYEqwbTfyDBGvgsN1Vf" type="titleString">
            av Lars Werner m. fl. om förbättring av arbetsmiljön
          </p>
          <p xml:id="i-RSkR6Y7zwtnz8TtbJjccgX">
            "Man kallade på arbetskraft, men det kom människor.” Bertolt
            Brecht
          </p>
          <p xml:id="i-QBLyKE3Bpvv7iAMhRQ7qXt">
            Arbetsmiljö bör i sin vidaste betydelse innebära den sociala,
            fysiska och psykologiska omgivning som arbetet utförs i. Detta
            kan inte kopplas bort från rätten till arbete eller makten och
            bestämmanderätten över arbetets innehåll och utformning. Därför
            kan aldrig arbetsmiljön — i sin totala mening — bli bra eller
            ”riskfri” så länge privatkapitalister och aktieägare har makten
            över de arbetandes villkor och miljö. Hotet mot arbetslöshet,
            reallönesänkning och inskränkningarna i de demokratiska rättigheterna
            innanför arbetsplatsväg- garna kan inte undanröjas förrän kapitalismen
            avskaffats och ersatts med folkvälde — ett socialistiskt system.
            Arbetsmiljöbegreppet används vanligen i en snävare betydelse.
            Fram till för några år sedan avsågs endast den fysiska arbetsmiljön
            — skydd mot olycksfall, buller, gaser, damm m. m. — men i och
            med arbetsmiljölagen (som trädde i kraft den 1 juli 1978) räknas
            även psykologiska och sociala frågor in, s. k. psykosociala frågor,
            men i en ganska avgränsad betydelse dit maktfrågor och demokratiska
            rättigheter inte räknas. Vpk har under hela 1970-talet drivit
            arbetsmiljöfrågorna i riksdagen och i fackföreningarna och med
            framgång när det gällt asbest, införandet av hygieniska gränsvärdeslistan
            och sänkningar av gränsvärdena, skyddsombu- dens rätt att stoppa
            jobben vid fara, begränsning av epoxifärger m. m. De flesta kraven
            är emellertid inte genomförda. Inför årets motionsbehandling har
            vi valt att samla men kortfattat presentera vår syn på arbetsmiljöfrågorna
            i den mer inskränkta betydelse som arbetsmiljölagen tillämpar.
          </p>
          <p xml:id="i-Bbcy1qogfFnzpivftErQwJ">
            Risker, riskgrupper och riskbekämpning
          </p>
          <p xml:id="i-DKExCS23QqFznc4rVBX5Ch">
            Arbetsmiljöns risker och riskgrupper kan indelas i olycksfall,
            kemiska risker (damm, gaser, syror, lösningsmedel, metaller m.
            m.), fysikaliska risker (buller, klimat, strålning, vibrationer
            m. m.), ergonomiska risker (dålig arbetsställning, ensidig muskelbelastning
            m. m.), ' — Organisatoriska risker (dålig arbetsledning, skiftarbete,
            oklara krav, bristande information och ”medbestämmande”, ensamarbete,
            m. m.), — sociala riskgrupper (invandrare, ensamföräldrar, betingat
            arbetsföra).
          </p>
          <pb facs="riksdagen-motions-pdf/data/197879/mot_197879__792/mot_197879__792-002.pdf"/>
          <fw xml:id="i-9dAHsvNJ6bDeuTXdYLhedp">
            Mot. 1978/79:792 9
          </fw>
          <p xml:id="i-FNEgnz457PM94LjoQrcMVM">
            Olycksfall
          </p>
          <p xml:id="i-LwidcHabRUhoT6CcsBAzYz">
            Enligt yrkesskadestatistiken dödas omkring 200 personer/år vid
            olycksfall i arbetet (dessutom avlider ca 150 personer i färdolycksfall
            på väg till och från arbetet), I 700 invalidiseras i meningen
            att de tillerkänns invaliditetsersätt- ning av riksförsäkringsverket.
            Totala antalet registrerade skador är omkring 120 000/år. Siffrorna
            har varit tämligen konstanta under 1970-talet. Det faktiska antalet
            inträffade olyckor är mycket högre, och underregistreringen gäller
            inte bara de lindrigare skadorna. Trots de höga olycksfallssiffrorna
            — antingen de officiella eller de verkliga beaktas — förekommer
            ingen större aktivitet för att bekämpa orsakerna. Det finns ett
            klart visat samband mellan ackordsarbete och allvarliga olyckor.
            Antalet minskade således i både gruvorna och skogen efter de stora
            strejkerna då tidlön (i stort sett) infördes. Det är således ett
            självklart krav att fackföreningen skall ha rätt att förbjuda
            prestationsersättning i arbete som är förenat med olycksfallsrisker.
            Flera undersökningar har visat på åklagarmyndigheternas nonchalans
            vid arbetsolycksfall. Polisutredningar läggs snabbt ner, och åtal
            mot arbetsgi- varen väcks utomordentligt sällan trots att arbetsgivaren
            har ansvaret för säkerheten. Vid trafikolyckor med dödlig utgång
            vore något liknande otänkbart. Problemet har rönt viss uppmärksamhet
            under senare tid, men krafttag behövs för att öka trycket på arbetsgivarens
            skyldigheter och rättsliga ansvar för att följa skyddsinstruktioner.
            Olycksfall har ofta en sammansatt bakgrund, där flera faktorer
            samverkar. Orsaksanalysen blir därför komplicerad och kan ske
            efter olika modeller. Under flera decennier har förklaringen sökts
            i fel hos individen, s.k. ”olycksfåglar”. Enda åtgärden blir då
            att hitta system för att rensa ut tänkbara ”olycksfåglar” och
            lämna arbetsmiljön utan åtgärder. Det är uppenbart att en sådan
            ”förklaringsmodell” tjänar ägarnas intresse, eftersom den inte
            ställer några krav på tekniska förändringar och dessutom lägger
            skulden på den anställde. Det finns andra förklaringsmodeller,
            bl. a. systemteorier, som är bättre och har vunnit terräng. Forskningen
            är emellertid underdimensio- nerad i förhållande till de stora
            skadesiffrorna från arbetsolycksfall och behöver intensifieras.
            De arbetandes egna erfarenheter måste tas till vara.
          </p>
          <p xml:id="i-MCn55S32jTEdj5iCjJgYoX">
            Kemiska risker
          </p>
          <p xml:id="i-VkNpaqLTUjctgy2tyhPZ1j">
            De kemiska riskerna är delvis kända sedan flera hundra år, men
            den starka utbyggnaden av den kemiska industrin under senare decennier
            har mång- dubblat riskerna. Klassiska exempel på kemiska risker
            i arbetsmiljön är bly- och kvicksilverförgiftning liksom silikos
            (stendammslunga), som beskrevs i Sverige för mer än 200 år sedan
            av Linné. Likafullt är dessa ”klassiska” risker utbredda på de
            svenska arbetsplatserna! Kunskap och forskning räcker inte. Det
            krävs aktiv kamp för en god arbetsmiljö.
          </p>
          <pb facs="riksdagen-motions-pdf/data/197879/mot_197879__792/mot_197879__792-003.pdf"/>
          <fw xml:id="i-5K7LWGPhHgX8hSUzuzovAz">
            Mot. 1978/79:792 10
          </fw>
          <p xml:id="i-J2vCW1StYQ9cNqAJkpAQb7">
            De kemiska ämnenas akuta effekter är relativt välkända men däremot
            inte de kroniska. 1970-talets arbetsmiljölarm har huvudsakligen
            gällt kroniska effekter, speciellt cancer. Exempel är asbest,
            vinylklorid, kromater, vissa bekämpningsmedel, arsenik m. m. Även
            andra kroniska effekter som hjärnskada och hjärtsjukdom har visats
            i överfrekvens bland lösningsmedels- resp. dynamitarbetare. Under
            senaste åren har allt fler studier ägnats påverkan av fortplantningsorganen
            och ärftligheten. Samband har visats mellan överfrekvens av missfall,
            fosterskador, sterilitet och kromosomför- ändringar och olika
            arbetsplatser med kemisk exposition. Det är uppenbart att kartläggningen
            av de kemiska ämnenas kroniska effekter bara har börjat. Ju fortare
            denna kunskap vinns, desto färre blir skadade — om företagen tvingas
            eliminera expositionen. Krav måste således ställas på skadetestning
            — innan produkter tillverkas för försäljning — låga hygieniska
            gränsvärden med säkerhetsmarginaler till lägsta kända skadliga
            effekt och hög beredskap för utvärdering av akuta och kroniska
            effekter. I USA har antagits en lag om förhandsprövning innan
            en produkt får tillverkas för försäljning, och i denna förhandsprövning
            kontrolleras vilka tester som utförts för att belysa produktens
            giftighet och medicinska effekter på ett sätt som liknar kraven
            för registrering av ett nytt läkemedel. På grund av privatkapitalets
            stora möjligheter att sabotera federala lagar kommer lagen sannolikt
            att få begränsad betydelse i USA, men principen är riktig. Möjligheterna
            att kontrollera lagens efterlevnad borde vara större i Sverige.
            Utvecklingen av testsystem för bedömning av ämnens mutagena (påverkan
            av kromosomerna, som kan resultera i såväl fosterskador som cancer)
            effekter och storskaliga djurförsök bör prioriteras. Sverige är
            eftersatt när det gäller dessa forskningsgrenar, trots att de
            skulle ha stor praktisk betydelse för bedömning av ämnens giftighet
            och kroniska effekter. I stor utsträckning har arbetarskyddsstyrelsen
            fått lita på utländska studier. Nyligen avslöjades att ett av
            de största amerikanska testinstituten, Biotest, har vanskötts
            och att resultaten är otillförlitliga. Detta understryker behovet
            av omfattande testmöjligheter inom Sverige, ev. i samarbete med
            övriga nordiska länder, och utvecklingsarbete inom detta område.
            Vpk har i många år påpekat de stora ofullkomligheterna i hygieniska
            gränsvärdeslistan, som fortfarande saknar varje form av redovisad
            dokumen- tation. Den största bristen är emellertid att flera av
            gränsvärdena är satta så att skadliga effekter kan förutses inträffa
            och i inget gränsvärde tillämpas någon avgörande säkerhetsfaktor!
            Orsaken till detta har avslöjats vara de förhand- lingar som förs
            med Svenska arbetsgivareföreningen om lämpligt gränsvärde. Listan
            fastställs sedan av arbetarskyddsstyrelsens styrelse, och bl.
            a. detta förhållande reser krav på kvalificerad majoritet av arbetstagarrepresentanter
            i styrelsen. Målsättningen för arbetarskyddsstyrelsen och dess
            föreskrifter måste vara en riskfri arbetsmiljö utan hänsyn till
            företagens profiter.
          </p>
          <pb facs="riksdagen-motions-pdf/data/197879/mot_197879__792/mot_197879__792-004.pdf"/>
          <fw xml:id="i-4YjH79KENeVXUCTHF4UtT7">
            Mot. 1978/79:792 1
          </fw>
          <p xml:id="i-GzctWgBeVAxinTmyPfYZ7q">
            Fysikaliska risker
          </p>
          <p xml:id="i-CrygC7DJiurqqHDynGDH4g">
            De fysikaliska riskerna har stått mindre i rampljuset under 1970-talet
            men är likafullt allvarliga. Hit hör bl. a. radioaktiv strålning,
            som är en påtaglig risk för kärnkraftsarbetare, röntgenpersonal
            m. fl. Kunskaperna om icke-jonise- rande (icke-radioaktiv) strålning
            är bristfälliga och är en riskfaktor för kraftverkspersonal m.
            fl. Buller är en välkänd riskfaktor, och bullernivån i svensk
            industri anses ha ökat på grund av allt större och snabbare maskiner.
            Bullerbekämpning är i allmänhet relativt lätt att åstadkomma men
            kostsam, och här finns en belysande motsättning mellan kapitalägarnas
            profitintressen och riskerna för de arbetande. Dålig belysning
            är en viktig komfortfaktor och kan vara en olycksfallsrisk. Otjänligt
            drag är på samma sätt en komfortfak- tor. De fysikaliska riskerna
            är utredda och kända i betydligt större utsträckning än de kemiska
            men knappast bättre kontrollerade eller eliminerade. Det finns
            en tendens från både skyddsorganistioner och yrkesinspektion att
            bagatelli- sera dessa riskfaktorer, vilket är oacceptabelt från
            de arbetandes synpunki.
          </p>
          <p xml:id="i-5nF3yi89kubWYbjw6NdVsX">
            Ergonomiska risker
          </p>
          <p xml:id="i-ANXKcyCjkKKwE9db7r5zdF">
            De ergonomiska riskerna, i sin mer begränsade betydelse av arbetsställ-
            ningar och arbetsmoment som leder till sjukdomar i främst muskel-
            och ledapparaten, har genomgått en förändring under senare decennier.
            Tidigare var tunga lyft det avgörande problemet, medan ensidiga
            rörelser och statisk belastning numera är ett större problem.
            Det allvarliga med de ergonomiska riskerna visar sig i den höga
            andelen sjukfrånvaro och förtidspension på grund av rygg- och
            ledbesvär. Dessa besvär har inte alla sin grund i dåliga arbetsställningar,
            men med bättre ergonomisk utformning av arbetsplatserna hade de
            drabbade ofta sluppit besvär och utslagning.
          </p>
          <p xml:id="i-QhBD1c59qM7edBY3RTLj8T">
            Organisatoriska och sociala risker
          </p>
          <p xml:id="i-KiB1vBGAxky87SMmbqbXi6">
            Organisatoriska och sociala risker, eller psykosociala risker,
            är omöjliga att helt avskaffa inom ramen för ett kapitalistiskt
            system, eftersom grundfrågan är makten över arbetsplatsen. Mycket
            har dock förbättrats. Skiftesarbetet bör minimeras, liksom ensamarbete.
            Ett reellt inflytande över personalpolitik, tillsättning av arbetsledning
            och löneformer har själv- fallet stor betydelse. Rätten till arbete
            kan förstärkas. Utslagningen och sjukligheten till följd av arbetsmiljön
            kan minskas genom facklig kamp. Bland invandrare, ensamföräldrar
            och betingat arbetsföra finns sociala riskgrupper. Deras tillgång
            på arbete är beskuret, och särskild hänsyn kan krävas i arbetets
            utformning. Dessa frågor berör bostadspolitiken, tillgången på
            bra daghem, utbildningspolitiken, jämställdhetsfrågor m. m. som
            ligger utanför arbetsmiljöområdet i den mer begränsade betydelse
            som här använts.
          </p>
          <pb facs="riksdagen-motions-pdf/data/197879/mot_197879__792/mot_197879__792-005.pdf"/>
          <p xml:id="i-3U8Ssp59gQdW9dnnRj21Vj">
            m—N — —— — —8;]$ ———— — — —X—=&gt;=”= 2-X ?1€»x = =
          </p>
          <fw xml:id="i-X7dUfacuKnFHM1zRnQ7g6u">
            Mot. 1978/79:792 12
          </fw>
          <p xml:id="i-Nx6L9LxZNSqMejbaH1oBDv">
            Inte minst tjänstemannaorganistionerna har haft stora förhoppningar
            på den nya lagen när det gäller de psykosociala frågorna, men
            trots stor publicitet i dessa frågor vid arbetsmiljölagens antagande
            har mycket litet hänt under 1978 och det finns risk för att åtgärdssidan
            för dessa problemområden förblir ett illusionsnummer.
          </p>
          <p xml:id="i-CC5YChvuwYxcs8XF4ZP8c7">
            Myndigheter, lagstiftning, utbildning och organisationer inom
            arbetsmiljö- området
          </p>
          <p xml:id="i-RrxV9rXkppVHk1SfJpeVgv">
            Myndigheter
          </p>
          <p xml:id="i-KkwmD6tfSS7NpMG8oxuycH">
            Arbetarskyddsstyrelsen (ASS) dominerar myndigheternas insatser
            på arbetsmiljöområdet. Utöver administrativa avdelningen består
            ASS av tillsynsavdelningen, som främst verkar genom sina 19 yrkesinspektionsdis-
            trikt och genom föreskrifts/anvisningsarbetet, samt arbetsmedicinska
            avdel- ningen, som är Sveriges största arbetsmedicinska forskningsenhet
            med ett par hundra anställda. Arbetsmedicinska avdelningen var
            tidigare ett fristå- ende institut, arbetsmedicinska institutet.
            Arbetarskyddsstyrelsen sorterar under arbetsmarknadsepartementet
            och leds av en styrelse, som består av representanter för arbetsmarknadens
            ”parter”, riksdagsmän samt Kommun- och Landstingsförbunden. Arbetarskyddsstyrelsens
            utbildningsavdelning anordnar kurser för företagshälsovårdens
            personal. Det lokala arbetet i yrkesinspektionen övervakas och
            leds av yrkesinspek- tionsnämnder, vilka i sin tur är sammansatta
            av representanter för ”parter- na”, samt en representant för kommun
            och landsting. Yrkesinspektionen och yrkesinspektörerna har utsatts
            för åtskillig kritik. Kritiken bör emellertid i första hand riktas
            mot de ramar som fastlagts av riksdagen. I de fall lagen, kungörelsen
            och anvisningar inte utnyttjas eller alltför långa dispenser ges
            är detta naturligt. Men yrkesinspektionens personal kan knappast
            anklagas för att den inte överskrider de lagbestämmelser och föreskrifter
            som fastlagts ovanifrån. Små arbetsställen med endast ett fåtal
            anställda övervakas främst av kommunala tillsynsmän från hälsovårdsnämnden.
            En starkare samordning med yrkesinspektionen utvecklas. Dessutom
            finns vissa specialinspektioner kvar, t. ex. sprängämnesinspektionen
            och statens strålinstitut, även om flera har upphört under senare
            år. Vpk anser att de arbetande kan ha gott stöd i en korrekt fungerande
            yrkesinspektion. Det avgörande inflytandet över många frågor bör
            dock ligga på den lokala fackföreningen, men många arbetsplatser
            saknar egen fack- klubb på grund av för få anställda, och på andra
            ställen kan det lokala facket vara svagt. Då behövs statliga ingripanden.
            Eftersom arbetsmiljölagen är grundad på klassamverkan tenderar
            yrkesinspektionens arbete till att sträva efter samförståndslösningar.
            Yrkesinspektionen bör i stället vara ett parts- organ för de anställda
            med majoritet för de fackliga representanterna i såväl
          </p>
          <pb facs="riksdagen-motions-pdf/data/197879/mot_197879__792/mot_197879__792-006.pdf"/>
          <fw xml:id="i-15FCNadRwqfWaRZmenunbw">
            Mot. 1978/79:792 13
          </fw>
          <p xml:id="i-KCffgjeUgFt13mL34QpaL3">
            ASS styrelse som yrkesinspektionsnämnderna, vilket även LO och
            TCO krävt. Yrkesinspektionen kan emellertid aldrig överta fackets
            kamp för en riskfri arbetsmiljö eller bestämmanderätten över arbetsmiljön.
          </p>
          <p xml:id="i-FPKK1rfjcknmrRCD9FefBK">
            Lagar
          </p>
          <p xml:id="i-4bnhV1ibD48zxddnk5s3ip">
            Arbetsmiljölagen är hörnstenen för bestämmelser och sanktioner
            kring arbetsmiljöns risker. Vid riksdagsbehandlingen (se partimotion
            1976/77:149) levererade vpk en omfattande kritik mot varje kapitel
            i lagen. Lagen bedömdes som ett visst framsteg i kampen för en
            bättre arbetsmiljö men helt otillräcklig. Kritiken preciserades
            i 31 satser och sammanfattades i fyra punkter: Lagen slog fast
            att det dagliga och lokala arbetsmiljöarbetet skall bygga på klassamarbete.
            Fackföreningarna fick inga avgörande konkreta maktbefogenheter.
            De övergripande arbetsmiljöproblemen om arbetstakt, jäkt och stress,
            utslagning och utsortering överlämnas helt till förhandlingar
            enligt medbestämmandela- gen. Lagen var en ramlag, som överlämnade
            alltför viktiga beslut till arbetar- skyddsstyrelsen. Riksdagen
            röstade ner vpk:s ändringsförslag. Den tid som gått sedan lagen
            trätt i kraft är relativt kort, och någon utvärdering kan inte
            ske. Ingenting har skett som skulle motivera några ändrade krav
            från vpk:s sida. Kampen för dessa sker på arbetsplatserna, och
            i likhet med många tidigare vpk-krav kommer de att genomföras
            när opinionen vuxit sig tillräckligt stark. Utöver arbetsmiljölagen
            har också lagen om hälso- och miljöfarliga varor betydelse för
            arbetsmiljöns utformning. Vpk har i flera sammanhang kritiserat
            det klena utnyttjandet av denna lag och krävt en utökning av naturvårdsverkets
            tillsynsmöjligheter och utredningsresurser. En utredning bör snarast
            tillsättas för att bedöma om yrkesinspektionen kan utgöra tillsynsorgan
            även för denna lag — givetvis efter förstärkning. Den nya arbetsskadeförsäkringslagen
            har varit i kraft sedan den 1 juli 1977 och innebär väsentliga
            förbättringar och utvidgningar i förhållande till den tidigare
            yrkesskadeförsäkringslagen från 1954. Någon mer genomgripande
            utvärdering är inte möjlig, eftersom endast ett fåtal ärenden
            har behandlats i försäkringsdomstolen efter överklaganden, och
            det är dessa beslut som så småningom utformar praxis. De flesta
            beslut när det gäller arbetssjukdomar behandlas fortfarande efter
            den äldre lagen eftersom ”yppandedagen” avgör vilken lag som skall
            tillämpas. Vissa fall handläggs t. o. m. efter 1929 års yrkesskadeförsäkringslag
            på grund av övergångsbestämmelsernas utform- ning. Såväl denna
            lag som den senare från 1954 byggde på felaktig medicinsk uppfattning.
            Detta innebär orättvisor för många äldre arbetare, och över- gångsbestämmelser
            mellan lagarna bör utformas så att principerna i 1977 års lag
            äger tillämpning. Yrkesskadestatistikutredningen föreslog i sitt
            betänkande (SOU 1976:17)
          </p>
          <pb facs="riksdagen-motions-pdf/data/197879/mot_197879__792/mot_197879__792-007.pdf"/>
          <fw xml:id="i-DYic8QeTXQP87FvQ1CAtDq">
            Mot. 1978/79:792 14
          </fw>
          <p xml:id="i-WKqd5f5CzC89xAr1TkEHAY">
            väsentliga förbättringar, vilka riksdagen senare antog. Arbetsskadestatistiken
            är viktig för bedömning av arbetsmiljöns negativa effekter, och
            särskild uppmärksamhet måste riktas på den omfattande underregistrering
            som förekommer.
          </p>
          <p xml:id="i-KEvYvpcLFn7XpcBuL6T2Hm">
            Företagshälsovård
          </p>
          <p xml:id="i-B1yp3YQLFuEEUPsCVY6x6i">
            Företagshälsovård i större företag och företagshälsovårdscentraler
            för flera företags anställda utgör den första specialiserade arbetsmiljöinstansen
            för de anställda med normalt en medicinsk och en teknisk del (läkare,
            företagssjuk- sköterska och skyddsingenjör). Endast en tredjedel
            av alla arbetande har emellertid tillgång till företagshälsovård.
            Företagshälsovården regleras genom avtal mellan LO, PTK och SAF
            samt motsvarande på statliga och kommunala sidan. Någon obligatorisk
            plikt att ordna företagshälsovård för de anställda finns varken
            i lagstiftning eller i avtal. Vpk har emellertid krävt en lagstadgad
            skyldighet att inrätta företagshälsovård för alla anställda före
            1985, och i direktiven till 1976 års utredning om företagshälsovård
            och yrkes- medicin finns uttalat att en allomfattande företagshälsovård
            bör eftersträvas. En god företagshälsovård med inriktning på eliminering
            av risker och medicinsk övervakning av yrkesbetingade sjukdomstillstånd
            skall vara en rättighet. Enligt avtalen skall företagshälsovården
            vara underställd skyddskom- mittén eller särskilda kommittéer
            med arbetarmajoritet. Detta är ett väsent- ligt framsteg men långt
            ifrån tillräckligt för att garantera frihet från arbetsgivarstyrning.
            Rekrytering och anställningsförhandlingar sköts av personalavdelningen
            eller en verkställande direktör för en företagshälso- vårdscentral,
            där ofta långt mer än ordinära förmåner kontrakteras. Den företagsläkare
            som öppet ställer sig på fackets sida hamnar i onåd och riskerar
            sin anställning. Företagshälsovårdens personal skall grunda sina
            bedömningar på bästa möjliga vetenskapliga underlag och varken
            över- eller undervärdera risker. Det är de arbetande som är utsatta
            för riskerna, och det får inte råda något tvivel om att företagshälsovården
            skall betjäna de anställda. Därför måste också de anställda ha
            hela inflytandet över tillsättningen och ledningen av företagshälsovården.
            Samordning med landstinget, som har det övergripande ansvaret
            för hälso- och sjukvården, bör ske och anställningen ordnas via
            landstinget, även om företaget självfallet skall bekosta företagshälsovården
            och de lokala fackföreningarna utgöra företagshälsovårdens ledningsorgan.
            Landstingen har i allmänhet grovt misskött företagshälsovården
            för de egna anställda, men det är inget argument för privatanställda
            företagsläkare. Lika litet som landstingens ofta dåliga personalpolitik
            är ett argument för privata sjukhem! De privatanställda företagsläkarna
            innebär en utvidgning av det privata sjukvårdsområdet som måste
            stoppas. I företagshälsovården bör i allmänhet även återfinnas
            beteendeveten-
          </p>
          <pb facs="riksdagen-motions-pdf/data/197879/mot_197879__792/mot_197879__792-008.pdf"/>
          <fw xml:id="i-5f8Gvihp79ZHAq73pUtzG6">
            Mot. 1978/79:792 15
          </fw>
          <p xml:id="i-QTaNcxEUq6yDWauoskvc8W">
            skaplig expertis för studier av olycksfall, arbetsorganisationens
            påverkan, psykologiska effekter av arbetstider och skiftsystem
            m. m. Företagshälso- vården måste bli obligatorisk och innehålla
            medicinsk, teknisk och beteen- devetenskaplig sakkunskap.
          </p>
          <p xml:id="i-9gMvX2xQEoRTE8jJzGgon5">
            Yrkesmedicinska kliniker
          </p>
          <p xml:id="i-2dVoHqZAT4ocp3xNwgeUCq">
            Vpk har länge krävt utbyggnad av de yrkesmedicinska klinikerna
            vid i första hand regionsjukhusen och sedan länssjukhusen. 1976
            års utredning om företagshälsovård och yrkesmedicin hade utlovat
            ett delbetänkande om yrkesmedicin under hösten 1978, men f.n.
            lär detta inte komma förrän tidigast hösten 1979. Fortfarande
            saknas fullt utbyggd klinik i Uppsala, Umeå och Stockholm, medan
            en sådan är under uppbyggnad i Linköping och finns i Göteborg,
            Lund och Örebro. Principerna för sådana kliniker fastslogs redan
            1963 av en utredning, och det är en synnerligen anmärkningsvärd
            passivitet som de berörda landstingen uppvisat. Trots de senare
            årens intensiva arbetsmiljödebatt och många larm har ingen väsentlig
            utbyggnad skett. Vpk kräver nu att riksdagen lagstiftar om att
            yrkesmedicinska kliniker med fullt utbyggd medicinsk, teknisk
            och psykosocial funktion skall byggas upp vid regionsjukhusen
            och att planeringen för detta med bindande åtagande föreligger
            före 1980.
          </p>
          <p xml:id="i-WSwmaZcGcrm19k2icWHdKv">
            Utbildning
          </p>
          <p xml:id="i-FNoiNKwRmu22mF1kqdyfFJ">
            Skyddsombuden utbildas huvudsakligen av de egna fackliga organisatio-
            nerna. Som studiematerial används vanligen sådant som är framställt
            av arbetarskyddsnämnden. En specialkurs för huvudskyddsombud har
            arran- gerats av ASS och ytterligare en planeras. Därutöver finns
            kurser i SAF:s regi, på folkhögskolor och i arrangemang av olika
            utbildningsinstitut. Som framgått av beskrivningen av arbetsmiljöns
            riskområden krävs omfattande kunskaper för att bedöma och övervaka
            arbetsmiljön. De kurser som i dag finns tillgängliga är utformade
            som introduktionskurser. Det behövs uppen- barligen mer omfattande
            utbildning för tusentals skyddsombud för att bryta arbetsgivarsidans
            kunskapsövertag. Detta kan knappast ordnas genom ASS eller inom
            de fackliga organisationerna, utan lämpligaste institution förefaller
            vara högskolorna. Undervisningen borde administrativt utformas
            som högskolornas yrkesutbildningskurser och kunna bedrivas som
            hel- eller halvtidsstudier eller enstaka kurser. I stor utsträckning
            borde huvudskydds- ombud kunna fungera som lärare och seminarieledare,
            men självfallet skulle även andra experter utnyttjas. Liknande
            kurser anordnas vid ett flertal universitet i USA och Sovjetunionen.
            Full lön skulle utgå under studietiden. Genom sådan kvalificerad
            utbildning skulle skyddsombuden bli bättre rustade för sina uppgifter
            i planering och övervakning, viktiga iakttagelser från arbetsplatserna
            skulle samlas upp för fortsatt forskning, i vilken
          </p>
          <pb facs="riksdagen-motions-pdf/data/197879/mot_197879__792/mot_197879__792-009.pdf"/>
          <fw xml:id="i-17ohcD7ZXSCR13Fnkmfd3u">
            Mot. 1978/79:792 16
          </fw>
          <p xml:id="i-NLu6U8U7iTFF6XXWgHkFGc">
            skyddsombuden deltog, och en bas för rekrytering till personal
            inom yrkesinspektion och företagshälsovård skulle skapas. Förutsättningar
            och planering för högskolebunden arbetsmiljöutbildning för skyddsombud
            på betald arbetstid bör snarast utredas. Den allmänna utbildningen
            i arbetsmiljöfrågor är undermålig. Särskilt allvarligt är det
            förhållandet att skolöverstyrelsen inte tycks fullgöra sina skyldigheter
            i undervisningsplanen, vilket framgått av en artikel i tidskriften
            Arbetsmiljö av utbildningsansvariga från ASS. Även inom utbildningen
            för tekniker och hälso- och sjukvårdspersonal är arbetsmiljöutbildningen
            eftersatt. Det finns t. ex. ingen kurs i yrkesmedicin för blivande
            läkare och ingen utbildning för yrkeshygieniker (tekniska specialister
            på arbetsmiljöfrågor med akademisk examen, vanligen civiling-
            enjörer). Även arbetarskyddsstyrelsens utbildning för företagshälsovårdens
            personal är kort (8-16 veckor). Den kvalificerade arbetsmiljöutbildningen
            hämmas av brist på lärare, vilket i sin tur är resultatet av uteblivna
            tidigare insatser från statsmakterna. Trots utredningar och konferenser
            har ganska litet hänt inom detta område. Vpk kräver att undervisningen
            för skolelever på gymnasie- och grundsko- lenivå förbättras, att
            yrkesmedicinsk utbildning formaliseras i läkarutbild- ningen och
            att speciella utbildningsgrenar för yrkeshygieniker inrättas vid
            högskolor eller arbetsmedicinska institut i nordisk samverkan
            samt att utbildningen för företagshälsovårdens personal förlängs
            och fördjupas.
          </p>
          <p xml:id="i-6Vyp5raByfyvnYKxpn5waq">
            Forskning
          </p>
          <p xml:id="i-7hxTbQ3Uw2jpYxtnAXaVVQ">
            Den svenska arbetsmiljöforskningen fick ett välkommet och betydande
            bidrag genom den statliga arbetarskyddsfonden (ASF), som årligen
            dispo- nerar mer än 100 milj. kr. Ur fondens medel bekostas inte
            bara forskning utan även utbildning (t. ex. vid ASS) och information
            (t. ex. tidskriften Arbets- miljö och Arbetarskyddsnämndens undervisningsmaterial)
            samt delvis det tämligen nyinrättade Centrum för arbetslivsforskning
            som tillkom i samband med MBL. Fackliga företrädare har fått ett
            betydande inflytande och finns med i referensgrupper — fondens
            ordförande är förre Metallordföranden Åke Nilsson. ASF:s positiva
            betydelse undanröjer emellertid inte vpk:s och flera fackförbunds
            krav på ett fackligt forskningsinstitut. Ett sådant fackligt institut
            skulle självt prioritera forskningsområden, aktivt verka för att
            samla upp erfarenhet bland medlemmarna och låta dessa delta i
            forskningsprojekt, medverka i utbildning och information, vara
            ett kraftfullt remissorgan i arbetsmiljöfrågor och en motvikt
            till den omfattande kunskap som innehas av arbetsgivarnas representanter
            i företagen. I vissa delar finns förebilden till detta i Storbritannien,
            där brittiska LO (TUC) till sitt hundraårsjubileum 1968 upprättade
            ett fackligt arbetsmiljöinstitut för forskning och utbildning
            (TUC, Centenary Institute for Occupational Health). Riksdagen
            kan inte inrätta ett fackligt institut, men ett uttalande om ekonomiskt
            stöd kan antas.
          </p>
          <pb facs="riksdagen-motions-pdf/data/197879/mot_197879__792/mot_197879__792-010.pdf"/>
          <fw xml:id="i-2YLMKaRaLwfKNsev8Tnovh">
            Mot. 1978/79:792 17
          </fw>
          <p xml:id="i-AzZfJ734en4hQrtwubjV2u">
            Synnerligen oroande — men inte överraskande — rapporter om svartlistning
            av forskare från SAF:s sida har avslöjats. För arbetsgivaren obehagliga
            fakta döljs, och facket har inte rätt att ta in egna utredare.
            Arbetsmiljöfrågorna belyser den oförenliga motsättningen mellan
            kapital och arbete och klassam- arbetets omöjlighet.
          </p>
          <p xml:id="i-MwyDF6z9kdHeJ7XScauRbr">
            Hemställan
          </p>
          <p xml:id="i-5bs8B3mPotjwgF6HxmHknx">
            Med hänvisning till det anförda föreslås! att riksdagen hos regeringen
            hemställer om förslag som innebär 1. att den lokala fackföreningen
            får vetorätt angående löneformen vid arbeten som är förenade med
            olycksfallsrisk och att detta införs i arbetsmiljölagen, 2. att
            en utredning tillsätts för att klargöra omfattningen av uteblivna
            åtal vid allvarliga arbetsolycksfall under 1970-talet samt vilka
            åtgärder som behövs för att lagén skall tillämpas och ansvar utkrävas,
            3. att minst en tiofaldig säkerhetsmarginal tillämpas vid faststäl-
            lande av hygieniska gränsvärden utgående från lägsta kända nivå
            som misstänks ge akut eller kronisk skadlig påverkan samt att
            den preciserade dokumentationen bakom varje gränsvärde offentliggörs,
            4. att representanter för arbetsgivarparten utesluts från beslutsrätt
            i arbetarskyddsstyrelsen och att de fackliga representanterna
            får kvalificerad majoritet i såväl arbetarskyddsstyrelsens styrelse
            som yrkesinspektionsnämnderna, 5. att juridiskt bindande gränsvärde
            införs för buller och sätts till högst 75 decibel (A) samt att
            föreskrifter utarbetas med bindande gränsvärden även för belysning,
            övriga fysiskaliska risker och ergonomiska belastningar, 6. att
            den lokala fackföreningen i stället för yrkesinspektionen beslutar
            om när arbetet kan återupptas efter det att skydds- ombud stoppat
            arbetet på grund av fara, 7. att arbetarskyddsstyrelsen skyndsamt
            utarbetar föreskrifter om kraven på den psykosociala arbetsmiljön
            så att ramlagen fylls med innehåll, 8. att alla anställda får
            obligatorisk tillgång till företagshälsovård fr.o.m. 1985 samt
            att företagshälsovården samordnas med landstingens verksamhet
            och att företagshälsovårdens persunal anställs via landstingen
            men ansvarar för en kommitté som är till sin majoritet sammansatt
            av fackföreningsmedlemmar utsedda av de lokala fackorganisationerna,
          </p>
          <p xml:id="i-93eaG5oQ75vt5yDSxarSTS">
            1 Se även motionerna 1978/79:793-796.
          </p>
          <pb facs="riksdagen-motions-pdf/data/197879/mot_197879__792/mot_197879__792-011.pdf"/>
          <fw xml:id="i-3TqRGg7qtcmQa5px43a7K8">
            Mot. 1978/79:792 18
          </fw>
          <p xml:id="i-GJ49GmRkxo2if59uxZUohw">
            9. attdetilag föreskrivs att yrkesmedicinska kliniker skall inrättas
            före 1980 vid samtliga regionsjukhus och planeras med medi- cinsk,
            beteendevetenskaplig (psykosocial) och teknisk-hygie- nisk del
            med laboratorium fullt uppbyggt inom en treårspe- riod, 10. att
            en utredning tillsätts för att planera högskoleanknuten utbildning
            för skyddsombud på betald arbetstid, 11. att kraftigt utvidgade
            och förlängda kurser erbjuds företagshäl- sovårdens personalkategorier,
            12. att ekonomiskt stöd erbjuds de fackliga organisationer och
            förbund som önskar starta ett fackligt miljöinstitut för forsk-
            ning, information och utbildning.
          </p>
          <p xml:id="i-BUwD2spnHnnnMzdsrYnJ8d" type="date">
            Stockholm den 22 januari 1979
          </p>
          <div xml:id="i-LjcfJRZj8sMhUPswekNSr5" type="signatureBlock">
            <list xml:id="i-WdWZERg3nBE3SZCBxjiYbH">
              <item xml:id="i-TLUBie77oUpSpLTvUVZ5vj" who="i-5wPAQ1MDLRTsW1XngYcD46" type="signature">
                LARS WERNER (vpk)
              </item>
            </list>
          </div>
          <p xml:id="i-TJ3nwtG6ix9iqhNwihAMS8">
            EIVOR MARKLUND (vpk) C.-H. HERMANSSON (vpk) NILS BERNDTSON (vpk)
            JÖRN SVENSSON (vpk) KARL HALLGREN (vpk) LARS-OVE HAGBERG (vpk)
            TOMMY FRANZÉN (vpk) KARIN NORDLANDER (vpk)
          </p>
          <p xml:id="i-4NMkBZ3LmkNxvEMTkLLvux">
            a
          </p>
        </div>
      </div>
    </body>
  </text>
</TEI>
