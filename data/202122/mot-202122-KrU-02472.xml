<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-02472">
  <teiHeader>
    <fileDesc>
      <titleStmt>
        <title>Public service-frågor</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2472 av Aron Emilsson m.fl. (SD)</title>
          <idno type="rdwebb">H9022472</idno>
          <rs type="number">2472</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9022472/text</ref>
          <ref type="dokument_url_html">http://data.riksdagen.se/dokument/H9022472</ref>
          <ref type="dokumentstatus_url_xml">http://data.riksdagen.se/dokumentstatus/H9022472</ref>
          <ref type="docx">http://data.riksdagen.se/fil/94D4B8D9-1811-4926-90CA-AD0B15FAF04F</ref>
          <ref type="pdf">http://data.riksdagen.se/fil/7EBB8583-0442-4B5E-BD1B-46C36DEA4611</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EwPz4bzpVev63UqMckBd4Z" type="signed"/>
        <correspContext corresp="i-EwPz4bzpVev63UqMckBd4Z">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-NxXo5T3R4RpzGG8ySxPWjD" type="submitted">
          <date when="2021-10-01"/>
          <time when="18:38:12"/>
        </correspAction>
        <correspAction xml:id="i-2beAgpG8H3skL55t5MDFxA" type="reviewed">
          <date when="2021-10-01"/>
          <time when="20:59:46"/>
        </correspAction>
        <correspAction xml:id="i-GngozurTqJ86vYVKvfUD8V" type="referred">
          <date when="2021-10-14"/>
        </correspAction>
        <correspAction xml:id="i-SsRQWokdvBwFfpds3Yn82e" type="assigned">
          <date when="2022-10-11"/>
          <time when="15:52:26"/>
        </correspAction>
        <correspContext corresp="i-SsRQWokdvBwFfpds3Yn82e">
          <ref type="assignedTo">Kulturutskottet</ref>
        </correspContext>
        <correspAction xml:id="i-2SAzbMBvH3dvYoNZ1KdYpS" type="behandlas_i"/>
        <correspContext corresp="i-2SAzbMBvH3dvYoNZ1KdYpS">
          <ref type="uppgift">2021/22:KU33</ref>
          <ref type="ref_dok_id">H901KU33</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU33</ref>
          <ref type="ref_dok_titel">Tryck- och yttrandefrihet, massmediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3WsnrGGrHFsnZ7S2amQefM" type="behandlas_i"/>
        <correspContext corresp="i-3WsnrGGrHFsnZ7S2amQefM">
          <ref type="uppgift">2021/22:KrU3</ref>
          <ref type="ref_dok_id">H901KrU3</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU3</ref>
          <ref type="ref_dok_titel">Radio och tv i allmänhetens tjänst</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4qoY5fskACkQ1qmtDZmT2D" type="motHeader">
        <div xml:id="i-Cvmi3y1zfH8hSamBks7gcv" type="motTitle">
          Motion till riksdagen 2021/22:2472 av Aron Emilsson m.fl. (SD)
          Public service-frågor
        </div>
      </div>
      <div xml:id="i-Wsqmdr1gSBv8pjCB4iuWTF" type="motBody">
        <div xml:id="i-7mi9opSQvdUhYP8H5jykvH" type="motProposal" subtype="förslag">
          <head xml:id="i-YUnVAwQm3wzDwbbMMJxNYg">
            Förslag till riksdagsbeslut
          </head>
          <list xml:id="i-S5pB2qWppKMrWV1iZAsHQY" style="ol">
            <item xml:id="i-2QZ64vwUwP3kBKaVmD1i6N">
              Riksdagen ställer sig bakom det som anförs i motionen om att
              tillsätta en större utredning för en modernisering av public service
              som system och tillkännager detta för regeringen.
            </item>
            <item xml:id="i-3bit67Ka32KrKEN2tjLB72">
              Riksdagen ställer sig bakom det som anförs i motionen om att
              direktiv bör tas fram som ser över möjligheterna att slå samman
              public service-bolagen till ett bolag som sysslar med samtliga
              format och tillkännager detta för regeringen.
            </item>
            <item xml:id="i-P86TNet1JjbBZGp8Pn2Qdq">
              Riksdagen ställer sig bakom det som anförs i motionen om finansiering
              av public service och tillkännager detta för regeringen.
            </item>
            <item xml:id="i-YaKoAfuHjyBG8Pug4CWnEy">
              Riksdagen ställer sig bakom det som anförs i motionen om nordiskt
              samarbete och tillkännager detta för regeringen.
            </item>
            <item xml:id="i-4pgoKtU56xKmDedeQF7ckC">
              Riksdagen ställer sig bakom det som anförs i motionen om organ
              för saklighetsprövningar och tillkännager detta för regeringen.
            </item>
            <item xml:id="i-Tht9vRedxTcKYmK6N13R9Q">
              Riksdagen ställer sig bakom det som anförs i motionen om att
              public service tydligare ska exponera rättelser och tillkännager
              detta för regeringen.
            </item>
            <item xml:id="i-CRN5qhz6jkkcMhfRK7RVH7">
              Riksdagen ställer sig bakom det som anförs i motionen om kvotering
              och representationstillsättning utifrån ovidkommande yttre kriterier
              och tillkännager detta för regeringen.
            </item>
            <item xml:id="i-PkXDPgA369mkWndtCozgZA">
              Riksdagen ställer sig bakom det som anförs i motionen om att
              public service-bolagens webbinnehåll ska inkluderas i sändningstillstånden
              och tillkännager detta för regeringen.
            </item>
            <item xml:id="i-AtBbHx6XZTq2fY4yLUhCPd">
              Riksdagen ställer sig bakom det som anförs i motionen om att
              i de fall en förhandsprövning görs bör den inte göras av en myndighet
              under regeringen och tillkännager detta för regeringen.
            </item>
            <item xml:id="i-6uFTWM6Kg7hhsCkNNkvvYR">
              Riksdagen ställer sig bakom det som anförs i motionen om att
              tillsätta en utredning som ser över frågan kring övergången från
              marksänd tv till andra distributionssätt och tillkännager detta
              för regeringen.
            </item>
            <item xml:id="i-KFa6Xs54QZ2ou19NnH2SE4">
              Riksdagen ställer sig bakom det som anförs i motionen om ansvaret
              för svenska språket och tillkännager detta för regeringen.
            </item>
          </list>
        </div>
        <div xml:id="i-MtVWwTuQCgXjXXRP1BuCUR" type="motContent">
          <head xml:id="i-Ck2bYFUvntEPRWvU9dcQDk" type="h1">
            Motivering
          </head>
          <p xml:id="i-VprXf3tgRYNfSEQBED7TTn">
            Public service, tillsammans med tryckfrihetsförordningen och
            yttrandefrihets­grund­lagen, är grundbultar i vårt mediesystem
            och i förlängningen i vår demokrati. De senaste åren har public
            services vara eller icke vara debatterats frekvent.
          </p>
          <p xml:id="i-9meWq6mRZKBZRLbSmJ5Kda">
            För Sverigedemokraterna fyller public service en viktig funktion
            då det är att betrakta som ett allmänintresse. Public service
            har ett viktigt grunduppdrag i att arbeta med att förmedla kvalitativ
            samhällsinformation, ha ett brett utbud av svensk och nordisk
            film- och tv-produktion för svenska folket, producerat på svenska
            i Sverige och vara en aktör som främjar svenska språket och belyser
            svensk kultur och natur. Utöver det har man även ett särskilt
            viktigt uppdrag att säkerställa att betydelsefull information
            når hela befolkningen vid krissituationer. Det är därför också
            viktigt att public service får de tillräckliga resurser man behöver
            för att kunna utföra det uppdrag som man ålagts, men även att
            bolagen inte lägger betydande medel på innehåll som kan tillgodo­ses
            av kommersiella aktörer.
          </p>
          <p xml:id="i-3Sf4TQcQ2Rbj2JebkEukoF">
            De senaste åren har bolagen fått kritik för att ägna sig i allt
            för hög grad åt innehåll som den kommersiella marknaden kan tillhandahålla,
            med ett lågt bildningsvärde. Public service borde i mindre utsträckning
            ägna sig åt innehåll som är kommersiellt gångbart. Bolagen bör
            samtidigt se över hur de kan säkra att de lever upp till uppdraget
            om kvalitet. Verksamheten bör bli smalare och vassare.
          </p>
          <p xml:id="i-WqEkRtZ7ivk8HzWSdeQUxy">
            Utifrån partiets socialkonservativa och nationalistiska utgångspunkt
            är det viktigt att det finns en medial aktör som skapar kvalitetsinnehåll
            på svenska språket, har till uppdrag att spegla hela vårt land
            och vara tillgängliga för samtliga medborgare oavsett enskilda
            medborgares fysiska förutsättningar.
          </p>
          <p xml:id="i-GZJGtBX5XxVVNJvJtXkB3z">
            Många upplever att public service-bolagen de senaste åren brustit
            i sitt uppdrag om saklig informationsförmedling och opartiskt
            innehåll. Vi tror att en del av landets nuvarande utmaningar hade
            kunnat lindras, eller undvikas om medborgarna fått full insikt
            och förståelse i vad vissa politiska förslag skulle komma att
            få för konsekvenser. Det talas om en åsiktskorridor i hela mediesfären,
            en åsiktskorridor som public service tyvärr hållit sig inom.
          </p>
          <p xml:id="i-BbtH7byXbrWg5PR9x6oXBG">
            Mediesystemet blir starkt av en tredje statsmakt som inte enbart
            granskar den offentliga makten, utan som även granskar och sporrar
            varandra till högre kvalitet och saklighet i sin rapportering
            och granskning. Public service har en viktig roll i denna sammansättning
            av medier. Därför är det oerhört oroande med bristerna i saklighet
            och opartiskhet vi kunnat se i public service-bolagens innehåll.
          </p>
          <p xml:id="i-2RdY6pxQzqJdphc47YJ5Kn">
            För att uppnå en högre trovärdighet för public service, behöver
            public service-systemet reformeras. Vi ser omfattande förändringar
            i vår mediekonsumtion och i mediebolagens innehåll; mediebolagen
            specialiserar sig numera inte enbart på ett format, utan trenden
            är att mediebolag sysslar med såväl tv, radio och textbaserarat
            medieinnehåll. För att public service-bolagen fortsatt ska vara
            relevanta i framtidens mediesfär måste de anpassa sig efter denna
            utveckling. Detta är ytterligare ett skäl till att reformera public
            service för att göra det smalare och vassare.
          </p>
          <p xml:id="i-RUc9eUUJS3n7MG99FxPegH">
            Allt fler kritiska röster gör sig hörda då man anser att bolagen
            inte uppfyller kraven i sändningstillståndet. Trots fortsatt höga
            förtroendesiffror ser vi också oroligt på det vikande förtroendet
            bland allt fler grupper och utmaningen i att behålla förtroendet
            hos nya generationer med tanke på förändrade medievanor.
          </p>
          <p xml:id="i-KnyCaXt6MMGsf7rojyJiQT">
            Sverigedemokraterna vill se en översyn av public service och
            dess kringliggande system. Därför föreslår vi att regeringen tillsätter
            en större utredning som tar hänsyn till de förslag vi för fram
            nedan och lägger fram egna förslag för hur vi kan konstruera ett
            nytt modernare public service-system, med starka inbyggda mekanismer
            som i den mån det går utgör grunden för en opartisk medieaktör.
          </p>
          <head xml:id="i-L9a1Vs4S5JrEDF6iSMCPuk" type="h2">
            En public service-aktör
          </head>
          <p xml:id="i-Dh6swVE3ZVg5Gmbt7wpV8d">
            Medielandskapet har genomgått en betydande förändring de senaste
            åren, där teknik­utvecklingen låter fler aktörer utmana de etablerade
            mediehusen. Teknikutvecklingen har även tillåtit mediebolagen
            att frångå sitt tidigare fokus på ett enda format till att numera
            anpassa formatet till det mest lämpliga för innehållet. Mediehus
            som tidigare enbart använt tidningar för att sprida information,
            använder idag både ljud, bild, text och video. Vi ser en utveckling
            mot mediebolag utan inlåsning till ett utgivningsformat.
          </p>
          <p xml:id="i-MrSodf5LcEMpcuzKdTvjah">
            En sådan utveckling måste public service anpassa sig till. I
            framtiden blir det otids­enligt att ha separata public service-bolag
            för olika format, där ett bolag sänder radio och ett annat sänder
            tv samtidigt som de sprider information genom text på sina webbportaler.
          </p>
          <p xml:id="i-8WZx6f76xVX1CY3ui2Pm1u">
            Ytterst få länder i världen har separata public service-bolag
            efter format, och alla grannländer har ett enda public service-bolag.
            Vi föreslår en sammanslagning av public service-bolagen även i
            Sverige.
          </p>
          <p xml:id="i-4k8jLStatM7rkSSqqDkhC1">
            En sammanslagning skulle kunna generera samordningsvinster, effektivitets­förbättringar
            och att medel kan fördelas bättre. En bättre fördelning skulle
            ge public service ökade möjligheter att med material på svenska
            konkurrera med stora internationella medaktörer inom exempelvis
            drama. Nuvarande oproportionerligt stora medelstilldelningen till
            radioverksamheten genom fördelningsnyckeln, kan enklare anpassas
            utifrån de mindre kostsamma förutsättningarna som finns för att
            producera radio och mer resurser kan till exempel tillföras producerandet
            av högkvalitativ journalistik och storslaget svenskt drama, som
            utspelar sig i svenska miljöer i nutid, framtid och dåtid.
          </p>
          <p xml:id="i-XWWbmCcsEN5xTBnStBRBt1">
            Vi föreslår att direktiv tas fram i syfte att redogöra för hur
            en sammanslagning kan se ut och äga rum.
          </p>
          <head xml:id="i-LuVEke2eiMHqCPeqFYTnt2" type="h2">
            Finansiering av public service
          </head>
          <p xml:id="i-zukvZcknpdNT5DgEiH3JJ">
            Dagens skattefinansierade public service behöver, så som vi även
            påpekade vid införandet av nuvarande system, betydande reformer
            för att säkra saklighet och opartiskhet. Ett skattebaserat system
            möjliggör inte ”röstning med fötterna”, det vill säga att det
            är möjligt att avstå från att äga en tv och på så vis avstå från
            att vara med och finansiera public service om man känner sig missnöjd
            med bolagens prestation.
          </p>
          <p xml:id="i-NufMpojiAJonr6vfJs66vQ">
            Public service är en viktig del av grundläggande svensk informations­infrastruktur,
            men vi anser i dagens läge att kostnaderna för public service
            ska minskas och att det bör utredas hur en effektivisering på
            bästa sätt kan uppnås. Vi anser vidare att public service bör
            sträva efter att bli vassare och upprätthålla en högre kvalitet
            än vad som görs idag.
          </p>
          <head xml:id="i-XVPRuxEh9LqvDELQU7HgaY" type="h2">
            Nordiskt samarbete
          </head>
          <p xml:id="i-XwLh7FE6Uk34ozLMbRZ1ji">
            Med anledning av ovanstående problemställning föreslår vi ett
            djupare samarbete i nyhetsrapportering mellan de nordiska länderna.
            Vi ser framför oss ett sorts referent­granskningssystem de nordiska
            länderna emellan, där de olika ländernas bolag samordnar tillfällen
            för att ge varandra konstruktiv kritik. Sverige bör därför initiera
            samtal för att se över möjligheterna till ett närmare samarbete,
            för att länderna därefter ska kunna ge respektive lands programbolag
            direktiv att tillsammans med lämplig aktör utreda formerna för
            ett sådant samarbete. Utformningen ska utredas, men förslaget
            ska resultera i ett system för hur man gemensamt kan föra fram
            konstruktiv kritik mot varandra. Resultaten bör därefter presenteras
            offentligt, exempelvis genom en rapport eller notis på public
            service-bolagens hemsidor. På så sätt kan de olika ländernas public
            service-bolag dela med sig av sina styrkor till varandra, och
            minska risken för ensidig rapportering.
          </p>
          <p xml:id="i-7Kedo5YU7Xb8ezxNofT8UP">
            Vår vision med detta system är att säkra medborgarnas tillgång
            till en än mer nyanserad informationsförmedling där viktiga ämnen
            inte faller i skymundan. Vår förhoppning är att denna åtgärd kan
            ha en positiv påverkan på övriga mediers nyhetsrapportering och
            på så vis stärka trovärdigheten för hela mediasektorn.
          </p>
          <head xml:id="i-RLcbtuYTy77nKSdF3jpRvm" type="h2">
            Saklighetsprövningar
          </head>
          <p xml:id="i-9LWNGM6ne2anrhwQmPDipo">
            I tankesmedjan Timbros rapport Sakligheten i SVT och SR och i
            det seminarium som hölls om rapporten framkom det att det finns
            brister i granskningsnämndens granskning av sakligheten i public
            services reportage. Det framkom att det råder en diskrepans mellan
            vad allmänheten uppfattar är granskningsnämndens uppgift kring
            att granska exempelvis sakligheten i program som har sänts och
            granskningsnämndens tolkning av sitt uppdrag. Granskningsnämnden
            menar att det inte är deras uppgift att på egen hand dubbelkontrollera
            fakta. Samtidigt använder programföretagen ofta gransknings­nämndens
            arbete som ett argument för att programföretagen lever upp till
            sitt uppdrag om saklighet.
          </p>
          <p xml:id="i-Lz2J8oqXpBG787JNYvMBCj">
            Det är viktigt att public services rapportering är saklig och
            korrekt, och att uppgifter kontrolleras i de fall som anmäls till
            gransk­ningsnämnden. Det är naturligt att det kan bli fel i exempelvis
            nyhetsförmedling, men i de fall det råder oklarheter om korrekt
            information förmedlats så ska detta givetvis följas upp.
          </p>
          <p xml:id="i-FfzAoSSnUheT8ov4weZMvE">
            En utredning kring moderniseringen av public service som system,
            som vi föreslår i motionens inledning, bör bland annat se över
            hur mekanismerna för att främja saklighet och opartiskhet inom
            public service kan stärkas. Utgångspunkten är att försöka avhjälpa
            vissa av de brister som identifierats, och resul­tatet kan leda
            till ett helt nytt system som inte nödvändigtvis kommer att ha
            samma be­nämning eller uppdragsbeskrivning som nuvarande organ.
            För enkelhetens skull kom­mer vi ändå att hänvisa till den föreslagna
            vidareutvecklingen som granskningsnämn­den. Förslaget nedan kommer
            behöva utredas utförligt, och vårt förslag ska i huvudsak ses
            som ett förslag till utgångspunkter inför utredningen.
          </p>
          <p xml:id="i-7SszVbcXjuLrerzwWZDir3">
            Precis som i nuvarande system bör all granskning ske i efterhand
            och utifrån en anmälan till systemet om att public service-bolaget
            brustit i efterlevnaden av sitt uppdrag.
          </p>
          <p xml:id="i-Smr6v1umZZ4JBa2kPLJqeM">
            Granskningsnämnden bör däremot i framtiden i högre grad ta in
            utlåtanden från ett spektrum av forskare, nationellt och internationellt,
            när det kommer till frågor som anmälts på grund av bristande saklighet.
            Om exempelvis en anmälare anmäler public service för osaklighet
            och onyanserad rapportering rörande ekonomisk påverkan av asyl­invandring
            i Sverige, så bör nationalekonomer kontaktas för att genomföra
            beräkningar av asylinvandringens ekonomiska påverkan på samhället,
            om nödvändigt utifrån olika scenarier, för att på så vis bringa
            mer kvalificerade bedömningar av hur sakförhållandena ser ut i
            det aktuella ämnet. Finns det ingen vetenskaplig konsensus bör
            argumenten från olika perspektiv vägas in. Bedömningen av huruvida
            bolaget brutit mot uppdraget om saklighet bör därefter redovisas
            till anmälaren tillsammans med det insamlade under­laget. Bolagen
            bör åläggas att tydligare redovisa och synliggöra rättelser i
            de fall de blivit fällda, granskningar där de fått rätt och icke
            granskade anmäl­ningar på respektive bolags hemsida.
          </p>
          <p xml:id="i-149KCr4zafUcjnoo6nYnr1">
            Ovanstående tillvägagångssätt skulle tydligare synliggöra hur
            granskningsnämnden gör sin bedömning. Det skulle också redogöra
            för olika positioner i de fall det inte råder en konsensus om
            sakförhållandena. En mer synlig och tydlig redovisning skulle
            även försvåra för bolagen att fortsatt ignorera vissa perspektiv
            under en längre period, och på så vis undviks i högre grad bristfällig
            bevakning och rapportering kring vissa samhälls­frågor. Det skulle
            även förstärka allmännytteperspektivet och speglings­perspektivet,
            där anmälningarna och svaren från nämnden blir en tydligare del
            av public service-system­ets informationsförmedling. Samtidigt
            får även medborgare med goda argument möjlig­het att framföra
            dem så att de mer synligt speglas inom public service. Det kommer
            även att bli enklare för andra att finna för- och motargument
            i en viss fråga.
          </p>
          <p xml:id="i-Po2LifjNRgk1sgXPtgiBgM">
            Samtidigt skulle en grundlig utredning kring sakförhållanden
            i varje anmälan leda till en orimligt stor apparat för granskning,
            och ett system bör utvecklas för att avgöra vilka frågor där sakförhållanden
            ska granskas noggrannare, exempelvis baserat på antalet anmälningar
            inom ett ämne.
          </p>
          <head xml:id="i-KGKBbjGxZV6ojDBMPkEAUr" type="h2">
            Öka medias förtroende genom att exponera rättelser
          </head>
          <p xml:id="i-LK1XKXAhWxF3zVpP9Hvs9c">
            I studien Rätta på riktigt – om upprättelse och rättelser i medier
            som Institutet för mediestudier låtit göra, framkommer det att
            många av de som gjort en anmälan mot medier inte upplever att
            medierna ger dem upprättelse eller anstränger sig tillräckligt
            för att rätta sitt misstag. Det upplevs som att medierna försöker
            gömma undan sina rättelser istället för att tydligt försöka rätta
            till det som blivit fel.
          </p>
          <p xml:id="i-K8FGiqpDZdJZiYYk5ArcQE">
            I studien lyfts det fram att bland annat New York Times har en
            daglig spalt för rättelser, och rättelserna blir på så vis enkla
            att se och hitta. Sverigedemokraterna instämmer i detta, och vi
            är övertygade om att förtroendet för medierna kan stärkas genom
            att mediekonsumenterna kan känna sig trygga i att i de fall de
            blivit fel­informerade kommer de att uppmärksammas på detta. Det
            är mänskligt att fela, men den som är beredd att erkänna sina
            misstag, och försöker rätta till dem, har hedern i behåll.
          </p>
          <p xml:id="i-QzngpDvQzzfoHve7F7CtHE">
            Vi föreslår därför en översyn av hur detta skulle kunna implementeras
            i public services sändningstillstånd. En modell där sändningstid
            avsätts för ett program med rättelser skulle kunna vara ett alternativ.
            Programmet skulle kunna innehålla en förklaring av ansvarig redaktör
            till vad som gått fel tillsammans med en rättelse och en eventuell
            diskussion i ämnet. På så vis kan public service förstärka sitt
            förtroende ytterligare genom att garantera att deras uppdragsgivare
            och konsumenter enkelt blir medvetna om felaktigheter i public
            service-bolagens rapportering. Programmet kan också vara en möjlighet
            för public service att mera utförligt rapportera om ett program
            eller reportage som fått många anmälningar, men där det visat
            sig att allmänheten inte har fog för sin uppfattning.
          </p>
          <head xml:id="i-UH5bW2idmoBYWgxvtKujnH" type="h2">
            Kompetens före kvotering
          </head>
          <p xml:id="i-TUaaaUU8cpMMzqfPQHwkcr">
            Ofta föreslås etnisk och sexuell representation som ett verktyg
            för att bredda medie­rapportering och mångfald. Man utgår från
            att personer med olika ursprung, genom sin härkomst, kan ge nya
            perspektiv i debatten. Sverigedemokraterna anser att denna form
            av mångfaldsambition inte är konstruktiv, det vill säga att en
            persons förmåga att lyfta fram perspektiv inte alltid eller enbart
            påverkas av en persons etnicitet eller sexuella läggning, och
            att det är högst tveksamt att denna typ av åtgärd skulle bredda
            debatt­klimatet och säkra en mångfasetterad rapportering. Av den
            anledningen är vi kritiska till att man i sändningstillståndet
            fäster vikt vid könsfördelning och etnisk representation. Kompetens
            måste vara primärt fokus framför kvotering av olika slag. Ett
            närmare nordiskt nyhetssamarbete med varierade perspektiv torde
            till exempel vara en bättre metod för att bredda kompetens och
            infallsvinklar.
          </p>
          <head xml:id="i-8GC2nnkYyLmjVMhA5v2QLa" type="h2">
            Public service-bolagens webbtjänster
          </head>
          <p xml:id="i-HZhhPostY8myxJe2h8Rwba">
            Mer av public services innehåll ska kunna granskas. Idag granskas
            inte public service-bolagens webbinnehåll av granskningsnämnden,
            och sändningstillståndet berör inte webbverksamheterna. Programbolagens
            hemsidor innehåller mycket som vanliga tv-sändningar inte innehåller,
            så som textavsnitt intill programinslag som givetvis bör kunna
            granskas utefter programbolagens uppdrag om saklighet och opartiskhet.
          </p>
          <p xml:id="i-UA8UYVYAj9Vvvd8E8wh5AN">
            2018 års grundlagsutredning (SOU 2020:45) föreslår ändringar
            som möjliggör granskning av webbinnehåll. Det är glädjande att
            alla partier äntligen lyssnat på oss och att vi nu tillsammans
            tagit fram förslag för att lösa denna ohållbara problematik. Vi
            uppmanar regeringen att snarast möjliggöra för riksdagen att fatta
            beslut som möjliggör att programbolagens webbtjänster ska granskas
            utifrån saklighet och opartiskhet.
          </p>
          <head xml:id="i-6SNy8L1W6edmUPaDA4NnbG" type="h2">
            Förhandsprövning
          </head>
          <p xml:id="i-LpgBirR6bQBVPXh1oyJV3n">
            Skiljelinjen mellan censur och styrning från regeringen är hårfin
            vad gäller förhands­prövning. Vi månar principen om armlängds
            avstånd, framförallt när politiker kan bedöma programinnehåll
            så som förhandsprövningen av public services nya tjänster innebär.
            Förhandsprövningen fungerar på så vis att nya program eller andra
            tjänster av större betydelse ska anmälas till regeringen i förväg
            för godkännande. Anmälan ska även rapporteras till MPRT som i
            sin tur utreder och godkänner den nya tjänstens allmänna värde
            och marknadspåverkan. Vi ställer oss skeptiska till om det är
            politikers, och särskilt regeringens uppdrag, att avgöra om public
            service-bolagen ska få lov att starta nya tjänster eller inte.
            Om och i de fall en förhandsprövning görs, bör den inte göras
            av en under regeringen underställd myndighet.
          </p>
          <head xml:id="i-EKccu62eKKHRyyHvFueJZQ" type="h2">
            Distribuering under kris och framtida distributionsformer
          </head>
          <p xml:id="i-BvrmJYF2eCMxMRvkf84LYy">
            Regeringen skriver i propositionen 2018/19:136 Ett modernt public
            service nära publiken – Villkor 2020–2025, att övergången från
            marksänd tv till andra distributionssätt ska utredas fram till
            2027. Sverigedemokraterna vill betona att denna utredning bör
            komma till stånd snarast och att det bör finnas möjlighet att
            diskutera det eventuella innehållet i en sådan utredning i flera
            år innan ett beslut ska fattas. Detta för att teknikutveckling
            går mycket fort och att frågorna berör rikets och medborgarnas
            säkerhet. Det bör säker­ställas att public services webbportaler
            går att nå i en krissituation eller om landet är under angrepp.
            Vidare måste det klargöras huruvida marknätet ska finnas kvar,
            och hur stor andel av public services utbud som ska sändas via
            etern. Om marknätet ska finnas kvar som en säkerhetslina för framtida
            kriser, hur säkrar vi i så fall att hushållen fortsatt kan ta
            emot sändningarna?
          </p>
          <p xml:id="i-CLXhY5qQ3aBqnHnK4isf1H">
            Regeringen skriver att en beredning bör komma till stånd tidigt
            under tillstånds­perioden. Sverigedemokraterna anser att denna
            utredning bör påbörjas direkt.
          </p>
          <head xml:id="i-BkPDSjg7coy77hE7pPqNNk" type="h2">
            Ansvaret för svenska språket
          </head>
          <p xml:id="i-7Fi2t2NKvcaWieFrTtrqid">
            Public service-bolagen har enligt sändningstillstånden ett särskilt
            ansvar för svenska språket och dess ställning i samhället. Trots
            detta uppdrag håller public service allt oftare en alltmer omväxlande
            och stundtals låg nivå vad gäller svenska språket i sitt innehåll.
            Både anglicismer och svordomar förekommer vilket är ett tecken
            på bristande hänsyn till det språkvårdande uppdraget.
          </p>
          <p xml:id="i-SXVU36ujsaBghomEJwYWds">
            Förmågan att förstå och uttrycka sig väl på svenska är en demokratifråga.
            Samhällets institutioner har ett gemensamt uppdrag att i den mån
            det går ge medborgarna goda förutsättningar till ett rikt och
            varierande språk. Det är viktigt att public service tar sitt språkvårdande
            uppdrag på allvar och att språket håller en god nivå i det innehåll
            bolagen skapar. Bolagen bör även ta hänsyn i sitt språkbruk dagtid
            och exempelvis särskilt undvika svordomar under tider när det
            är troligt att minderåriga tar del av innehållet.
          </p>
        </div>
        <div xml:id="i-TSLQ8efzftn3hDUcxsQDUr" type="motSignatures">
          <list xml:id="i-4XDr7JUnXKq2ozV8GsvjCa">
            <item xml:id="i-GSmB7gQdamnMbks9FG4rJo">
              Aron Emilsson (SD)
            </item>
            <item xml:id="i-USZ4a8igLuY4hGxSBzFnkc">
              Angelika Bengtsson (SD)
            </item>
            <item xml:id="i-oiy7tKWHRtn4JovGiBhxJ">
              Jonas Andersson i Linghem (SD)
            </item>
            <item xml:id="i-EVkYiDyw8hjKXCTVr4TUFe">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
