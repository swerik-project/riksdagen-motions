<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00349">
  <teiHeader>
    <fileDesc>
      <titleStmt>
        <title>Arbetsmarknaden för personer med funktionsnedsättningar</title>
        <author corresp="i-BaBRFz7sgjhbuqYiz8u7vt i-F5CraRitpEtuezeja6cK6P">av Désirée Pethrus och Anders Sellström (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmarknaden för personer med funktionsnedsättningar</title>
          <idno type="rdwebb">GZ02A349</idno>
          <rs type="number">A349</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A349/text</ref>
          <ref type="dokument_url_html">http://data.riksdagen.se/dokument/GZ02A349</ref>
          <ref type="dokumentstatus_url_xml">http://data.riksdagen.se/dokumentstatus/GZ02A349</ref>
          <ref type="doc">http://data.riksdagen.se/fil/6CE90567-A72B-427B-8D88-CE7E91D2FC0B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-F5CraRitpEtuezeja6cK6P</idno>
            <name>Anders Sellström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KpWps6GqyM1AhhNmxpH1Ti" type="signed"/>
        <correspContext corresp="i-KpWps6GqyM1AhhNmxpH1Ti">
          <note type="signatory" corresp="i-BaBRFz7sgjhbuqYiz8u7vt"/>
          <note type="signatory" corresp="i-F5CraRitpEtuezeja6cK6P"/>
        </correspContext>
        <correspAction type="numbering" xml:id="i-GmVDASdF3Ky9sfpLr6GnEB">
          <date when="2011-10-10"/>
        </correspAction>
        <correspAction type="submission" xml:id="i-E7yz6Nw2C3JjAW13eKypKi">
          <date when="2011-10-05"/>
        </correspAction>
        <correspAction type="transfer" xml:id="i-BhGXsHF9rGxUWSFyGQc8XY">
          <date when="2011-10-05"/>
        </correspAction>
        <correspAction type="assigned" xml:id="i-3tBir6HMvA3xfLtAzjimkF"/>
        <correspContext corresp="i-3tBir6HMvA3xfLtAzjimkF">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-LxNFRkYUWAHKn8Pf6Qa4SU">
            Förslag till riksdagsbeslut
          </head>
          <p xml:id="i-5fsywECR9vYLFZxCqgCQ3x">
            Riksdagen tillkännager för regeringen som sin mening vad som
            anförs i motionen om insatser för att göra det lättare för personer
            med funktionsnedsättningar att ta sig in på arbetsmarknaden.
          </p>
        </div>
        <div type="motContent">
          <head type="h1" xml:id="i-253VJuzGhduM2Nw9912fqr">
            Motivering
          </head>
          <p xml:id="i-PDV56pUdgfMRvasbGnG1zY">
            Drygt en halv miljon människor bär på en funktionsnedsättning
            som gör att deras arbetsförmåga är nedsatt. I denna grupp är rörelsehinder
            den vanligaste funktionsnedsättningen. Personer med funktionsnedsättning
            har jobb i betydligt lägre utsträckning än andra. I dag (2011)
            har knappt hälften av de personer som har en funktionsnedsättning
            som kan innebära nedsatt arbetsförmåga, en sysselsättning. Det
            kan jämföras med 77 procent för personer utan funktionsnedsättning.
          </p>
          <p xml:id="i-WyS6p3rNbfzG1CSySfAA4g">
            Såväl Arbetsförmedlingens insatser som den lagstiftning som finns
            genom bland annat LSS utgör viktiga delar i det arbete som förts
            för att få personer med funktionsnedsättning in på arbetsmarknaden.
            Vi tror emellertid att ytterligare insatser krävs för att arbetslinjen
            ska omfatta även dessa personer.
          </p>
          <head type="h2" xml:id="i-X7YJfBfzuNDvJbq6mH6dMx">
            Skapa en gemensam ingång
          </head>
          <p xml:id="i-PxLjs2vgV5AUUeHDvzKucA">
            Samarbetet mellan Försäkringskassan, socialtjänsten och Arbetsförmedlingen
            måste intensifieras ytterligare och på sikt bör en gemensam ingång
            skapas. Det är ett faktum att många i dag faller mellan stolarna
            och att många hänvisas till olika nivåer och att ingen tar ett
            riktigt helhetsgrepp. Med en gemensam ingång för alla som inte
            kan försörja sig själva kan en helhetsbild ges och rätt åtgärd
            sättas in från första början. Beroende på orsak till att en person
            inte kan försörja sig på egen hand sätts en åtgärd in och personen
            slussas vidare till den instans som är rätt för just henne/honom.
            Målet ska vara att personen så snabbt som möjligt hittar ett jobb
            och får en egen försörjning.
          </p>
          <head type="h2" xml:id="i-EQTpmB5qUgKXNBw3uSwUNJ">
            Arbetsförmågebedömning ska göras från dag ett
          </head>
          <p xml:id="i-P7R7cPdsMs1mA1Uv3QfiKV">
            När en ung person med funktionsnedsättning avslutar sin skolgång
            bör den enskilde erbjudas stöd till arbete. Om den unge personen
            söker någon form av ersättning så ska denne från och med dag ett
            gå in i ett tre månader långt program som ett första steg mot
            att göra en bedömning av personens arbetsförmåga. Redan här kan
            man förstås komma fram till att personen helt saknar arbetsförmåga
            och därför ska bli sjukpensionerad alternativt prövas för daglig
            verksamhet. Det ska gälla vid alla typer av funktionsnedsättning
            som innebär nedsatt arbetsförmåga, det vill säga även för de personer
            som återfinns i personkrets 3 och som i dag saknar rätten att
            prövas för daglig verksamhet enligt LSS. Genom att ge denna grupp
            rätt till att prövas för daglig verksamhet ges dessa personer
            möjligheten att bryta sin inaktivitet och träffa andra människor
            och, i vissa fall, ta ett första steg på vägen till ett lönearbete.
          </p>
          <head type="h2" xml:id="i-VxsMccRz7xAPTFZKQ6ENzg">
            Val av arbetsförmedling genom jobbpeng
          </head>
          <p xml:id="i-GgXoaDaUe5czQCd1vpuzuQ">
            Den person med funktionsnedsättning som bedöms ha en arbetsförmåga
            slussas därefter vidare till val av arbetsförmedling, där såväl
            offentliga som privata förmedlingar ska finnas att tillgå. Dessa
            förmedlingar ska vara certifierade. Till detta val knyts en jobbpeng
            där personer med funktionsnedsättning får välja den arbetsförmedling
            som passar honom eller henne bäst. Jobbpengen varierar i storlek
            beroende på hur omfattande funktionsnedsättning personen har.
            Som stöd vid val av arbetsförmedling ska särskilda jobbcoacher
            finnas till hands. Klarar personen inte av ett arbete med stöd
            på den ordinarie arbetsmarknaden ska möjlighet till arbete på
            ett socialt företag finnas som ett alternativ.
          </p>
          <head type="h2" xml:id="i-4RrJDRe9AQowaqbBSpfb7z">
            Belöningssystem till arbetsförmedlingar som lyckas bra
          </head>
          <p xml:id="i-4y8TUtxnBf4KQmnA1YDzyM">
            För att ytterligare öka motivationen att lyckas i sitt förmedlingsuppdrag
            föreslår vi att arbetsförmedlingar ska få betalt efter hur väl
            de lyckas. Utöver pengen som en arbetsförmedling får vid inskrivningen
            av en arbetssökande ska förmedlingen få betalt när den lyckas
            förmedla ett jobb och ytterligare en peng när personen haft jobbet
            en viss tid. Ju högre peng den arbetssökande har, desto högre
            ersättning betalas ut till förmedlingen när jobb förmedlas. Med
            ett sådant system belönas bra arbetsförmedlingar och förmedlingarna
            uppmuntras att arbeta med personer som står långt utanför arbetsmarknaden.
            Dagens arbetsförmedling har inga ekonomiska incitament att lyckas
            i sitt arbete.
          </p>
          <head type="h2" xml:id="i-MHx8gcactrytBpoVp3GhWP">
            Betygssättning och öppna jämförelser av arbetsförmedlingar
          </head>
          <p xml:id="i-6muS1jE6mCfxc7fwBFZF66">
            För att öka transparensen och konkurrensen inom förmedlingsverksamheten
            tror vi att en bra idé är att olika förmedlingsaktörer betygsätts
            och att dessa jämförelser blir offentliga. På så sätt kan den
            arbetslöse gå till den förmedling som lyckats bäst med att bryta
            utanförskapet. Med ökad konkurrens ökar också trycket på resultatförbättring.
          </p>
          <head type="h2" xml:id="i-EabzBwHWhXcDQYpJhVDGvz">
            Återkommande prövning av arbetsförmågan i daglig verksamhet
          </head>
          <p xml:id="i-C468YHx5jyEvq4S56sW8uy">
            I dag är daglig verksamhet något av en slutstation för människor
            som har en funktionsnedsättning. Av Socialstyrelsens kartläggning
            framgår att i mer än hälften av landets kommuner under den senaste
            femårsperioden har inte någon person gått från daglig verksamhet
            till ett lönearbete, varken osubventionerat eller subventionerat.
            Det sker trots att så många som tio procent av dem som i dag har
            daglig verksamhet skulle kunna gå vidare till någon form av lönearbete.
            För den enskilda personen som har en potential är det inte mer
            än rätt att undersöka möjligheten till egen försörjning. Även
            för den som en gång har bedömts sakna arbetsförmåga och därmed
            beviljats daglig verksamhet finns det anledning att pröva med
            jämna mellanrum eftersom arbetsförmågan kan utvecklas efter hand.
            Därför föreslår vi att arbetsförmågan prövas varje år för den
            person som har beviljats daglig verksamhet och som bedöms vara
            nära någon form av arbetsmarknad. Finner man att personen saknar
            arbetsförmåga eller av andra skäl inte kan lämna den dagliga verksamheten
            ska möjligheten att kvarstå i daglig verksamhet finnas kvar. Vi
            vill till detta arbete knyta jobbcoacher som är specialiserade
            på olika former av funktionsnedsättningar. Tillsammans med SIUS-handläggarnas
            ska dessa vara ett stöd för personer in i ett eventuellt lönearbete.
            I dag är det kommunen som ansvarar för den dagliga verksamheten,
            och det är därför naturligt att kommunen har det yttersta ansvaret
            för att en kartläggning och uppföljning genomförs.
          </p>
          <head type="h2" xml:id="i-MDtioEKUSF7gt6k617D56p">
            Förläng tiden för förberedande insatser, SIUS-konsulent och utvecklingsanställning
          </head>
          <p xml:id="i-Ri7uHGArZv3nLvAadgyMii">
            I dag kan förberedande insatser och stöd från en SIUS-konsulent
            ges under en tid av maximalt sex månader. För många personer med
            funktionsnedsättning är detta för kort tid för att de ska kunna
            fungera på bästa sätt inom arbetslivet. Därför vill vi förlänga
            tiden under vilken man ska kunna få förberedande insatser samt
            stöd från SIUS-konsulent till ett år. Utvecklingsanställningen
            bör också den förlängas, från ett år till två år. Vi vill också
            här betona vikten av att SIUS-konsulenternas handledningsstöd
            ges både till personer som har en funktionsnedsättning och till
            de arbetsgivare som anställer dessa personer.
          </p>
          <head type="h2" xml:id="i-GYJKTBJ4E75T5xo7JrJffU">
            Bättre finansieringsmöjligheter för sociala företag
          </head>
          <p xml:id="i-X2fkuGBmiwcd3URZdogZnZ">
            Det sociala företagandet måste stärkas i Sverige. Det utgör en
            enorm resurs och sysselsätter människor som annars skulle ha mycket
            svårt att få in en fot på arbetsmarknaden. Det finns cirka 170
            sociala företag i landet som sysselsätter totalt cirka 5 000 personer.
            Det är mycket viktigt att dessa företag kan verka i en miljö där
            deras verksamhet kan utvecklas och att de får samhällets stöd.
            Finansieringsmöjligheterna för sociala företag måste bli bättre.
            Risken är annars stor att en möjlig och önskvärd expansion uteblir.
          </p>
          <head type="h2" xml:id="i-BPpsHjCzy22tyad62fzkep">
            Öka antalet lönebidrag
          </head>
          <p xml:id="i-HXZ2jQoS5ob5v9x9LpTJmN">
            Lönebidragen är framgångsrika och efterfrågan är större än de
            ekonomiska ramarna medger. Vi föreslår därför att antalet lönebidrag
            utökas. Det är inte minst viktigt i en tid då arbetsmarknaden
            är kärvare och konkurrensen om lediga jobb hårdnar. Alla arbetsgivare
            ska få information om vilka möjligheter som finns att anställa
            personer med funktionsnedsättning. Även för den enskilde arbetstagaren
            krävs tydlig information om vilka arbetsmarknadspolitiska stödformer
            som finns och vilken rätt man som enskild har till dessa.
          </p>
          <p xml:id="i-DFcafqVqwMFVDDXZvXCjXq">
            Av flera skäl är det viktigt att se anställning med lönebidrag
            som ett jobb, inte främst en stödform. Dagens krav på löntagare
            att producera är höga och kan i många fall inte uppfyllas av en
            person med en funktionsnedsättning. Här måste offentligt stöd
            kunna gå in och kompensera skillnaden, överbrygga glappet. Det
            finns också skäl att ompröva tidsgränserna för lönebidraget. För
            vissa kan en längre giltighet, till exempel två år, innebära större
            chans till anställning. Fördelen är att arbetsgivaren får mer
            tid på sig att finna det mest effektiva sättet att organisera
            arbetet tillsammans med den som man får bidraget för.
          </p>
          <head type="h2" xml:id="i-BFUBvvYJb8AJwUiHJwwrmw">
            Fler företag måste ta sitt sociala ansvar
          </head>
          <p xml:id="i-LDHx6bsLtePLrERt2ioHwL">
            För att personer med funktionsnedsättning ska kunna komma in
            på arbetsmarknaden i större utsträckning än i dag krävs det att
            alla arbetsgivare gör mer för att ta emot dessa personer. Både
            offentliga och privata arbetsgivare behövs i detta arbete. Flera
            företag har börjat tänka i banor av att vara en positiv kraft
            i samhället och ta emot personer med funktionsnedsättning. ICA
            och Max Hamburgerrestauranger är bra exempel på företag som bestämt
            sig för att ha en policy om att anställa personer med funktionsnedsättning.
            Då har det också visat sig att anställningarna påverkat övrig
            personal i form av förbättrad arbetsmiljö och att fler trivs på
            sin arbetsplats. Vi uppmanar fler företag att ta sitt sociala
            ansvar genom att aktivt välja att anställa personer med funktionsnedsättning.
          </p>
          <head type="h2" xml:id="i-QpEPWP4Nxzq6Yjqvv1SWWa">
            Nya jobb i offentlig sektor för personer med funktionsnedsättning
          </head>
          <p xml:id="i-LwBQNvoQz3SJ3qB52dq8g9">
            Vi menar att kommuner, landsting och statliga myndigheter/bolag
            i samarbete med Arbetsförmedlingen ska föregå med gott exempel
            och anställa personer med funktionsnedsättningar. De exakta arbetsuppgifterna
            kan variera beroende på hur det ser ut i olika kommuner, landsting/regioner
            och statliga myndigheter/bolag. Inspiration kan hämtas från exempel
            där kommuner använder sig av Samhall för att utföra olika slags
            tjänster. I exempelvis Ludvika kommun städar, tvättar och handlar
            Samhall inom omsorgen. Under parollen Fler händer i vården levererar
            Samhall hjälp kring måltider, uppstigning och sänggående samt
            att gå promenader på såväl äldreboenden som via hemtjänsten. På
            så sätt kan vårdpersonal inom äldreomsorgen och hemtjänsten fokusera
            på vårduppdraget. Andra kommuner som använder sig av liknande
            tjänster är Gällivare, Hallstahammar och Stockholms kommun. Andra
            uppgifter kan handla om markskötsel (gräsklippning, snöskottning,
            sandning och skräpupplockning) eller fastighetsskötsel (exempelvis
            vaktmästeri, trappstädning, underhåll med mera). Det kan även
            vara universitets- och högskolutbildade personer med funktionsnedsättning
            som kan arbeta som till exempel handläggare, ekonomer eller konsulter.
            Det kan också handla om värdar och service inom transportsektorn.
            Listan kan göras lång. Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-2mtcM2Vkcak1vPgGUiFxKs" who="i-BaBRFz7sgjhbuqYiz8u7vt">
              Désirée Pethrus (KD)
            </item>
            <item xml:id="i-EVZBviRumUYF8SFyst37i6" who="i-F5CraRitpEtuezeja6cK6P">
              Anders Sellström (KD)
            </item>
          </list>
        </div>
      </div>
    </body>
  </text>
</TEI>
