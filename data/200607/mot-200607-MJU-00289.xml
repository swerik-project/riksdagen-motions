<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-MJU-00289">
  <teiHeader>
    <fileDesc>
      <titleStmt>
        <title>Kommunernas roll i avfallshanteringen</title>
        <author corresp="i-XN7bgwBGaQixfiHi5Cbu8f">av Cecilia Wikström i Uppsala (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunernas roll i avfallshanteringen</title>
          <idno type="rdwebb">GU02MJ289</idno>
          <rs type="number">MJ289</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GU02MJ289/text</ref>
          <ref type="dokument_url_html">http://data.riksdagen.se/dokument/GU02MJ289</ref>
          <ref type="dokumentstatus_url_xml">http://data.riksdagen.se/dokumentstatus/GU02MJ289</ref>
          <ref type="doc">http://data.riksdagen.se/fil/77CDE277-71A6-4C70-97AC-13CDDDA57ADA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XN7bgwBGaQixfiHi5Cbu8f</idno>
            <name>Cecilia Wikström i Uppsala</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UKiGc1LkDoQjnxPvWP1NG1" type="signed"/>
        <correspContext corresp="i-UKiGc1LkDoQjnxPvWP1NG1">
          <note type="signatory" corresp="i-XN7bgwBGaQixfiHi5Cbu8f"/>
        </correspContext>
        <correspAction xml:id="i-9yZvvu2z7BRkoQrNVjEWLE" type="referral">
          <date when="2006-11-07"/>
        </correspAction>
        <correspAction xml:id="i-FpZUfHk2Hjaifaczvk7hJn" type="dismissal">
          <date when="2006-11-07"/>
        </correspAction>
        <correspAction xml:id="i-98XurJ8uGdL1AZsSR4LkpH" type="numbering">
          <date when="2006-11-01"/>
        </correspAction>
        <correspAction xml:id="i-PeGbTHSBDGd8DWA7UbbGSL" type="submission">
          <date when="2006-10-31"/>
        </correspAction>
        <correspAction xml:id="i-UP3E9udgPcK62tE6CrbmoE" type="transfer">
          <date when="2006-10-30"/>
        </correspAction>
        <correspAction xml:id="i-9T3sSmeJbnigBD3yw65a48" type="assigned"/>
        <correspContext corresp="i-9T3sSmeJbnigBD3yw65a48">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KVWQwoLfzStCZ1Js6aF9gz" type="motBody">
        <div xml:id="i-J9Ftf8qreK3wwyU8eRTMyL" type="motProposal" subtype="förslag">
          <head xml:id="i-RSdD8zfmrEProPxKXESa1h">
            Förslag till riksdagsbeslut
          </head>
          <list xml:id="i-Q5Ez6gNS5mJxWqHwLEYz3D" style="ol">
            <item xml:id="i-MqSLN3YNft4WCw5YfWj1nT">
              Riksdagen tillkännager för regeringen som sin mening vad i motionen
              anförs om att framtida ekonomisk stimulans till åtgärder för minskad
              klimatpåverkan i högre utsträckning än i dag bör utgå från kostnadseffektivitet
              och möjlighet till snabbt genomförande.
            </item>
            <item xml:id="i-WjJ5re5XiuJZ9vcFinxDYP">
              Riksdagen tillkännager för regeringen som sin mening vad i motionen
              anförs om att ett tillkommande kriterium i bedömningen av vilka
              åtgärder för minskad klimatpåverkan som ska beredas framtida ekonomisk
              stimulans bör vara i vad mån de tekniska lösningarna är att betrakta
              som en möjlig grund för framtida svensk exportindustri.
            </item>
          </list>
        </div>
        <div xml:id="i-VXFqvd1UauneV44WNE47KP" type="motContent">
          <head xml:id="i-5CLSnuYFP6w8P2ir8hNv7i" type="h1">
            Kommunernas roll i avfallshanteringen
          </head>
          <head xml:id="i-6ywqvzmorjeSTk2hZeqK2p" type="h1">
            Motivering
          </head>
          <p xml:id="i-DG3bKUxoHF2czEL1qHY8kP">
            Riksdagen har hittills avsatt 1 127 miljoner kronor till klimatinvesteringsprogram
            inom ramen för det statliga Klimpanslaget. I regeringens budgetproposition
            för år 2007 aviseras ett statligt anslag på 395 miljoner kronor
            för lokala investeringar som minskar utsläppen av växthusgaser
            i Sverige. Anslaget föreslås vara av samma storleksordning år
            2008. Den av riksdagen beslutade klimatstrategin ska följas upp
            med en kontrollstation 2008. I samband med detta avser regeringen
            att göra en större översyn av politiken för bättre klimat och
            återkomma med konsekvensanalyser och förslag.
          </p>
          <p xml:id="i-Uybzvd1xYpM5pLXDCxc72t">
            Naturvårdsverket har det övergripande myndighetsansvaret för
            hanteringen av Klimp. Boverket och Vägverket avger yttranden om
            åtgärdsförslag som berör respektive myndighets sektorsansvar.
          </p>
          <p xml:id="i-kkK3TAuLBuJJxgBiWRC4j">
            Vägverket anger att Klimatinvesteringsprogrammet (Klimp) innebär
            en möjlighet för kommuner och andra aktörer att söka bidrag för
            långsiktiga investeringar i åtgärder som minskar utsläppen av
            växthusgaser, bidrar till omställningen av energisystemet eller
            innehåller intressant ny teknik som kan bidra till detta. Också
            Naturvårdsverket betonar stimulerandet av ny teknik som en viktig
            komponent i valet av vilka åtgärder som ska beviljas Klimpstöd.
            Boverket anger däremot att i den sammantagna bedömningen av varje
            åtgärd som remitterats till Boverket för yttrande ingår att bedöma
            varje åtgärds lönsamhet, kostnadseffektivitet och bidragseffektivitet,
            och tar alltså inte lika tydligt upp teknikvalet som en bedömningsgrund.
          </p>
          <p xml:id="i-2m9ULb2zQNecaxbh5YC9yH">
            Det förefaller rimligt att samtliga granskande myndigheter har
            samma bedömningsgrund, så att en åtgärd inte bedöms olika beroende
            på av vilken myndighet den bedöms. Den övergripande bedömningsgrunden
            bör vara kostnadseffektivitet, utifrån inställningen att svenska
            klimatinvesteringar ska ge största möjliga klimatnytta. Detta
            bör riksdagen som sin mening ge regeringen till känna.
          </p>
          <p xml:id="i-F22CDSjNtaW5RkQxmgcEYx">
            Det är därmed inte rimligt att intressant ny teknik i sig ger
            föreslagna åtgärder högre prioritet. I stället bör en kompletterande
            beräkning av kostnadseffektivitet göras, utifrån bedömd potential
            för framtida exportmöjligheter. Finns en sådan potential, kan
            investeringen bli lönsam inte bara ur klimatsynpunkt utan också
            ur en mera snäv och kortsiktig näringslivssynpunkt. Detta bör
            riksdagen som sin mening ge regeringen till känna.
          </p>
          <p xml:id="i-LmSx97imifeMBgU1sNkZBH">
            Ett konkret exempel på åtgärder som med denna inriktning skulle
            bli mer intressanta att stödja är uppgradering av befintliga reningsverk
            till biogasanläggningar samt optimering av befintliga biogasanläggningar.
            Biogas är det billigaste, säkraste och mest miljövänliga alternativet
            till bensin och diesel samt produceras lokalt vilket kan skapa
            många arbetstillfällen i hela landet. En inriktning på biogastillverkning
            som en viktig del i klimatarbetet är därför rimlig.
          </p>
          <p xml:id="i-RYHABEDHJmnTxXhck9ZstF">
            I Sverige finns i dag över hundra reningsverk vars slam inte
            används för biogasproduktion. Den gas som uppstår lokalt facklas
            på många håll ofta av, innebärande att förnybar energi bokstavligt
            talat går upp i rök. Att röta slammet till biogas är relativt
            enkelt och kan ske till låga kostnader och med små risker för
            fördyrande och försenande produktionsproblem, jämfört med t.ex.
            rötning av hushållens komposterbara fraktion. Det är därmed ur
            kostnadseffektivitetssynpunkt rimligt att fokusera på biogastillverkning
            genom rötningen av slam från befintliga reningsverk. Detta är
            också en klart möjlig framtida exportgren, utifrån att åtskilliga
            storstäder i Europa, Asien och övriga världen har problem att
            hantera sina stora mängder slam från reningsverken, och som bör
            vara intresserad av en lösning på detta problem som samtidigt
            innebär att man får ett lokalt producerat biobränsle för exempelvis
            uppvärmning och kollektivtrafik.
          </p>
          <p xml:id="i-VTWtbPukeW8QgmEbdHNYXR">
            Det knappa trettiotal biogasanläggningar som i dag finns i Sverige
            bedrivs av allt att döma inte optimalt. Studier från bl.a. Scandinavian
            Biogas visar att det i normalfallet går att minst fördubbla uttaget
            av biogas utan att öka mängden insatt råvara. Merkostnaden för
            att göra detta är liten, tidsåtgången är mycket kort jämfört med
            att bygga en helt ny anläggning, och efter optimeringen kan biogasanläggningen
            bättre konkurrera på marknadsekonomiska villkor. Dessutom tillgodoser
            en sådan optimering det lokala behov av mer biogas som finns akut
            i bl.a. Stockholmsområdet och Uppsala. Optimeringen är därmed
            i normalfallet klart kostnadseffektiv, samtidigt som den öppnar
            möjligheter för svensk export till andra länder med befintliga
            ineffektiva biogasanläggningar. Hittills har dock ingen biogasanläggning
            beviljats statligt klimatinvesteringsbidrag för denna typ av optimering.
            Det förefaller rimligt att så sker framgent.
          </p>
          <p xml:id="i-5epP7CeqPFjtd7zxKKBSiY">
            Klimatfrågan är vår tids största ödesfråga. Det ger oss ett stort
            ansvar att hantera klimatinvesteringarna optimalt.
          </p>
        </div>
        <div xml:id="i-RYfAP6V4PfcSMfoNsruL7a" type="signatureBlock">
          <list xml:id="i-U7Zora2omWbHUoW7Whq58C">
            <item xml:id="i-HaGWrYXFD3CZpe7V7vNGxd" who="i-XN7bgwBGaQixfiHi5Cbu8f" type="signature">
              Cecilia Wikström i Uppsala (fp)
            </item>
          </list>
        </div>
      </div>
    </body>
  </text>
</TEI>
