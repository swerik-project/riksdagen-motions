<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00420">
  <teiHeader>
    <fileDesc>
      <titleStmt>
        <title>Gårdsförsäljning av öl</title>
        <author corresp="i-R9MuNkxgtjYredKHhh6ujV">av Per Bill (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gårdsförsäljning av öl</title>
          <idno type="rdwebb">GZ02So420</idno>
          <rs type="number">So420</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So420/text</ref>
          <ref type="dokument_url_html">http://data.riksdagen.se/dokument/GZ02So420</ref>
          <ref type="dokumentstatus_url_xml">http://data.riksdagen.se/dokumentstatus/GZ02So420</ref>
          <ref type="doc">http://data.riksdagen.se/fil/5468C2FB-8E50-4047-9E53-3CF76FEBE702</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-71e9TAPjQCY5owP2wJbZcD" type="signed"/>
        <correspContext corresp="i-71e9TAPjQCY5owP2wJbZcD">
          <note type="signatory" corresp="i-R9MuNkxgtjYredKHhh6ujV"/>
        </correspContext>
        <correspAction type="numbering" xml:id="i-BwGW2rC48sYa8AKpQrBCLW">
          <date when="2011-10-06"/>
        </correspAction>
        <correspAction type="submission" xml:id="i-P7KgqLtwuWBWqEjhhDWajt">
          <date when="2011-10-04"/>
        </correspAction>
        <correspAction type="transfer" xml:id="i-PCTaHveSaJWenWZa5xdpaC">
          <date when="2011-10-04"/>
        </correspAction>
        <correspAction type="assigned" xml:id="i-GX7XEPAzERznVYRUPV22Br"/>
        <correspContext corresp="i-GX7XEPAzERznVYRUPV22Br">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-PWeKoHr3xWkD27fHJcMRPt">
            Sammanfattning
          </head>
          <p xml:id="i-33XLKBih4GDnqyi9wjb4dZ">
            Producenterna borde ha rätt att få rimliga möjligheter till avsättning
            av sina produkter. Det skulle skapa nya arbetstillfällen och ökad
            avsättning för svensk odling, liksom ett tillvaratagande av svenskproducerade
            produkter. Det skulle även bidra till en ökad inhemsk turism.
            I Finland har vi noterat alla dessa positiva konsekvenser till
            följd av möjligheterna till gårdsförsäljning.
          </p>
        </div>
        <div type="motProposal" subtype="förslag">
          <head xml:id="i-CVQaxHLbE8QGGtCC1NSu4R">
            Förslag till riksdagsbeslut
          </head>
          <p xml:id="i-5rLWkdbZowmn6QcfPboMEZ">
            Riksdagen tillkännager för regeringen som sin mening vad som
            anförs i motionen om gårdsförsäljning av egenproducerat öl.
          </p>
        </div>
        <div type="motContent">
          <head type="h1" xml:id="i-Gkcka9EWKpV3e1p7oTRhST">
            Motivering
          </head>
          <p xml:id="i-1MWUV27AxZPrBd8HyifmU">
            På 1990-talet upphörde flera av monopolen på alkoholområdet,
            t.ex. import, tillverkning och partihandelsförsäljning. Detta
            skedde för att anpassa Sverige till EU:s inre marknad. Dock valde
            vi i Sverige att behålla detaljhandelsmonopolet, Systembolaget,
            av alkoholpolitiska skäl. Villkoret vid förhandlingarna om svenskt
            EU-inträde var att slå vakt om näringsfriheten för producenter.
            Premissen för att Sverige skall få ha statligt detaljhandelsmonopol
            för alkoholdrycker är att drycker och producenter från EU inte
            får diskrimineras i förhållande till svenska.
          </p>
          <p xml:id="i-5TaHKTSCHX6qJywHU2s9JM">
            Problemet är att nuvarande bestämmelser hämmar den inhemska produktionen.
            Svenska produkter har inte samma villkor som utländska när det
            gäller tillgång till den viktiga egna närmarknaden. I praktiken
            diskrimineras närproducerade (svenska) drycker i förhållande till
            drycker från övriga EU och världen.
          </p>
          <p xml:id="i-Cpt379fQcifEfyrEpJm9MP">
            Under förra mandatperioden diskuterades en ny alkohollag. Frågan
            om gårdsförsäljning hänvisades dock till en ny utredning. Undertecknad
            välkomnar utredningen och hoppas att denna skall resultera i att
            gårdsförsäljning av egenproducerad öl kommer att tillåtas i Sverige.
          </p>
          <head type="h2" xml:id="i-6fMUBvmThHHpP4g2FCKiwB">
            Problem för inhemska producenter
          </head>
          <p xml:id="i-C4UEPvfspae4mxui1eJRen">
            Systembolaget skall ha ett utbud som motsvarar ett tvärsnitt
            av drycker från hela världen. Systembolagets sortiment är dock
            med nödvändighet begränsat i relation till den enorma mängden
            drycker som produceras världen över. Endast en bråkdel av dessa
            kan av naturliga skäl få plats.
          </p>
          <p xml:id="i-TFKuj9hsCNRfZL9yMW4jFh">
            Kravet på icke-diskriminering av utländska drycker medför att
            Systembolaget ger plats åt samma bråkdel av svenska drycker som
            av utländska. Systembolaget gör allt för att undvika att anklagas
            för diskriminering, ty då kunde monopolställningen ifrågasättas.
            Den helt övervägande delen av svenskproducerade drycker kommer
            således inte in i Systembolagets sortiment.
          </p>
          <p xml:id="i-GxcDBUatKVQbCdDpuM3UGn">
            Systembolagets storskalighet innebär ett annat hinder. Monopolet
            skall förse hela Sverige, vilket kräver stora kvantiteter. Även
            Systembolagets krav på god lönsamhet gör att man har inköpsregler
            som gynnar storskaliga leverantörer. Inhemska vin- och fruktvinsproducenter
            är i regel småskaliga och saknar ofta möjlighet att tillgodose
            Systembolagets stränga leveranskrav. Det gäller i synnerhet för
            nyetablerade företag.
          </p>
          <head type="h2" xml:id="i-q3CYfr7qwQU4fWp5kToAZ">
            Närmarknadens betydelse
          </head>
          <p xml:id="i-DRwwTsoN2aHs5fRFEH7rHs">
            I länder utan försäljningsmonopol (samt Finland) kan producenter
            sälja direkt till sin hemmamarknad. Det är vanligt att mindre
            och medelstora producenter i de traditionella vinländerna säljer
            större delen av sin produktion direkt till besökare. Sådan gårdsförsäljning
            kräver ingen distribution eller fördyrande mellanled. Den blir
            därmed gynnsam för såväl producent som kund och är dessutom mer
            miljövänlig. Lokal, småskalig och mångfasetterad produktion vore
            omöjlig utan försäljningsmöjligheterna.
          </p>
          <head type="h1" xml:id="i-Ks1SC3RgCGxBaS4aoXBqj9">
            Ölproducenter i Sverige
          </head>
          <p xml:id="i-3wFhWsg3XqCvPtKLv5KZtW">
            Trots alla problem och ofördelaktiga regler för ölproducenterna
            i Sverige har det vuxit upp flera spännande verksamheter runtom
            i Sverige. Bland dessa producenter märks:
          </p>
          <list style="ul">
            <item xml:id="i-K7f89A6goyekhyv7jbcbB2">
              Gamla Slottskällans Bryggeri AB, beläget i Uppsala i Uppsala
              län. De tillverkar diverse olika ölsorter.
            </item>
            <item xml:id="i-CDA2Bm9cX1bUKM3ZwGtKGv">
              Nils Oscar Company AB, beläget i Nyköping i Södermanlands län.
              De tillverkar både öl och sprit.
            </item>
          </list>
          <p xml:id="i-BAAveozvGi1J3yDJSzut5M">
            I en artikel i Dagens Nyheter den 17 september 2011 beskrivs
            den lavinartade utvecklingen som skett när det gäller antalet
            lokala småbryggerier i Sverige, från Luleå i norr till Malmö i
            Söder. Berith Karlsson som är ordförande för Föreningen Sveriges
            Oberoende småbryggerier menar att intresset för själva näringsverksamheten
            ökat under senare år i samband med att konsumenterna allt mer
            intresserat sig för själva hantverket vid de lokala bryggerierna.
          </p>
          <head type="h2" xml:id="i-LN1NUeM445kMk24Mt8fxDU">
            Det finska exemplet
          </head>
          <p xml:id="i-9Sucb4BsjwPbjBEuHhkwSM">
            Finland har likt Sverige försäljningsmonopol på alkoholhaltiga
            drycker. Skillnaden är att det i Finland är tillåtet för inhemska
            vinproducenter att bedriva gårdsförsäljning. På den egna gården
            kan tillverkaren sälja vin till besökare, vilket betyder att Finland
            har gjort ett undantag från sitt försäljningsmonopol för vin och
            fruktvin. Försäljning i gårdsbutik av egenproducerade drycker
            har, med speciella bestämmelser och begränsningar, tillåtits.
            Exemplet är visserligen inte direkt tillämpligt på öl men visar
            ändå på ett tillvägagångssätt för hur ett statligt monopol kan
            förenas med småskalig produktion av alkoholhaltiga drycker.
          </p>
          <p xml:id="i-Nj6yo8rT512sTWLg8Qqjj5">
            Verksamheten har fungerat utmärkt och medfört en blomstring av
            den finska landsbygden. Inhemsk turism har ökat starkt och arbetstillfällen
            skapats. Fruktvinsnäringen har fått en stark folklig förankring.
            Finlands lagstiftning kan skapa underlag för en svensk motsvarande
            lagstiftning. Härigenom kan problem undvikas och tid vinnas. Självklart
            kan det finnas specifikt svenska förhållanden som motiverar särskilda
            lösningar.
          </p>
          <head type="h2" xml:id="i-Qhq9PxeiQpyWkBMRKa2tSY">
            Alkoholpolitiska effekter
          </head>
          <p xml:id="i-BcLAgVuA2ZwGTTbHn4eZkQ">
            Inga experter inom alkoholforskningen förutser några speciella
            negativa effekter för alkoholpolitiken. Inga sådana har heller
            kunnat konstateras i Finland. Det praktiska genomförandet av gårdsförsäljning
            kräver givetvis ett regelverk som säkerställer god kontroll, inte
            minst för att försäljning inte ska ske till ungdomar. En gårdsbutiks
            tillstånd skall efter varning kunna dras in om missförhållanden
            uppdagas.
          </p>
          <head type="h2" xml:id="i-XJhrDmcgTyhSc8NH4piYaN">
            Närproducerat vin och fruktvin på Systembolaget
          </head>
          <p xml:id="i-WJe4gJHSxY3sVUsJcryC7j">
            Systembolaget har under 2008 gjort en förändring av sin sortimentspolicy
            som innebär att producenter av vin och fruktvin får sälja sina
            drycker i en systembutik (den närmaste). Även om detta är en välkommen
            attitydförändring ger den inte alls samma positiva effekter som
            gårdsbutiker.
          </p>
          <p xml:id="i-7qZGqG3YjyxVhGJEd4pm3N">
            I en debattartikel den 7 september 2009 framförde Systembolagets
            vd Magdalena Gerger att gårdsförsäljning av alkohol går att förena
            med svensk alkoholpolitik. Genom att utveckla Systembolagets service
            och introducera e-beställning på deras hemsida ser Systembolaget
            en möjlighet att möta önskemålen från allmänheten och gårdsproducenterna.
            Planen är att göra det möjligt för semestrande gårdsbesökare att
            beställa gårdsproducerat vin via Systembolagets nya e-beställningstjänst.
            Varorna kan sedan hämtas i någon av företagets 412 butiker.
          </p>
          <p xml:id="i-Tw3Hm1RZjvyC4ynrim6jzN">
            Magdalena Gergers utspel vittnar om en okunskap om hur gårdsförsäljning
            fungerar i praktiken. Utökad service genom e-handel är självfallet
            positivt för konsumenterna, men ersätter inte på långa vägar gårdsförsäljningen
            vi eftersträvar. E-handelssystemet tilltalar inte vare sig svenska
            eller utländska besökare. Attraktionen består i att varan säljs
            direkt till turister och andra besökare på anläggningarna. I dagsläget
            sker beställningarna en flaska i taget till respektive kund runt
            om i landet. När tillverkaren sedan distribuerar varan via beställningssortimentet
            avgår över 100 kr/flaska till Systembolaget och till logistik,
            vilket raderar ut hela vinsten. De små gårdsproducenterna diskrimineras
            fortsatt, och detta är inget som sortimentspolicyn eller e-handelssystemet
            kommer att förändra.
          </p>
          <p xml:id="i-D9uC4zJrYe4Nd6USbqpTSp">
            Vår vision och exempel från andra länder visar att den här typen
            av gårdsbutiker ofta blir små lanthandlar för närproducerade,
            ekologiska produkter som grönsaker, honung, kryddor, ost m.m.
            Gårdsbutikerna skapar härigenom positiva synergieffekter för hela
            landsbygden.
          </p>
          <head type="h2" xml:id="i-QjcShp4bp3k83T8FkxM6Wv">
            Positiva effekter av gårdsförsäljning
          </head>
          <list style="ul">
            <item xml:id="i-4FPMFRngWCsnDDZZj5fNn3">
              Gårdsbutiker skapar nya jobb i både odling, framställning och
              handel.
            </item>
            <item xml:id="i-6u5m8XpuJJKBu3mhtVQDcb">
              Landsbygden får en ny näringsgren. Gårdsbutiker bidrar därmed
              till en mer mångfasetterad landsbygd.
            </item>
            <item xml:id="i-77PNjrLiqktZj96uVMmsSS">
              Gårdsbutiker skapar en sund och livaktig landsbygdsturism.
            </item>
            <item xml:id="i-Dvw4FPQeSEdZ3eaqsRTSwJ">
              Gårdsbutiker bidrar till att själva hantverket i produktionen
              belyses och tar fokus från den vanliga masskonsumtionen.
            </item>
            <item xml:id="i-Y8um3ZhSkHCXPujfeHFhz8">
              Miljön vinner på både kortare transporter och fler bär- och fruktodlingar.
            </item>
            <item xml:id="i-Utj47m3xvwsUAwxariemnW">
              Avsättning för vilda bär inom landet skapas, exempelvis blåbär,
              lingon och hjortron.
            </item>
            <item xml:id="i-R2VHej51WcUhCWnEabcobr">
              Bättre övervakning av ålders- och nykterhetskontrollen i alla
              butiker.
            </item>
            <item xml:id="i-W5ba4SUSV9LewhcZcP9p89">
              Gårdsbutiker skapar positiva synergieffekter för andra närproducerande,
              ekologiska tillverkare.
            </item>
          </list>
        </div>
        <div type="motSignatures">
          <list>
            <item xml:id="i-9shVm2TPJKcRZgYR8nBZff" who="i-R9MuNkxgtjYredKHhh6ujV">
              Per Bill (M)
            </item>
          </list>
        </div>
      </div>
    </body>
  </text>
</TEI>
