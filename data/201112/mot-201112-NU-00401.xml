<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00401">
  <teiHeader>
    <fileDesc>
      <titleStmt>
        <title>Det svenska snuset</title>
        <author corresp="i-Bmi9XXt8ni373cdiv3K6qx">av Kenneth G Forslund (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Det svenska snuset</title>
          <idno type="rdwebb">GZ02N401</idno>
          <rs type="number">N401</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N401/text</ref>
          <ref type="dokument_url_html">http://data.riksdagen.se/dokument/GZ02N401</ref>
          <ref type="dokumentstatus_url_xml">http://data.riksdagen.se/dokumentstatus/GZ02N401</ref>
          <ref type="doc">http://data.riksdagen.se/fil/0BE39C83-5752-46F1-8598-4D04C2B38A59</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5CS4eH6653az79YYu5nFcX" type="signed"/>
        <correspContext corresp="i-5CS4eH6653az79YYu5nFcX">
          <note type="signatory" corresp="i-Bmi9XXt8ni373cdiv3K6qx"/>
        </correspContext>
        <correspAction xml:id="i-9GhwVNGQUKc6MiNSMFueGA" type="numbering">
          <date when="2011-10-10"/>
        </correspAction>
        <correspAction xml:id="i-56qkwdotM7v8q52GFahYmQ" type="submission">
          <date when="2011-10-05"/>
        </correspAction>
        <correspAction xml:id="i-DCVMhbpwtvZHbEWu8fazFA" type="transfer">
          <date when="2011-10-03"/>
        </correspAction>
        <correspAction xml:id="i-PwmLeheVg9fgntHqnnDip2" type="assigned"/>
        <correspContext corresp="i-PwmLeheVg9fgntHqnnDip2">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-EJbEmyGFupD1dVQJGNuHRi">
            Förslag till riksdagsbeslut
          </head>
          <list style="ol">
            <item xml:id="i-MjadNEfNTU7dNmNqDn9nwS">
              Riksdagen tillkännager för regeringen som sin mening vad som
              anförs i motionen om att det svenska snuset är en unik, noga kontrollerad
              och reglerad produkt som omfattas av livsmedelslagstiftningen.
            </item>
            <item xml:id="i-AXthHh2escsgjw3wz4epYU">
              Riksdagen tillkännager för regeringen som sin mening vad som
              anförs i motionen om att i stället för att Sverige ska tvinga
              EU att sluta producera snus måste produkter av den typ som svenskt
              snus tillhör föras in i EU:s tobaksdirektiv.
            </item>
            <item xml:id="i-KQ5GucQdhM2TGAcFgAxdxm">
              Riksdagen tillkännager för regeringen som sin mening vad som
              anförs i motionen om att regeringen har riksdagens fulla stöd
              i sina ansträngningar för att upphäva exportförbudet för svenskt
              snus.
            </item>
          </list>
        </div>
        <div type="motContent">
          <head xml:id="i-9g6ewPEzKdoz1qFh4bLnTM" type="h1">
            Motivering
          </head>
          <p xml:id="i-Hz7jCu7a8uh2ccXkznCd6A">
            Snus är inte hälsokost. Däremot tyder all tillgänglig forskning
            på att traditionellt svenskt snus är betydligt mindre skadligt
            än andra tobaksprodukter. Det gäller i jämförelse med cigaretter,
            tuggtobak, doftsnus och liknande tobaksprodukter. En ytterligare
            avgörande skillnad mellan snus och cigaretter är att rökning också
            omedelbart påverkar de personer som finns runt omkring rökaren.
            Konsekvenserna av passiv rökning är omfattande. När en röker så
            röker alla men en snusare har ytterst liten inverkan om ens någon
            på dem som befinner sig runt omkring.
          </p>
          <p xml:id="i-DV8deUBEwLPpptUpnxmG2C">
            Enligt undersökningar är snusandet en effektiv metod för att
            sluta röka, effektivare än till exempel olika nikotinläkemedel.
            För rökaren och omgivningen har det klara positiva hälsoeffekter
            om han eller hon slutar röka. Detta gäller även om man fortsätter
            att snusa istället och alltså inte blir helt oberoende av nikotin.
          </p>
          <head xml:id="i-L9QaS6iUGxUaLiQqGSk7R7" type="h2">
            Det svenska snuset
          </head>
          <p xml:id="i-5coFU5sNDQJXX2qL7BqXJz">
            Det svenska snuset har en flera hundra år lång tradition. Sedan
            1971 är framställning av snus reglerat i livsmedelslagstiftningen.
            Orsaken till detta är främst att traditionellt svenskt snus inte
            är en torkad produkt utan vad som ibland kallas ett blött snus.
            Det är just detta som dels gör det till en unik produkt till sin
            form dels gör att det klassas som livsmedel på grund av den höga
            halten vatten.
          </p>
          <p xml:id="i-HL5ZBKQCDYm7Nw1ybfAp7s">
            Livsmedelsklassningen gör att processen och slutprodukten är
            kontrollerad vad gäller till exempel produktstabilitet, bakteriehalt,
            förpackningar och tjänlighet över tid. Det sistnämnda gör att
            snus måste ha en bäst före märkning, vilket är ett viktigt konsumentskydd.
          </p>
          <p xml:id="i-6qRzsDrAR4N5bbxEZx5jMX">
            Det svenska snuset tillverkas idag utifrån en unik branschstandard
            som kraftigt minskat halterna av gifter och riskbeståndsdelar.
          </p>
          <head xml:id="i-UR44nmGgh6UNy3qjvBSZcJ" type="h2">
            EU och snus
          </head>
          <p xml:id="i-Ubui3AmsBy1SFAAosvueUH">
            Sverige blev medlem i EU 1995 men redan 1992 införde EU förbud
            mot det svenska snuset. I de svenska medlemskapsförhandlingarna
            gavs Sverige ett undantag som gör att vi kan behålla snuset. Däremot
            råder exportförbud till andra EU-länder.
          </p>
          <p xml:id="i-AFmKrLjCrJAukAKe2KHsDy">
            Detta gör att det i praktiken råder ett monopol för cigaretter,
            ett monopol vars fortlevnad stöds aktivt av EU-kommissionen trots
            att hälsoriskerna är så uppenbart stora med rökning till och med
            för den som inte röker men vistas i rökiga miljöer. EU ger också
            jordbruksstöd till tobaksodling, tobak som sedan används i cigarettproduktion.
            Cigaretterna är alltså både skyddade och subventionerade av EU
            samtidigt som svenskt snus hårdnackat förbjuds.
          </p>
          <p xml:id="i-CATMyBZ6bGpFdgQRQt7Fmh">
            EU-kommissionen har till och med gått så långt att den i en skrivelse
            till Sverige uppmanar Sverige att snus inte ska omfattas av livsmedelslagstiftningen
            utan istället regleras av EU:s tobaksdirektiv. En sådan ändring
            skulle försvaga konsumentskyddet, och mycket tyder på att de tillsatser
            som idag används i snus skulle bli olagliga att använda då de
            inte är tillåtna i cigaretter.
          </p>
          <p xml:id="i-94vaz3ai51BZ4mSHJaXdvj">
            Resultatet om Sverige följer EU-kommissionen skulle bli att Sverige
            har undantag som låter oss ha snus men att det inte längre går
            att tillverka.
          </p>
          <p xml:id="i-RKfCecqLRT5pMN6WfJhsq9">
            Istället för att avskaffa produktionen av snus av svensk blöt
            typ genom en blind tillämpning av tobaksdirektivet borde tobaksdirektivet
            ändras. Den reglering och kvalitetssäkring som finns för svenskt
            snus borde arbetas in i EU:s tobaksdirektiv. Därigenom skulle
            cigaretternas monopol brytas.
          </p>
          <head xml:id="i-6E18dX8VQNBFnGnNQ8Fv2n" type="h2">
            En svenska regerings agerande
          </head>
          <p xml:id="i-zSxJLvh5EujsWV8f7WoC5">
            Svenska regeringar med olika politiska inriktningar har jobbat
            enträget gentemot EU-kommissionen för att få förståelse för det
            svenska snuset. Den nuvarande regeringen har genom handelsministern
            under det senaste dryga året ökat ansträngningarna väsentligt.
          </p>
          <p xml:id="i-QRCNJJHrw9h867x35i2fKf">
            Målet för ansträngningarna är ytterst att lyckas avskaffa exportförbudet
            för det svenska snuset och att det ska få säljas över hela EU.
          </p>
          <p xml:id="i-FXLVNkjFwFXWKkYz6KMGbm">
            Regeringen gör ett mycket bra jobb med detta och det är viktigt
            för dess möjligheter att vara framgångsrik i detta arbete att
            det klart och tydligt framgår att den har riksdagens stöd.
          </p>
        </div>
        <div type="motSignatures">
          <list>
            <item xml:id="i-C9AkNLuHhXVXriwZq8vden" who="i-Bmi9XXt8ni373cdiv3K6qx">
              Kenneth G Forslund (S)
            </item>
          </list>
        </div>
      </div>
    </body>
  </text>
</TEI>
