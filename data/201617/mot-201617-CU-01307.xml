<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-01307">
  <teiHeader>
    <fileDesc>
      <titleStmt>
        <title>Om tredje stycket i 4 kap. 6 § miljöbalken</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1307 av Jan Lindholm (MP)</title>
          <idno type="rdwebb">H4021307</idno>
          <rs type="number">1307</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H4021307/text</ref>
          <ref type="dokument_url_html">http://data.riksdagen.se/dokument/H4021307</ref>
          <ref type="dokumentstatus_url_xml">http://data.riksdagen.se/dokumentstatus/H4021307</ref>
          <ref type="docx">http://data.riksdagen.se/fil/51764A03-0312-4164-A8B6-01DCD7B1AF71</ref>
          <ref type="pdf">http://data.riksdagen.se/fil/E04689AF-20CC-40B9-931B-A875EED53D6F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-AFddVY6xo3uGJaBByNU3d8" type="signed"/>
        <correspContext corresp="i-AFddVY6xo3uGJaBByNU3d8">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-CjtqSZEhm4wrWmNkBW9RnF" type="submitted">
          <date when="2016-10-04"/>
          <time when="12:35:39"/>
        </correspAction>
        <correspAction xml:id="i-4KVzNYhUezAaGiUq6fHTYH" type="reviewed">
          <date when="2016-10-04"/>
          <time when="13:48:52"/>
        </correspAction>
        <correspAction xml:id="i-JfK31J4CGt6JFccisaYaN" type="referred">
          <date when="2016-10-14"/>
        </correspAction>
        <correspAction xml:id="i-C2hqYJBC9oGdFUA2J3CtmY" type="assigned">
          <date when="2018-06-13"/>
          <time when="16:46:42"/>
        </correspAction>
        <correspContext corresp="i-C2hqYJBC9oGdFUA2J3CtmY">
          <ref type="assignedTo">Civilutskottet</ref>
        </correspContext>
        <correspAction xml:id="i-THWViheusSPHzgw6uvFcob" type="behandlas_i"/>
        <correspContext corresp="i-THWViheusSPHzgw6uvFcob">
          <ref type="uppgift">2017/18:CU13</ref>
          <ref type="ref_dok_id">H501CU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU13</ref>
          <ref type="ref_dok_titel">Hushållning med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TRG6YQWNigUo9S8HZrcA1A" type="behandlas_i"/>
        <correspContext corresp="i-TRG6YQWNigUo9S8HZrcA1A">
          <ref type="uppgift">2017/18:CU31</ref>
          <ref type="ref_dok_id">H501CU31</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU31</ref>
          <ref type="ref_dok_titel">Vattenmiljö och vattenkraft m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:1307 av Jan Lindholm (MP) Om tredje
          stycket i 4 kap. 6 § miljöbalken
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-8thH3eQMBrQ5pfgPY57kkk">
            Förslag till riksdagsbeslut
          </head>
          <list>
            <item xml:id="i-8U9EBBHiFMs3DTkbaVATg8" sortKey="Yrkande 1">
              Riksdagen ställer sig bakom det som anförs i motionen om fördelen
              med att stryka tredje stycket i 4 kap. 6 § miljöbalken och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-Q1Qit8ZQezCNTv4WhPUMCM" type="h1">
            Tidigare behandling
          </head>
          <p xml:id="i-Q2aAyk8MwCCQeDKCzWPZLX">
            Detta yrkande har civilutskottet och riksdagen i princip redan
            ställt sig bakom. Motionsyrkandet avslogs i juni 2012 med motivering
            att regeringen då kompletterat ett utredningsuppdrag för att lösa
            frågan. I utskottets argumentation framgår tydligt att regeringen
            förväntas återkomma med förslag som tillfredsställer motionen.
          </p>
          <head xml:id="i-Pr1SaSpd8RxVkR61ukAmFj" type="h1">
            Bakgrund
          </head>
          <p xml:id="i-TSpWVvMpHokXW7pbd2tLRe">
            Skyddet för de i miljöbalkens 4 kap. 6 § uppräknade älvar och
            älvsträckor är mycket starkt. Riksdagen har ett flertal gånger
            exempelvis uttryckt att produktionsmålet för vattenkraften är
            uppnått. Ett flertal mål där exploatörer med hänvisning till skyddets
            undantag i tredje stycket försökt få till stånd mindre utbyggnader
            har avvisats. Enligt Kammarkollegiet kan undantagsformuleringen
            idag betraktas som obsolet. Deras uppfattning är att tredje stycket
            kan strykas ur paragrafen.
          </p>
          <head xml:id="i-Tj4QFwhLoKFQxcVRRtLaBM" type="h1">
            Om det tredje styckets skadliga inverkan
          </head>
          <p xml:id="i-EE8282rjDgRrbCpMUjq1tQ">
            Miljöbalkens fjärde kapitel om ”särskilda bestämmelser för hushållning
            med mark och vatten för vissa områden i landet” innehåller bestämmelser
            om skydd för vissa utpekade värden samt utpekade områden. I den
            sjätte paragrafen fastslås: ”Vattenkraftverk samt vattenreglering
            eller vattenöverledning för kraftändamål får inte utföras i nationalälvarna
            Torneälven, Kalixälven, Piteälven och Vindelälven med tillhörande
            vattenområden, källflöden och biflöden samt i följande vattenområden
            med tillhörande käll- och biflöden.”
          </p>
          <p xml:id="i-Xq8qy9vd2KCmbQNvxtf9au">
            De i första stycket uppräknade älvarna och biflödena är följande:
          </p>
          <list style="ul">
            <item xml:id="i-TxBmwhZzkgRpLifm25WHyj">
              I Dalälven: Västerdalälven uppströms Hummelforsen och Österdalälven
              uppströms Trängslet
            </item>
            <item xml:id="i-Xektys6Qgr8tdWWzF7sHYh">
              I Ljusnan: Voxnan uppströms Vallhaga
            </item>
            <item xml:id="i-X6htxRG3CAmRQAdboZo4FB">
              I Ljungan: Ljungan uppströms Storsjön samt Gimån uppströms Holmsjön
            </item>
            <item xml:id="i-QY8Yd2J2vx48Le49fw9QFB">
              I Indalsälven: Åreälven, Ammerån, Storån-Dammån samt Hårkan
            </item>
            <item xml:id="i-DkD7xNQ6R9txRogXibfGt5">
              I Ångermanälven: Lejarälven, Storån uppströms Klumpvattnet, Långselån-Rörströmsälven,
              Saxån, Ransarån uppströms Ransarn samt Vojmån uppströms Vojmsjön
            </item>
            <item xml:id="i-6WD9ttizzyxbCdsS79D6tG">
              I Vapstälven: Moälven, Lögdeälven och Öreälven
            </item>
            <item xml:id="i-RvnqXU1bPRxaNpabmXij4C">
              I Umeälven: Tärnaån, Girjesån och Juktån uppströms Fjosoken och
              Sävarån
            </item>
            <item xml:id="i-6B1yJKcn174vVQnHhr8PK4">
              I Skellefteälven: källflödena uppströms Sädvajaure respektive
              Riebnes samt Malån, Byskeälven och Åbyälven
            </item>
            <item xml:id="i-T6DEEUdqREj75S8ocSFhVX">
              I Luleälven: Stora Luleälven uppströms Akkajaure, Lilla Luleälven
              uppströms Skalka och Tjaktjajaure samt Pärlälven
            </item>
            <item xml:id="i-KTd8TanRScAkMk6Z1ogFPM">
              I Råneälven: Emån, Bräkneån, Mörrumsån och Fylleån
            </item>
            <item xml:id="i-Btqic3dufeELCqTrNkbqSV">
              I Enningdalsälven: Enningdalsälven uppströms riksgränsen till
              Norge
            </item>
          </list>
          <p xml:id="i-Y6sMjbdTu2f9TiWshyGovW">
            Stycke två i samma paragraf klargör: ”Vattenkraftverk samt vattenreglering
            eller vattenöverledning för kraftändamål får inte heller utföras
            i följande älvsträckor:”
          </p>
          <p xml:id="i-BYFcqKuw5BQeHLXNwvaHVQ">
            Därefter följer på samma sätt som i stycke ett en uppräkning
            på de älvar och älvsträckor som omfattas av regeln:
          </p>
          <list style="ul">
            <item xml:id="i-DGyLf64MFym3KawTKcbwyd">
              I Klarälven: sträckan mellan Höljes och Edebäck
            </item>
            <item xml:id="i-B1o6biSAfHEvrVq9dSDPri">
              I Dalälven: Västerdalälven nedströms Skiffsforsen samt Dalälven
              nedströms Näs bruk
            </item>
            <item xml:id="i-MrjUToCa4PerHU9onGwoTc">
              I Ljusnan: sträckan mellan Hede och Svegsjön samt sträckan mellan
              Laforsen och Arbråsjöarna
            </item>
            <item xml:id="i-3pxbJ65yKyW3MwNNgKpcqq">
              I Ljungan: sträckan mellan Havern och Holmsjön samt sträckan
              nedströms Viforsen
            </item>
            <item xml:id="i-5eGivfD7tutd8oPeMAW4Gp">
              I Indalsälven: Långan nedströms Landösjön
            </item>
            <item xml:id="i-AjUZfM6vPrnwpwRTJz2x5W">
              I Ångermanälven: Faxälven mellan Edsele och Helgumsjön
            </item>
            <item xml:id="i-YThJBSdSpDgFakQqmySrtp">
              I Umeälven: Tärnaforsen mellan Stor-Laisan och Gäuta
            </item>
          </list>
          <p xml:id="i-TGQerBDSyXdd7DQKe5eDse">
            Miljöbalken är med andra ord mycket tydlig med att det inte får
            företas någon reglering, någon överföring av vatten och inte något
            byggande av vattenkraftverk i de utpekade älvsträckor som räknas
            upp i paragrafens första två stycken. I praktiken gör dock kraftbolagen
            ständiga försök att exploatera i just dessa vatten. Sedan el-certifikaten
            infördes tycks bolagen ha outtömliga ekonomiska resurser att driva
            även fullständigt hopplösa processer.
          </p>
          <p xml:id="i-H9155BZFFPfitAjxDy5YyT">
            Att man kringgår lagens tydliga intension att skydda och bevara
            fritt strömmande vatten och de ekosystem de uppräknade älvsträckorna
            representerar beror på paragrafens tredje och sista stycke som
            lyder som följer: ”Första och andra stycket gäller inte vattenverksamhet
            som förorsakar endast obetydlig miljöpåverkan.”
          </p>
          <p xml:id="i-1k7xJuNZuMAAX8eHwKKYJ">
            Denna till synes harmlösa formulering innebär att kraftbolagen
            med påståendet att en ny exploatering endast innebär en obetydlig
            påverkan kan starta processer i alla dessa älvsträckor där de
            ser en möjlighet att göra stora vinster. Vid dessa processer hävdar
            vattenkraftsbolagen ibland lagar som är över hundra år gamla och
            lägger fram dokument som kan vara många hundra år gamla. På alla
            sätt försöker man hävda att den moderna lagstiftningen inte gäller
            dem. Det är orimligt att våra domstolar skall ägna så mycket tid
            åt dessa processer och därför bör det tredje stycket snarast utgå
            ur 6 § i miljöbalkens 4 kap. Detta har en enig riksdag redan indirekt
            uttryckt som sin uppfattning genom beslut 2012 där motionen avslogs
            med motiveringen att en snabbutredning tillsats för att lösa frågan.
          </p>
          <head xml:id="i-9t4vQhbQZLwyeQ2YCXFtjD" type="h1">
            Moderna miljökrav måste gälla alla
          </head>
          <p xml:id="i-TxTrkeQfccZK42Rrs7PRga">
            I Dalälven bryter kraftbolagen mot vår moderna lagstiftning och
            länsstyrelsen klarar inte av att ta upp kampen om den miljö riksdagen
            beslutat att värna. I Jämtland sker samma sak. På många håll i
            landet tar kraftbolagen för sig utan hänsyn till gällande lag.
            Samhället har inte resurser nog att bemöta deras framfart och
            skadorna är redan skedda när väl domstolarna har hunnit fram.
            Så kan vi inte ha det.
          </p>
          <p xml:id="i-PTbUNZVCHt5hSAMJXTti3p">
            De övergångsbestämmelser och gamla undantag som hävdas i domstolarna
            kostar samhället stora summor att behandla och i stort sett är
            det frågor som inte borde behöva tas till rättslig prövning. EU
            håller ögonen på Sverige och anser att vi skall följa de lagar
            som gäller i vårt land. Undantagen är obegripliga när man ser
            hur de praktiseras.
          </p>
          <head xml:id="i-wdpZiGxrtZAHaRngFNy7r" type="h1">
            Eventuellt missförstånd
          </head>
          <p xml:id="i-JZh2A5PWNSKfq7oSesaeCX">
            De kontakter jag haft sedan 2012 gör att jag befarar ett beklagligt
            missförstånd. En utmönstring av tredje stycket, det vill säga
            undantagsformuleringen i skyddet enligt MB 4 kap. 6 § påverkar
            inte på något sätt frågor kring redan befintliga kraftstationer.
            Det finns därför inga sakliga motiv för att blanda ihop denna
            fråga med genomförandet av EU:s vattendirektiv. En strykning av
            undantaget har inte heller någon koppling till eventuella önskemål
            av nyetablering av vattenkraft i andra vattendrag än de MB 4 kap.
            6 § uppräknade. Tyvärr har alla argument som departementet använt
            för att motsätta sig en strykning av undantaget handlat om frågor
            utanför undantagets verkan. Det menar jag visar på ett beklagligt
            missförstånd i sakfrågan.
          </p>
          <head xml:id="i-4kPiULNkzaUY1cSTmVgcWW" type="h1">
            Motivering
          </head>
          <p xml:id="i-6ALrBZ22G8xGLx9w2eJYj4">
            På grund av undantagsformuleringen i tredje stycket drabbas rättsväsendet
            av ett stort antal processer som bara kan sluta med avslag. Det
            kostar samhället stora resurser och låser kompetenser som skulle
            behövas för viktigare uppgifter. Detta är den mycket konkreta
            bild Kammarkollegiet ger och som är den ursprungliga bakgrunden
            till att ärendet startades i form av en motion 2011.
          </p>
          <p xml:id="i-FQtqb3Xw2ZBFyqfXTWPtSM">
            Utredaren lämnade sitt förslag i början av 2013. Utredningen
            har remissbehandlats och de flesta berörda har yttrat sig. Alla
            inklusive utredaren är överens om att den nuvarande ordningen
            utgör ett problem utom de två yttranden som kommer från advokater
            som företräder kraftindustrin.
          </p>
          <p xml:id="i-SJ2ZtGCSUrVKqGqXpKFbar">
            Hur problemet skall lösas har man dock något olika uppfattningar
            om. Flera tunga remissinstanser anser dock att det ursprungliga
            förslaget att ta bort tredje stycket är det enklaste och tydligaste
            sätet att hantera problemet.
          </p>
          <p xml:id="i-FXaLsuLQtMAP5bv5ddRbLQ">
            Samtliga remissvar fanns tillgängliga i slutet av maj 2013 och
            riksdagen väntar sedan dess på regeringens lagrådsremiss. Alliansregeringens
            nu avgångne miljöminister uttryckte i en interpellationsdebatt
            viss tillförsikt inför framtagandet av en proposition men tyvärr
            kom aldrig någon sådan. Att riksdagsmajoriteten efter valet 2014
            är något förändrad och att vi fått en ny regering borde inte innebära
            något problem för denna fråga eftersom det var ett enigt utskott
            och en enig riksdag som tvingade den dåvarande regeringen att
            ge ett tilläggsuppdrag kring denna fråga för att göra en rimlig
            skrivning i betänkandet möjlig.
          </p>
          <p xml:id="i-8nR3FNEoUuHo1v8KymTXrh">
            Att vi bytt regering borde inte på något sätt påverka bedömningen
            av vikten av att avlasta Kammarkollegiet onödigt arbete på grund
            av en obsolet lagstiftning. Riksdagen bör därför än en gång ge
            regeringen till känna att man förväntar sig en snabb hantering
            och ett förslag som löser det problem riksdagen redan 2012 beställde
            en lösning på.
          </p>
        </div>
        <div type="motSignatures">
          <list>
            <item xml:id="i-Ayrrot4Xyy7hDBfYPyEszQ">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
