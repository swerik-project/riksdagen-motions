<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00343">
  <teiHeader>
    <fileDesc>
      <titleStmt>
        <title>Vissa villkor vid biståndsavtal</title>
        <author>Martin Olsson och Ulla Tillander</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa villkor vid biståndsavtal</title>
          <idno type="rdwebb">G802343</idno>
          <rs type="number">343</rs>
          <ref type="dokument_url_text">http://data.riksdagen.se/dokument/G802343/text</ref>
          <ref type="dokument_url_html">http://data.riksdagen.se/dokument/G802343</ref>
          <ref type="dokumentstatus_url_xml">http://data.riksdagen.se/dokumentstatus/G802343</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-SD9pkoqRT5Wh44pQmYMCqD</idno>
            <name>ULLA TILLANDER</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JaFScKqX3WQFcVpGtCfq8J" type="signed"/>
        <correspContext corresp="i-JaFScKqX3WQFcVpGtCfq8J">
          <note type="signatory" corresp="r-0"/>
          <note type="signatory" corresp="i-SD9pkoqRT5Wh44pQmYMCqD"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__343/mot_198485__343-001.pdf"/>
      <fw xml:id="i-H2qAn9owHpyAmdwJXZoEYe">
        Mot. 1984/85:343 2
      </fw>
      <div xml:id="i-CPa3oYCWpAGWbHic6NHTzt" type="motHeader">
        <div xml:id="i-51dxqCFPUyDaZGecoqN6c4" type="motTitle"/>
        <div xml:id="i-Fssz9mkw6LhRc1XPSufqQh" type="motSubmissionInfo"/>
      </div>
      <div xml:id="i-2nRAA1y35e2PbLQP6bUuxd" type="motBody">
        <div xml:id="i-ErWKezKhWXQSzW6tThq8Y2">
          <p xml:id="i-WgT6QE6D2DMYstZcEzqBRy">
            Mot. 1984/85
          </p>
          <p xml:id="i-V9Fa5Gd5LHUpVhz27kerk9">
            343-351 Motion
          </p>
          <p xml:id="i-WJCVpFTbwdB7iAv6eLC1FK">
            1984/85:343
          </p>
          <p xml:id="i-WeaYZpi1P4gveC6NCTpvEJ">
            Martin Olsson och Ulla Tillander Vissa villkor vid biståndsavtal
          </p>
          <p xml:id="i-NPjk1p8EGQK2x3UCSDu6jH">
            Sveriges stöd till internationellt utvecklingssamarbete — jämte
            frivilliga insatser — är vårt lands bidrag till att inom ramen
            för solidariteten hjälpa åtminstone en del av de många människor
            i u-länderna som lever under materiellt mycket svåra förhållanden.
            Vår strävan måste vara att vårt u-landsbistånd verkligen går till
            ändamål som dels lindrar den akuta nöden, dels successivt leder
            till bättre förhållanden för de fattigaste människorna samt till
            en positiv utveckling i dessa länder. Både för de nödlidande människorna
            och för att bevara och helst förstärka opinionen för svenskt stöd
            till u-länderna är det väsentligt att vi i vårt land kan lita
            på att våra satsningar ger avsedda effekter. Ibland har det förekommit
            förhållanden som gjort att det funnits anledning att starkt betvivla
            att vårt bistånd fått avsedda effekter eller använts på lämpligaste
            sätt. Inte minst när vi kunnat se att länder som vi hjälpt med
            mycket stora belopp och projekt ansett sig haft ekonomiska resurser
            för omfattande militära satsningar och även bedrivit anfallskrig
            och ockuperat grannländer eller t.o.m. haft arméer på andra kontinenter,
            ifrågasätter många i vårt land — med all rätt — om verkligen de
            bidrag vi lämnar, och att de projekt vi deltar i, ger avsedda
            effekter och är motiverade. På motsvarande sätt har det ifrågasatts
            om vårt stöd — utöver det rent humanitära — kan ge avsedda resultat
            i länder där grundläggande mänskliga fri- och rättigheter undertrycks.
            Under en följd av år fick exempelvis Cuba svenskt stöd trots att
            landet hade råd att delta i krigsoperationer i Afrika och trots
            att utvecklingen knappast gick i riktning mot ökade mänskliga
            fri- och rättigheter. Under motstånd från socialdemokraterna och
            vpk fattades dock under 1970-talet ett riksdagsbeslut om att Sverige
            inte skulle ingå nytt biståndsavtal med Cuba. Vietnam är ett annat
            och mycket aktuellt exempel. Under de år Sverige bidragit med
            miljarder kronor till främst uppbyggande av ett pappersbruk och
            allt vad till detta hör, har enpartidiktaturen skärpts, flyktingskarorna
            varit mycket stora på grund av brist på mänskliga rättigheter
            och Kampuchea anfallits, erövrats och ockuperats. Det är en ockupation
            och krigshandlingar som man nu efter sex år inte kan skönja något
            slut på. Trots de inträffade händelserna har biståndssamarbetet
            fortsatt och utvidgats samt ytterligare stöd diskuterats. Exempel
            finns även på andra mottagarländer där de mänskliga rättigheter-
            na undertryckts på ett oroväckande sätt. För att svensk opinion
            och svenska skattebetalare — trots underskott i
          </p>
          <p xml:id="i-LeNDQu7N4RHZHmxRJ5aWAr">
            1 Riksdagen 1984/85.3 saml. Nr 343-351
          </p>
          <pb facs="riksdagen-motions-pdf/data/198485/mot_198485__343/mot_198485__343-002.pdf"/>
          <p xml:id="i-DxZBTnCNUiYCMSpDcpHQRM">
            statsbudgeten och problem med bytesbalansen — skall vara beredda
            till fortsatta stora satsningar på u-landsstöd är det nödvändigt
            att stödet till olika u-länder upplevs som meningsfullt. Vi vill
            nu åter motionsledes ta upp frågan om möjligheter att ompröva
            och eventuellt avbryta svenskt bistånd till krigförande länder
            och länder som undertrycker de mänskliga rättigheterna. Det finns
            även andra skäl emot bistånd till krigförande länder. Vårt land
            har med rätta stränga restriktioner för vapenexport och vi slår
            vakt om vår alliansfrihet och vår neutralitet. Därför är det konsekvent,
            ja starkt motiverat, att svenskt stöd till ett krigförande u-land
            inte fortsätter att utgå som om inget speciellt inträffat. Vapenexporten
            är reglerad och tillåts bl. a. inte till länder som befinner sig
            i krig eller länder inom oroliga områden i världen eller länder
            där vapnen kan komma att användas mot exempelvis minoriteter.
            Eftersom varje stöd — utöver det rent humanitära — kan vara ett
            indirekt stöd för att bättre klara även en krigssituation borde
            det egentligen vara nästan lika självklart att vi omprövar eller
            stoppar bistånd till sådana länder som att vapenexport är otillåten.
            Omprövning av biståndsavtal när ett mottagarland deltar i krig,
            främst anfallskrig, borde vara motiverat bl. a. för att inte vårt
            neutrala land skall anses stödja den ena sidan i en konflikt.
            Även om vårt u-landsstöd inte har någon som helst militär inriktning
            riskerar vi att länder som får stöd till projekt av olika slag
            själva därigenom kan ha möjlighet att satsa mer på det militära
            området. I vart fall kan det antas att länder som har råd till
            omfattande militära satsningar, anfallskrig och ockupation, även
            har råd att satsa på utvecklande projekt — om viljan finns. Vi
            vill föreslå att i alla avtal om bistånd intas en klausul innebärande
            ett förbehåll för vårt land att ompröva biståndet om mottagarlandet
            deltar i krigsoperationer eller om de mänskliga rättigheterna
            undertrycks eller om förutsättningarna för biståndet av andra
            anledningar avsevärt förändrats. Omprövningen skall kunna leda
            till endera att biståndet får fortsätta eller att det begränsas
            eller helt avbryts. Ockupation av annan stat eller del därav måste
            ses som en form av krigssituation. Om de av oss nämnda förhållandena
            råder redan när det är aktuellt att upprätta samarbetsavtal eller
            förnya avtal måste det finnas alldeles särskilda skäl för att
            biståndsavtal skall ingås eller förlängas. Vi vill även påpeka
            att Sverige enligt FN-stadgan åtagit sig att verka för fred och
            mänskliga rättigheter. Då är det naturligt att även vårt — jämfört
            med de flesta andra givarländers— stora bistånd till u-länderna
            skall vara medel för att verka för dessa strävanden. Det finns
            även anledning erinra om att Europarådsförsamlingen för snart
            två år sedan antagit rekommendationer angående biståndssamarbete
            och dess omprövning som överensstämmer med de förslag vi nu och
            tidigare framfört motionsledes. Trots att det borde vara självklart
            för alla att svenskt u-landsbistånd skall
          </p>
          <pb facs="riksdagen-motions-pdf/data/198485/mot_198485__343/mot_198485__343-003.pdf"/>
          <fw xml:id="i-J3769dKzdfdnCsqHJ5M9qR">
            Mot. 1984/85:343 3
          </fw>
          <p xml:id="i-8HxsQwrm43GtUyUgwhx9tj">
            omprövas och endast i speciella fall kunna få fortsätta att utgå
            till u-länder som bedriver anfallskrig avstyrkte utrikesutskottets
            majoritet (UU 1983/ 84:15) vår fjolårsmotion (motion 1983/84:1171).
            Utskottet framhöll i avslags- motiveringen (s. 25):
          </p>
          <p xml:id="i-3PXoabYAmsvtq1qZuxCejB">
            I fråga om avbrytande av bistånd till länder som bedriver anfallskrig
            har riksdagen varit av meningen att allmängiltiga och entydiga
            regler för sådana fall inte kan fastställas utan att en prövning
            sist och slutligen måste göras i de enskilda fallen. Vårt motionskrav
            då — liksom i denna motion — var att våra avtal om u-landsbistånd
            skall innehålla förbehåll som ger oss som den ena parten i ett
            avtalsförhållande rätt att ompröva avtalet om mottagarlandet bedriver
            anfallskrig m. m. Detta förbehåll innebär inte ”allmängiltiga
            och entydiga regler” utan ger oss formell rätt till den omprövning
            som vi — liksom utskottsmajoriteten — anser ”måste göras i det
            enskilda fallet”. Sammanfattningsvis anser vi att det av bl. a.
            följande skäl är väsentligt att Sverige i framtiden förbehåller
            sig rätt till omprövning av biståndsavtal vid krigssituationer,
            ockupationer av andra länder eller vid förtryck av grundläg- gande
            mänskliga rättigheter m. m. för att
          </p>
          <p xml:id="i-NojbwxBmsr8tk21rMb9z1w">
            — mottagarlandet skall vara medvetet om att vi kommer att göra
            omprövning om nämnda situationer uppstår, — motverka att krig
            startas och mänskliga rättigheter undertrycks, — undvika att vi
            stödjer någon part i en väpnad konflikt, — vi skall verka för
            fredlig och demokratisk utveckling, —- vårt bistånd skall vara
            meningsfullt, — svenska folket skall vara positivt till u-landsbistånd.
          </p>
          <p xml:id="i-PSKN8VCrvojoe7eVSbou3e">
            Sverige framstår som — och vill vara — en av de främsta förespråkarna
            för avspänning mellan nationerna, för fredlig utveckling och för
            förbättring av mänskliga rättigheter. Även därför är det nödvändigt
            att vi betonar detta när det gäller förutsättningarna för vårt
            u-landsstöd. Med hänvisning till det anförda hemställs att riksdagen
            som sin mening ger regeringen till känna vad som i motionen anförts
            om att Sverige vid ingående eller förlängning av biståndsavtal
            med u-länder förbehåller sig rätt till omprövning av avtalet om
            mottagarlandet deltar i krigsoperationer eller under- trycker
            grundläggande mänskliga fri- och rättigheter eller om förutsättningarna
            för biståndet av andra anledningar avsevärt förändrats.
          </p>
          <p xml:id="i-JJRopTrbuUkNziR26XqPrC">
            Stockholm den 11 januari 1985
          </p>
          <p xml:id="i-V4Du55QEtJE5wa24wchFuR">
            MARTIN OLSSON (c) ULLA TILLANDER (c)
          </p>
          <p xml:id="i-XStSyUx9hYWYbMc8vV5eVi">
            1" Riksdagen 1984/85.3 saml. Nr 343-351
          </p>
        </div>
      </div>
    </body>
  </text>
</TEI>
