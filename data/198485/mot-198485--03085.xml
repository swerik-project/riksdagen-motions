<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--03085">
  <teiHeader>
    <fileDesc>
      <titleStmt>
        <title>Barns ansvar för rättegångskostnader i mål om underhåll (prop.</title>
        <author>Per Israelsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barns ansvar för rättegångskostnader i mål om underhåll (prop.</title>
          <idno type="rdwebb">G8023085</idno>
          <rs type="number">3085</rs>
          <ref type="dokument_url_text">http://data.riksdagen.se/dokument/G8023085/text</ref>
          <ref type="dokument_url_html">http://data.riksdagen.se/dokument/G8023085</ref>
          <ref type="dokumentstatus_url_xml">http://data.riksdagen.se/dokumentstatus/G8023085</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5LPYJVaU1UmZUYsBuqRTp5" type="signed"/>
        <correspContext corresp="i-5LPYJVaU1UmZUYsBuqRTp5">
          <note type="signatory" corresp="i-BiXbgRR8YzdywCma6BzTez"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__3085/mot_198485__3085-001.pdf"/>
      <fw xml:id="i-Vb8UwFcVZM6zHLJ3RmKuwt">
        Mot. 1984/85:3085 8
      </fw>
      <div xml:id="i-AyaMKex7f3ia7N8CyqRy8t" type="motHeader">
        <div xml:id="i-HL7G1CbEURjfbuanCMMuaC" type="motTitle"/>
        <div xml:id="i-EMPyVBqZuqfTR7izcGhkRM" type="motSubmissionInfo"/>
      </div>
      <div xml:id="i-Uo5qE1UvN8HbegxRErJzhH" type="motBody">
        <div xml:id="i-FUaXmyuXKQfU5YaPzaYQ27">
          <p xml:id="i-Ep6dbhCqcUXFs4zrZJUZCu">
            Motion
          </p>
          <p xml:id="i-8swKjTiKYmysULijCVKzrh">
            1984/85:3085
          </p>
          <p xml:id="i-VY8cLfpL9PKWyyFYDiS7te">
            Per Israelsson Barns ansvar för rättegångskostnader i mål om
            underhåll (prop. 1984/85:163)
          </p>
          <p xml:id="i-DRePAzpLB48nDEc3Xiw57j">
            I propositionen konstateras att i tvistemål vid domstol om underhåll
            till barn, barnet anses vara en av parterna i målet. Det innebär
            att, när barnet blir tappande part, barnet också blir skyldigt
            att ersätta den vinnande motpartens rättegångskostnader. Det ter
            sig stötande att ett omyndigt barn, som inte själv har varit kapabelt
            att föra sin talan, belastas med motpartens rättegångskostnader.
            För att söka råda bot på detta förhållande så har regeringen lagt
            ifrågavarande proposition som innebär att när det finns särskilda
            skäl skall parterna bära sina egna rättegångskostnader om barnet
            är tappande part. Om sådana särskilda skäl inte föreligger men
            den ena föräldern varaktigt bor samman med barnet så skall den
            föräldern som sammanbor med barnet ersätta den vinnande motparten
            för dennes rätte- gångskostnader. För min del delar jag föredragande
            statsrådets mening att det ter sig stötande att barn skall belastas
            med en vinnande motparts rättegångskostna- der. Jag ser den lösning
            som föreslås i propositionen som en etapplösning som jag också
            för min del övergångsvis kan godta. I propositionen antyds också
            att den framlagts av angelägenhetsskäl utan avvaktan av utgången
            av den beredning som pågår i regeringens kansli om bl. a. förhandsbesked
            om skäligheten av visst underhållsbidrag från försäkringskassorna.
            Jag vill för min del tolka detta så att regeringen senare är beredd
            att framlägga en mera långtgående och slutlig lösning av de problem
            som tas upp i den nu aktuella propositionen. Det är alltjämt så
            — och kommer med stor säkerhet också att så förbli — att det är
            föräldrarna som har det primära ansvaret för sina barns underhåll
            och vård. I det fall att föräldrarna lever åtskilda har den förälder
            som inte har vårdnaden skyldighet att, i förhållande till sin
            betalningsförmåga, betala » underhåll till den som har vårdnaden.
            Sträcker sig inte den aktuella betalningsförmågan upp till en
            viss normerad nivå så går samhället via försäkringskassan in med
            utfyllnad genom bidragsförskott. Bidragsförskot- tet är ett uttryck
            för att också samhället anser sig ha ett ansvar för att alla barn
            tillförsäkras en viss miniminivå i fråga om försörjningen. Enligt
            min mening måste samhället tillförsäkra alla sina medborgare en
            jämlik försörjning och utbildning och att kostnaderna härför skall
            bäras solidariskt av den vuxna delen av befolkningen. Civilrättsliga
            processer om fördelningen av underhållet till barn borde inte
            behöva förekomma. Fördelningen av den primära försörjningsbördan
            mellan föräldrarna borde
          </p>
          <pb facs="riksdagen-motions-pdf/data/198485/mot_198485__3085/mot_198485__3085-002.pdf"/>
          <p xml:id="i-WaSbviK5R2bQRe3XofPs37">
            kunna ske inom ramen för det allmänna försäkringssystemet. En
            normering, som i praktiken redan görs, vad gäller bidragens storlek
            och vad varje vuxen behöver behålla för sin försörjning bör kunna
            ske inom ramen för försäk- ringssystemet. Möjlighet att överklaga
            beslut i försäkringskassa i vad gäller bidrag till barn skall
            självklart finnas också inom ramen för ett sådant system. Som
            också sägs i propositionen påverkar försäkringskassornas normering
            redan nu möjligheterna för parterna att disponera sina anspråk,
            varför de vårdnadsprocesser som förs inte kan anses vara helt
            dispositiva. I propositionen nämns ensamförälderkommitténs betänkande
            (SOU 1983:51). Kommittén har föreslagit en samordnad administration
            för under- hållsbidrag och bidragsförskott. Kommittén har föreslagit
            att prövningen av frågor om underhållsbidrag förs över till försäkringskassorna.
            Tvister om underhållsbidrag föreslås prövade vid försäkringskassorna
            och inte, som nu, i allmän domstol. Överklagande skulle kunna
            ske till försäkringsdomstol. Jag tror att en lösning i linje med
            ensamförälderkommitténs förslag skulle vara en mera slutlig lösning
            på de problem med motpartens rättegångskostnader som tas upp i
            propositionen. Jag utgår då ifrån att den normering som skall
            ligga till grund för försäkringskassornas bedömning blir förhållandevis
            generös. De allmänna domstolarna skulle få en betydande avlastning
            genom att tvistemålen om vårdnadsbidrag försvann. Nu säger föredragande
            statsrå- det i propositionen att någon lagstiftning i enlighet
            med kommitténs förslag på den punkten för närvarande inte är aktuell.
            Jag anser för min del att en sådan lagstiftning mycket väl skulle
            kunna vara aktuell och förordar att en sådan lösning bereds inom
            regeringens kansli. I detta sammanhang vill jag också ta upp en
            annan fråga som på nytt aktualiseras genom texten i den nu aktuella
            propositionen. Frågan gäller vad som skall förstås med barn. Vår
            befolkning kan indelas i myndiga och icke myndiga. Myndigheten
            inträder med en viss levnadsålder, för närvarande 18 år. Numera
            är ytterst få personer över 18 år omyndiga. Med myndighetsål-
            dern följer att vederbörande anses kapabel i olika hänseenden.
            Den som är myndig har rösträtt i allmänna val och är också valbar
            till kommunfullmäkti- ge, landsting och riksdagen. För den manliga
            delen av 18-åringarna gäller också att det skulle kunna bli aktuellt
            att med vapen i hand försvara landet. Det förefaller mig egendomligt
            att personer med de här angivna funktioner- na i samhället skulle
            kunna omnämnas som ”barn”. En konsekvens av mitt resonemang blir
            att också föräldrarnas försörj- ningsplikt skall upphöra vid 18
            år. Den som fyllt 18 år och genomgår grundutbildning bör därför
            ha tillgång till samhälleligt studiestöd och inte vara beroende
            av föräldrarna. Att en sådan ordning etableras är en jämlikhetsfråga
            som hänger samman med allas lika rätt till en god utbildning oberoende
            av social bakgrund. En annan terminologisk och rättslig fråga
            är åldersgruppen 15-18 år. Är dessa ungdomar också ”barn” eller
            lämpar sig en annan benämning? Viss straffbarhet inträder ju vid
            15 år, och vederbörande har rätt att disponera
          </p>
          <pb facs="riksdagen-motions-pdf/data/198485/mot_198485__3085/mot_198485__3085-003.pdf"/>
          <fw xml:id="i-ALRRLTuQEGN1Tgf1h9qhkp">
            Mot. 1984/85:3085 9
          </fw>
          <p xml:id="i-XuaqbtJXoxW1SduubUUth7">
            egen arbetsinkomst. För min del förordar jag att också i detta
            fall en annan term än ”barn” kommer till användning. Tänkbara
            benämningar är minder- årig eller ungdom. Jag tror sålunda att
            det skulle vara till fördel med en allmänt godtagen terminologi
            när det gäller barn, ungdom och vuxna myndighetspersoner. Det
            förefaller mig minst sagt litet egendomligt när det skrivs i propositionens
            specialmotivering (s. 13 sjätte stycket): ”Barnet kan också självt
            föra talan om det fyllt 18.” En rättskapabel person är här omnämnd
            som ett ”barn”. Med anledning av proposition 1984/85:163 förordar
            jag 1. att propositionens förslag godtas av riksdagen som en övergångslösning,
            2.att en fortsatt beredning sker inom regeringens kansli i vad
            gäller ensamförälderkommitténs förslag om överförande av tvister
            om underhålls- bidrag till avgörande hos försäkringskassorna med
            hänsynstagande till vad jag här anfört, 3. att ingen som fyllt
            18 år i allmänna handlingar skall benämnas som ”barn” och att
            en term fastläggs som täcker ungdomsgruppen 15-18 år. Med stöd
            av det här anförda yrkar jag 1.att riksdagen som sin mening ger
            regeringen till känna vad i motionen anförts om fortsatt beredning
            för lagstiftning på grundval av ensamförälderkommitténs förslag,
            2.att riksdagen som sin mening ger regeringen till känna vad i
            motionen anförts om fastläggande av en enhetlig terminologi i
            allmänna handlingar för benämning av personer åren före och efter
            myndighetsåldern 18 år.
          </p>
          <p xml:id="i-NQy2eETfDSR9dnHkjwTmwh" type="date">
            Stockholm den 12 april 1985
          </p>
          <div xml:id="i-YWk7PzecZ3AdDDGKtdhDoQ" type="signatureBlock">
            <list xml:id="i-FgvpzwLfBYhq8Wy8nb9cPr">
              <item xml:id="i-3xdCuAoKSabnYdZUdvUgpj" who="i-BiXbgRR8YzdywCma6BzTez" type="signature">
                PER ISRAELSSON (vpk)
              </item>
            </list>
          </div>
        </div>
      </div>
    </body>
  </text>
</TEI>
