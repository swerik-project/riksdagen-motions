<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00422">
  <teiHeader>
    <fileDesc>
      <titleStmt>
        <title>Kärnkraft</title>
        <author corresp="i-LSGLGKPPdgKqe7pxwHn9sf">av Lise Nordin m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kärnkraft</title>
          <idno type="rdwebb">GY02N422</idno>
          <rs type="number">N422</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N422/text</ref>
          <ref type="dokument_url_html">http://data.riksdagen.se/dokument/GY02N422</ref>
          <ref type="dokumentstatus_url_xml">http://data.riksdagen.se/dokumentstatus/GY02N422</ref>
          <ref type="doc">http://data.riksdagen.se/fil/4A7E2DFF-9F87-4D15-86EE-31894010078F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-ST3KmJ7dwych9bUEkWZEu6</idno>
            <name>Åsa Romson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ba6ztju6rCxQzgeshHDg1r" type="signed"/>
        <correspContext corresp="i-Ba6ztju6rCxQzgeshHDg1r">
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-ST3KmJ7dwych9bUEkWZEu6"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
        </correspContext>
        <correspAction type="numbering" xml:id="i-EzCWmZapd1n3j1conrerYX">
          <date when="2010-10-29"/>
        </correspAction>
        <correspAction type="submission" xml:id="i-M9v9wj1axqdiaa5hxprnEH">
          <date when="2010-10-27"/>
        </correspAction>
        <correspAction type="transfer" xml:id="i-AMTEj4Ak4fRPzPUbLbong6">
          <date when="2010-10-26"/>
        </correspAction>
        <correspAction type="assigned" xml:id="i-Tr4Ga5Km1Ke6qYkhhdBKje"/>
        <correspContext corresp="i-Tr4Ga5Km1Ke6qYkhhdBKje">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-VGSUaCzw26iY5Rwv5R7Rnh">
            Förslag till riksdagsbeslut
          </head>
          <list style="ol">
            <item xml:id="i-8x7YhH4MhTwUzKTQ9GBw4M">
              Riksdagen tillkännager för regeringen som sin mening vad som
              anförs i motionen om ändringar i miljöbalkens regler om förutsättningar
              för tillåtlighet av kärnreaktorer.
            </item>
            <item xml:id="i-RZDi1XJqrEXb6GcuDzAuEu">
              Riksdagen tillkännager för regeringen som sin mening vad som
              anförs i motionen om att den upphävda lagen om kärnkraftsavveckling,
              enligt riksdagens beslut den 17 juni 2010, ska återinföras i svensk
              lagstiftning.
            </item>
            <item xml:id="i-KbwLTfe2ncWDagtL1u3b3i">
              Riksdagen tillkännager för regeringen som sin mening vad som
              anförs i motionen om att förbudet mot att uppföra nya reaktorer
              återställs i lagen om kärnteknisk verksamhet.
            </item>
          </list>
        </div>
        <div type="motContent">
          <head type="h1" xml:id="i-NTJCPtVmZNyuK8rfcZnoPe">
            Kärnkraften behövs inte
          </head>
          <p xml:id="i-9jtzfEaf3GLjPzHScHpB8d">
            Sveriges energisystem måste vara säkert. Det är en självklarhet
            att det måste vara säkert för människors hälsa och miljön. Men
            det måste även vara säkert för samhället i stort - mot störningar
            och avbrott, mot skiftande opinioner och inte minst behöver det
            vara säkert för plånboken och Sveriges ekonomi.
          </p>
          <p xml:id="i-EyH3tDD9nKhoyBPeT9MWGW">
            I mer än 30 år har politiska partier, företag, myndigheter, kommuner
            och medborgare deltagit i skapandet av ett hållbart energisystem
            som uppfyller dessa krav. Det har funnits en bred majoritet för
            att fasa ut användningen av fossila bränslen och att ersätta kärnkraften
            med förnybara energikällor i takt med att dessa byggs ut.
          </p>
          <p xml:id="i-8DMMunpLTJKgTRvviK3ZSu">
            I stora delar har det varit ett framgångsrikt arbete. Uppgifter
            från Energimyndigheten visar att den årliga produktionen av förnybar
            energi i Sverige ökade med 78 terawattimmar (TWh) mellan 1980
            och 2008, ett tiotal TWh mer än vad kärnkraften ger som mest om
            alla reaktorer fungerar och är i drift.
          </p>
          <p xml:id="i-UuYBavrUrBn4DyhU5byRyu">
            Men samtidigt ökade även användningen av energi med nästan lika
            mycket, 71 TWh. Trettio år av ständig efterfrågeökning medförde
            att kärnkraften fortfarande behövdes för landets elförsörjning.
          </p>
          <p xml:id="i-PtuPb6m1heiuMnyvWC4xBd">
            Men de senaste åren har ökningen i den svenska energianvändningen
            planat ut och de närmaste tjugo åren väntas den bara öka marginellt.
            Effektiviseringar och strukturella omställningar har gjort att
            efterfrågekurvan har planat ut och samtidigt fortsätter tillväxten
            i de förnybara energislagen. Äntligen finns ett överskott av el
            och prognoserna pekar mot att det kommer att öka kraftigt. Sverige
            kommer att producera betydligt mer el än vad vi använder. Därmed
            har vi möjlighet att förverkliga det 30-åriga strävandet efter
            att kunna stänga ner kärnreaktorer utan att det får några effekter
            på elförsörjningen.
          </p>
          <p xml:id="i-FmpZ6QMzVaAgtzuQzemaHj">
            År 2020 kommer det enligt Energimyndighetens prognos - och med
            de styrmedel som hade beslutats fram till januari 2009 - att ha
            vuxit till 23 TWh. Det motsvarar en tredjedel av vad landets reaktorer
            presterar när alla fungerar och nästan hälften av de cirka 50
            TWh som reaktorerna producerade år 2009.
          </p>
          <p xml:id="i-Hv2cxNd7R7tNW7FLxy6wvV">
            Dessutom är möjligheterna att effektivisera och bygga ut förnybar
            energi långt ifrån uttömda. Det finns en stor potential att minska
            energianvändningen och att producera mer el med förnybar och hållbar
            teknik. Sverige behöver inte kärnkraften.
          </p>
          <head type="h1" xml:id="i-6cYi8mKJUVKSVmxBKXgQfH">
            Export av kärnkraftsel
          </head>
          <p xml:id="i-AZPE5HFbTc5M5fFW9vtodb">
            I ljuset av detta är det en gåta att regeringen har valt att
            riva upp den långsiktiga energipolitiken genom att göra det möjligt
            att bygga nya kärnreaktorer. Genom att riva upp avvecklingslagen
            och förbudet mot att bygga nya reaktorer skapar man nu osäkerhet
            om energipolitikens inriktning.
          </p>
          <p xml:id="i-7Uh2SezRdWo4Krsw4c4C54">
            Både statsminister Fredrik Reinfeldt (M) och miljöminister Andreas
            Carlgren (C) erkänner att Sverige inte behöver kärnkraften för
            egen del. Den behövs inte för att ersätta de gamla reaktorerna
            av klimatskäl, för välfärden, jobben eller något annat som kommer
            oss alla till del.
          </p>
          <p xml:id="i-Wrc3cc5UBSUqQCpDMxJrko">
            Nej, det finns el så det räcker och blir över i Sverige inom
            överskådlig tid och överskottet kan bli än större med fler styrmedel.
            Det är inte Sverige som behöver reaktorerna, det är energibolagen
            som vill ha dem för att producera el som de sedan kan sälja utomlands.
          </p>
          <p xml:id="i-QwcTkJSLWQaDAArUmCKGPJ">
            Statsministern är inte främmande för detta och har argumenterat
            för att det vore en klimatinsats. I Europa sker nästan all elproduktion
            med kol och olja i kraftverk. Ny svensk kärnkraftsel kan hjälpa
            dem att stänga kraftverken och minska utsläppen.
          </p>
          <p xml:id="i-2khwg9wp3n1hZvdpV6aUd3">
            Resonemanget är enfaldigt och bortser från helt grundläggande
            fakta. För det första är det en långsam, dyr och ineffektiv klimatåtgärd
            att bygga nya kärnreaktorer. Det går snabbare och är betydligt
            billigare att effektivisera energianvändningen samt att bygga
            mer kapacitet med förnybara energikällor.
          </p>
          <p xml:id="i-TQFkRczpJ26dFFBNcA9WpU">
            För det andra är det inte alls säkert att export av el från svenska
            reaktorer skulle leda till att kolkraftverk i Europa stängs ned
            eftersom utsläppen av växthusgaser i Europa styrs av ett utsläppstak.
            Om systemet fungerar kommer kolkraftverken i våra grannländer
            att stängas ned i takt med att utsläppstaket sänks, oberoende
            av om det byggs nya reaktorer i Sverige eller ej.
          </p>
          <p xml:id="i-3FC8ntF6Mx1KU1rtUu6Rrr">
            För det tredje är opinionen i Europa oerhört negativ till kärnkraft,
            befolkningen vill inte ha mer. I exempelvis Polen, som efter Sverige
            tillhör de mest kärnkraftsvänliga länderna i hela Europa, är det
            bara 22 procent som tycker att andelen kärnkraft ska öka, i Danmark
            är det 14 procent och i Tyskland är det endast 7 procent.
          </p>
          <p xml:id="i-PRAFseoYhHpj2WBrLP8fLD">
            Dessutom finns det skäl att befara att nya svenska reaktorer
            inverkar hämmande på effektiviseringen och utbyggnaden av förnybara
            energikällor både i Sverige och i våra grannländer. Investeringar
            i ny kärnkraft knuffar helt enkelt ut investeringar i effektivisering,
            vindkraft, bioenergi, solenergi och annan ny teknik. Denna farhåga
            uttrycks även av den danska vindkraftsindustrin som motsätter
            sig nya reaktorer i Sverige.
          </p>
          <p xml:id="i-DMTq7Xd5qCQpj2MwuTb7BM">
            Sammanfattningsvis är det osäkert om nya reaktorer skulle innebära
            någon minskning av utsläppen och även om den gör det skulle det
            bli dyrt, osäkert och ta lång tid och slutligen är det osäkert
            om någon vill ha den. Tvärtom är det stor risk att beslutet får
            negativa följder för effektiviseringen och utbyggnaden av förnybar
            energi både här i Sverige och i våra grannländer.
          </p>
          <head type="h1" xml:id="i-55UWcJXGZDUPGRiP3Twkie">
            Återställ lagstiftningen
          </head>
          <p xml:id="i-3WVeTCS93qs7h4LbhL4J7w">
            Med ett minimalt stöd i riksdagen håller regeringen på att göra
            Sverige till en kärnkraftspark för länder som inte själva vill
            ha kärnkraft vilket håller tillbaka utvecklingen av förnybar energi
            både i Sverige och utomlands. Framtida svenska medborgare får
            ta riskerna och avfallet medan bolagen tjänar pengar.
          </p>
          <p xml:id="i-AKz6LBhRLkbj8ESFToU3xZ">
            Miljöpartiet de gröna accepterar inte den här utvecklingen. Vi
            vill behålla beslutet att fasa ut kärnkraften när den inte behövs.
            Vi vill bygga ut den förnybara energin och använda den smartare.
            Då hjälper vi också våra grannländer att satsa på en hållbar energiproduktion
            utan fossila bränslen och kärnkraft. Vi kan till och med exportera
            ren, säker och förnybar el till Europa.
          </p>
          <p xml:id="i-LAcRNZ7DWUaCKsbpy1yoRg">
            Sveriges framtid ligger i att bli en ledande nation i omställningen
            till ett hållbart energisystem inte i att vara en kärnkraftspark
            för andra länder. Det ger många jobb och en hållbar industri som
            säljer något som hela världen skriker efter: förnybar energiteknik.
          </p>
          <p xml:id="i-9APNWRHXNMgYHfX1xSN7pn">
            Miljöpartiet anser därför att den upphävda lagen, enligt riksdagens
            beslut 17 juni 2010, om kärnkraftsavveckling ska återinföras i
            svensk lagstiftning. Förbudet mot att uppföra nya reaktorer bör
            också återställas i lagen om kärnteknisk verksamhet. Likaså bör
            miljöbalkens nya regler om tillåtlighet (17 kap. 6 a§ upphävas.
            Detta bör riksdagen ge regeringen tillkänna som sin mening.
          </p>
        </div>
        <div type="motSignatures">
          <list>
            <item xml:id="i-LosZmzpcTbAkYdKm5E3Kr9">
              Lise Nordin (MP)
            </item>
            <item xml:id="i-BUPeZod3uPAEqzgHm2v4Z5">
              Stina Bergström (MP)
            </item>
            <item xml:id="i-8tKcADFX4o8aW9AvKfrh5J">
              Tina Ehn (MP)
            </item>
            <item xml:id="i-DyVJiWKaRfkkpZkavwvPk7">
              Åsa Romson (MP)
            </item>
            <item xml:id="i-FikgeWvmbdwMhqHujqviEr">
              Annika Lillemets (MP)
            </item>
            <item xml:id="i-HKTxUxsTbnjGEtv4taBhHZ">
              Valter Mutt (MP)
            </item>
          </list>
        </div>
      </div>
    </body>
  </text>
</TEI>
