<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_433/mot_198788_n_433-001.pdf"/>
      <div type="motHeader" xml:id="i-Ta1JYLsPfmSh2bjpqLscPk">
        <div type="motTitle" xml:id="i-Kh3zb577DdE7qohdejbCx9"/>
        <div type="motSubmissionInfo" xml:id="i-6XHgJqBGuSBBsHzWjCfDrz"/>
      </div>
      <div type="motBody" xml:id="i-9m97q9BNQ5VxX1TmycFQWR">
        <div xml:id="i-BsPUsHFqKf228AaLrTWiAP">
          <p xml:id="i-3FeGT8xZi11SzgAmbTBEgC">
            Motion till riksdagen
          </p>
          <p xml:id="i-64dumV88Po6SN8jZx1uUy4">
            1987/88:N433
          </p>
          <p xml:id="i-BHz1TFTVTXbxoAvYgjVYeP">
            av Ture Ångqvist m. fl. (s) om Fatsjö kraftstation
          </p>
          <p xml:id="i-7xYigXNbMC1zWnjFDakRpR">
            Befolknings- och sysselsättningssituationen i Vilhelmina kommun
            har un- der det senaste året försämrats mycket påtagligt. Under
            1987 trappades verksamheten vid Stekenjokkgruvan ner med nästan
            hälften. Sammanlagt 75 personer miste sitt arbete vid utgången
            av oktober månad 1987. Enligt den plan som numera är fastlagd,
            skall gruvan läggas ned definitivt vid oktober månads utgång 1988.
            Då förlorar ytterligare omkring 100 personer arbetet. På grund
            av den inverkan bortfallet av dessa arbetstillfällen har, kan
            ytterligare minst ett 100-tal arbetstillfällen försvinna. Under
            1987 blev det klart att LIC Vilhelminafabriken kommer att läggas
            ned. Då förlorar 85 personer sina arbeten. Av dessa kommer cirka
            1/3 att erbjudas återanställning genom den överenskommelse som
            träffades i sam- band med nedläggningsbeslutet. Vad som upplevs
            som mycket försvårande är då givetvis den nettoförlust av människor
            som skett under 1987. Kommunen har minskat sin befolkning med
            nästan 100 personer. En gynnsam befolkningsutveckling sedan 15
            år har nu förbytts i en negativ trend. De påtalade förhållandena
            kräver att särskilda insatser nu måste göras för att lindra de
            problem som är i snabbt annalkande. Inom kommunen finns ett kraftutbyggnadsprojekt
            som numera diskute- rats i mer än tio år, nämligen det s. k. Fatsjöprojektet
            — överledning av Vojmsjöns vatten via Fatsjön till Malgomaj. I
            samband med att kommunen tvingades släppa Volgsjöforsen, uttalades
            som ett oeftergivligt villkor att Vojmån skulle sparas från utbyggnad
            på konventionellt sätt och att, om ytterligare kraftutbyggnadsprojekt
            skulle komma till stånd, detta skulle få bli Fatsjö kraftstation.
            Vilhelmina kommun har vid upprepade tillfällen klargjort sin inställning
            till vidare vattenkraftsutbyggnad och har under de senaste två
            åren ihärdigt deklarerat sitt kompromisslösa motstånd till Vojmå
            kraftstation. Vattenfall har därför funnit för gott att anmäla
            förhållandet till regering- en och därvid förklarat sig villig
            att numera bygga Fatsjö kraftstation utan tillskott av avskrivningsmedel,
            vilket i ett tidigare skede angavs som villkor för ett fullföljande
            av projektet. Fatsjö kraftstation har mycket ingående prövats
            i alla de avseenden som gäller för vattenkraftsutbyggnadsprojekt.
            Projektet har till så gott som alla delar befunnits tillåtligt,
            men har ändå av regeringen inte ansetts böra kom-
          </p>
          <pb facs="riksdagen-motions-pdf/data/198788/mot_198788_n_433/mot_198788_n_433-002.pdf"/>
          <p xml:id="i-4YQjAYfrT1ixgiSfkmJ2yB">
            ma till utförande utan har därvidlag förordat Vojmå, vilket projekt
            också Vattenfall fått i uppdrag att förverkliga. I huvudsak kan
            anföras följande i fråga om inverkan på olika intressen i de två
            aktuella projekten:
          </p>
          <p xml:id="i-82C4ATnUoYRajvfSCnWT6P">
            Fatsjö
          </p>
          <p xml:id="i-NH99oS8DZzkrNu4Ajxii6S">
            För byggnadsändamål tas cirka 350 ha mark i anspråk. Endast ett
            fritidshus finns inom området och måste lösas in. Obetydliga markskador
            väntas upp- komma. Ett mindre antal vattenbrunnar kan väntas påverkas.
            Utbyggnads- företaget kommer inte att inverka menligt på allmänna
            eller enskilda vägar. Däremot kommer iskommunikationerna över
            Vojmån att förbättras, bl. a. till gagn för rennäringen. Då inga
            överdämningar sker, kommer avverk- ningar eller röjningar inte
            att behöva ske annat än för byggnadsplatserna och massuppläggningen.
            Landskapsbilden kommer att påverkas genom tillkomsten av tunnelned-
            farter med väganslutningar, dels genom uppläggning av sprängstensmassor
            från tunnlar och maskinstation och dels genom uppläggning av jord-
            och bergmassor från rensningar i tillopp från Vojmsjön och i avlopp
            till Malgo- maj. 200 ha renbetesmark inom barmarksland bedöms
            bli varaktigt skadat. Som tidigare nämnts kommer renflyttning
            att kunna underlättas då isför- hållandena i Vojmån blir avsevärt
            bättre. Ett strömfiske kan bibehållas i hela älvsträckan i detta
            utbyggnadsalternativ. I detta alternativ kan hela fallhöjden mellan
            Vojmsjön och Volgsjön ut- nyttjas, vilket innebär en årsproduktion
            om 225 GWh/år.
          </p>
          <p xml:id="i-EfMzMPT5iGZ3FRAwyVZKUF">
            Vojmå
          </p>
          <p xml:id="i-EjpTMXoqRihdM3VLWdVzVq">
            För byggnadsändamål ianspråktas cirka 370 ha mark. Någon bebyggelse
            behöver dock inte inlösas för byggnadsändamål, men för dämning
            m. m. är skadorna på fastigheter mera omfattande. Jordbruksmark
            kommer också att behöva ianspråktas för ändamålet. Skador på vattenförsörjning
            och av- lopp väntas uppstå, men kan utan omfattande insatser åtgärdas.
            En sträcka av allmänna vägen genom Volgsele by (3 km) kommer att
            behöva läggas om. Nyanläggning av en enskild väg om 5 km erfordras
            också. Avverkning och röjning kommer att ske på ett område om
            cirka 475 ha, vilket område kommer att överdämmas. Avverkning
            för byggnadsplat- ser och massupplag erfordras dessutom. För rennäringens
            del innebär Vojmåprojektet bortfall av cirka 650 ha renbetesmark
            inom vinterbetesområdet. Flyttningsvägarna kommer i hög grad att
            försämras på grund av försämrade isförhållanden. Fisket i Vojmån
            i den omfattning det har för närvarande kommer att totalförstöras
            på hela älvsträckan från dämningsområdets början till Vojm- åns
            utlopp i Volgsjön med undantag för den ”avsnörda” delen mellan
            dammläget och tunnelutloppet. Därigenom kan Vilhelmina kommuns
            grundläggande villkor för att avstå Volgsjöforsen sägas vara helt
            undanso- pat. I den tidigare behandlingen av kraftutbyggnadsfrågorna
            har det i flera
          </p>
          <p xml:id="i-TThNXYuxuUjMjuHaD6Y61E">
            Mot. 1987/88 N433
          </p>
          <pb facs="riksdagen-motions-pdf/data/198788/mot_198788_n_433/mot_198788_n_433-003.pdf"/>
          <p xml:id="i-R6D3JUCdUCGvXrj949uPcs">
            sammanhang getts sken av att Vojmån skulle byggas ut med strömkraftverk,
            således utan dygnsreglering, något som är totalt felaktigt, vilket
            kommunen också mycket noggrant påtalat. Under sommaren 1986 har
            provtappning skett och denna visar på oacceptabla förhållanden
            i ån nedanför tunnelut- loppet. I detta alternativ kan enbart
            en del av fallhöjden nyttjas. Den årliga produktionen beräknas
            till 125 GWh. En samlad bedömning, där hänsyn tagits till alla
            faktorer som kan påver- ka enskilda och allmänna intressen, naturvårdsintressen
            och miljö, syssel- sättning, kraftekonomi och framtida behov av
            energi från ickekärnkraftba- serad produktion ger klart vid handen
            att Fatsjö kraftstation måste komma till utförande. Med hänvisning
            till vad som ovan anförts, framstår det som synnerligen angeläget
            att Fatsjö kraftstationsprojekt får komma till utförande. Det
            bör dessutom behandlas med största skyndsamhet, med hänsyn till
            de ökande problem en långt utdragen prövningsprocess skulle medföra.
            Arbetsmark- nadssituationen är nu mycket besvärande och tenderar
            att bli allt svårare. Alla de möjligheter som står till buds,
            måste nu nyttjas. Projektets betydelse ur energiförsörjningssynpunkt
            bör mera än tidigare vägas in till fördel för en positiv prövning
            av frågan.
          </p>
          <p xml:id="i-EWQT3FX7rjn4bm7drUEVpK">
            Hemställan
          </p>
          <p xml:id="i-S47yd2NXrhbQqUPHJgRuX4">
            Med hänvisning till det ovan anförda hemställs att riksdagen
            som sin mening ger regeringen till känna vad i motio- nen anförts
            om byggande av Fatsjö kraftstation.
          </p>
          <p xml:id="i-WLtaUf1n2XxpxLJJKFQbTD">
            Stockholm den 26 januari 1988
          </p>
          <p xml:id="i-WdEQu3AkzQUHjssKmNv2NC">
            Ture Ångqvist (s) Roland Brännström (s) Sven-Olof Nordlund (s)
          </p>
          <p xml:id="i-X9ZwgyFBBVGU8J3ArjEYPZ">
            Mot. 1987/88 N433
          </p>
        </div>
      </div>
    </body>
  </text>
</TEI>
