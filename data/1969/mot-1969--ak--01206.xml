<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1206/mot_1969__ak__1206-001.pdf"/>
      <fw>
        4 Motion i Andra kammaren, nr 1206 år 1969
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1206
          </p>
          <p>
            Av herr Nilsson i Tvärålund, i anledning av Kungl. Maj:ts skrivelse
            nr 71, med överlämnande av redogörelse från Nordiska rådets svenska
            delegation.
          </p>
          <p>
            I princip gäller för passage av de internordiska landgränserna
            att resande måste använda sig av fastställda gränsövergångsställen.
            Sådana fastställes av utlännings- kommissionen i samråd med tull
            och polis och finns i första hand vid allmänna vägar, men även
            vissa allmänt använda turistleder har förklarats vara gränsöver-
            gångsställen. Vid sidan av gränsövergångsställena förekommer emellertid
            en viss trafik över gränserna, som enligt utlänningskungörelsen
            är olaglig men som man från de lokala myndigheternas sida uppenbarligen
            ser genom fingrarna med, eftersom man aldrig hör talas om att
            någon blivit fälld till böter för att olovligen ha passerat gränsen
            vid sidan av fastställt ställe. Det förefaller att vara fråga
            om en parallell till en annan företeelse, nämligen att myndigheterna
            ser genom fingrarna med un- derlåtenheten att lämna bostadsanmälan
            för utlänning vilken är belagd med bötes- straff. Enligt SOU 1967:18
            s. 216 beräknas att anmälningsskyldigheten fullgöres i endast
            omkring 50 å 60 Yo av fallen. Den som har något att förtulla skall,
            som systemet nu fungerar, på eget initiativ bege sig till en tullväg
            där det finns tullstation. De som använder vanliga över- gångsställen
            förutsättes inte medföra annat gods än sådant som får medtagas,
            och kontrollen av att så sker utövas genom stickprov. Gränsbefolkningen
            har rätt att passera gränsen även vid sidan av övergångsställe
            men däremot icke övriga resenä- rer. Om fri gränspassage infördes
            skulle alltså även andra än gränsbor få fritt gå över gränsen.
            Den stickprovskontroll och övervakning som nu sker av gränsbornas
            fria gränsöverskridande skulle alltså komma att omfatta även övriga
            resenärer som valde att gå vid sidan av övergångsställena, om
            en fri gränspassage infördes. Enligt mångas mening har redan för
            länge sedan den dagen kommit då en fri passage av landgränserna
            inom det nordiska passkontrollområdet borde tillåtas. Emellertid
            fasthåller de centrala berörda myndigheterna vid sin restriktiva
            hållning under åberopande av att det behövs fasta övergångsställen
            för att kontrollera utlän- ningarnas resor. I ett yttrande har
            Nordiska utlänningsutskottet uttalat, att det är av betydelse
            att kunna kontrollera utlänningar vid fasta övergångsställen av
            utlänningskontrollmäs- siga skäl. Vad vill man då uppnå med denna
            kontroll? Utlänningskontrollen över huvud har i Sverige blivit
            föremål för en omfattande utredning av utlänningsutred- ningen
            (SOU 1967:18). Enligt denna uppdelas utlänningskontrollen i yttre
            och inre kontroll. Enligt SOU 1967:18 sker yttre utlänningskontroll
            endast vid det nordiska
          </p>
          <pb facs="riksdagen-motions-pdf/data/1969/mot_1969__ak__1206/mot_1969__ak__1206-002.pdf"/>
          <fw>
            Motion i Andra kammaren, nr 1206 år 1969 5
          </fw>
          <p>
            passkontrollområdets yttergränser, d.v.s. de internordiska landgränserna
            berörs inte av den yttre utlänningskontrollen (s. 116). Den inre
            utlänningskontrollen avser två olika kategorier, dels viseringspliktiga
            utlänningar, dels viseringsfria utlänningar. De senare kontrolleras
            enligt nämnda utredning genom bostadsanmälningarna. De förra skall
            vid inresan till det nordiska området avfordras kontrollkort,
            och inte heller här är de inre nordiska gränserna berörda. Någon
            ändring i här aktuella avseenden av utlänningskontrollen har inte
            skett. Den slutsats man här kan dra av utlänningsutredningens
            beskrivning är, att kontroll av utlänningar vid de internordiska
            gränserna saknar egentligt syfte sett ur utlän- ningskontrollsynpunkt.
            Trots detta önskar Nordiska utlänningsutskottet slå vakt om systemet
            med fasta gränsövergångsställen under åberopande av att det behövs
            med hänsyn till utlänningskontrollen. Såsom framgår av Kungl.
            Maj:ts skrivelse nr 71 har denna fråga tagits upp i Nordiska rådet
            i ett medlemsförslag och där föranlett en rekommendation från
            rådet till regeringarna. Den går ut på att resande som endast
            medför tull- och av- gifts- och införselfritt gods skall få rätt
            att fritt passera de internordiska landgrän- serna. Då saken nu
            kommer före i riksdagen vore det önskvärt att riksdagen också
            uttalade sig för införande av regler om fri gränspassage. Under
            hänvisning till det anförda får jag hemställa, att riksdagen måtte
            i skrivelse till Kungl. Maj:t anhålla om att frågan om fri gränspassage
            över de internordiska landgränserna upptages till behandling mellan
            de nordiska regeringarna enligt Nordiska rådets rekommendation
            nr 1/1969.
          </p>
          <p>
            Stockholm den 5 maj 1969
          </p>
          <p>
            Jan-Ivan Nilsson (cp) i Tvärålund
          </p>
        </div>
      </div>
    </body>
  </text>
</TEI>
