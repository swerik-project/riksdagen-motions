<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00009">
  <teiHeader>
    <fileDesc>
      <titleStmt>
        <title>med anledning av skr. 2011/12:141 Kärnkraft utan statliga subventioner</title>
        <author corresp="i-LSGLGKPPdgKqe7pxwHn9sf">av Lise Nordin m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2011/12:141 Kärnkraft utan statliga subventioner</title>
          <idno type="rdwebb">GZ02N9</idno>
          <rs type="number">N9</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N9/text</ref>
          <ref type="dokument_url_html">http://data.riksdagen.se/dokument/GZ02N9</ref>
          <ref type="dokumentstatus_url_xml">http://data.riksdagen.se/dokumentstatus/GZ02N9</ref>
          <ref type="doc">http://data.riksdagen.se/fil/1C69CCCE-5B1C-4C6B-B04F-47C133FDB6FA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-K71x44KmBJUN8Wd9h8Ln6B"/>
        <correspContext corresp="i-K71x44KmBJUN8Wd9h8Ln6B">
          <ref>Regeringsskrivelse 2011/12:141</ref>
        </correspContext>
        <correspAction xml:id="i-3dm625zbEzE1n89bvmbhjK" type="signed"/>
        <correspContext corresp="i-3dm625zbEzE1n89bvmbhjK">
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction type="referral" xml:id="i-EarVPyhAWbSMW776ACKGAr">
          <date when="2012-04-27"/>
        </correspAction>
        <correspAction type="referral" xml:id="i-6ZDnLL6ar9cWGrekr6A7b8">
          <date when="2012-04-27"/>
        </correspAction>
        <correspAction type="dismissal" xml:id="i-Jo6C5G9GYi95KiykwnKhLt">
          <date when="2012-04-26"/>
        </correspAction>
        <correspAction type="dismissal" xml:id="i-TjWYD4GUgU2mQY7x9ryDQe">
          <date when="2012-04-26"/>
        </correspAction>
        <correspAction type="submission" xml:id="i-PYosjfpBmk9VEzufDdXefw">
          <date when="2012-04-25"/>
        </correspAction>
        <correspAction type="transfer" xml:id="i-NRgDP3SrmBQuriDeogMz2H">
          <date when="2012-04-25"/>
        </correspAction>
        <correspAction type="assigned" xml:id="i-W89fpmpFpeUcjge532Ym73"/>
        <correspContext corresp="i-W89fpmpFpeUcjge532Ym73">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motSummary">
          <head xml:id="i-9f9SdcuQsPsRN6SRfdsCNB">
            Sammanfattning
          </head>
          <p xml:id="i-A8i2bHXHBg8C3oWwiuimsp">
            I juni 2010 biföll riksdagen regeringens proposition om att tillåta
            nya kärnreaktorer i Sverige. Ett villkor från ett enigt näringsutskott
            var att regeringen skulle återkomma med lagstiftning eller andra
            åtgärder som gjorde att direkta eller indirekta statliga subventioner
            inte skulle kunna förekomma. Regeringen har nu lämnat sin skrivelse
            där man fastslår att man inte kommer att vidta några åtgärder
            för att avskaffa kärnkraftssubventionerna.
          </p>
          <p xml:id="i-JUafFLDrpwimqLSGpQyzNf">
            Att som regeringen påstå att det ej finns några subventioner
            utan att presentera vilken definition av subvention man använder
            gör att granskningen ej är tillförlitlig. Den mest vedertagna
            definitionen är OECD:s som fastslår att en subvention är ett resultat
            av en handling från staten som innebär en fördel för konsumenter
            eller producenter i syfte att öka deras intäkter eller minska
            deras kostnader. Denna definition av subvention styrker även Naturvårdsverket
            i rapporten Potentiellt miljöskadliga subventioner (2011) och
            fastslår att gynnsamma villkor, såsom garantier, är en subvention.
          </p>
          <p xml:id="i-CmDnqHTtsELDwsGhHvT3Wn">
            Utifrån denna definition redogör Miljöpartiet i denna motion
            för sex klara fall av subventioner till kärnkraften som alla behöver
            justeras för att kunna säga att riksdagens beslut att kärnkraften
            står på egna ben ska vara uppfyllt.
          </p>
          <p xml:id="i-7kS99Et3iZZLifgVaQtSHA">
            Frågan som ej besvaras i regeringens skrivelse är vem som betalar
            om det sker en kärnkraftsolycka. Miljöpartiet anser att allt annat
            än att anläggningsinnehavaren betalar den fulla kostnaden vid
            en olycka är en subvention.
          </p>
        </div>
        <div type="motProposal" subtype="förslag">
          <head xml:id="i-5qEHPkGemh1FrPRfp2UYUs">
            Förslag till riksdagsbeslut
          </head>
          <list style="ol">
            <item xml:id="i-CWsvj6YA596yKpkn1vtJZB">
              Riksdagen tillkännager för regeringen som sin mening vad som
              anförs i motionen om att definiera en kärnkraftssubvention.
            </item>
            <item xml:id="i-LrXB3QVJz7kZsr95m2JCNS">
              Riksdagen tillkännager för regeringen som sin mening vad som
              anförs i motionen om att höja finansieringskravet för en tillståndsinnehavare
              vid en radiologisk skada så att det motsvarar den fulla ekonomiska
              risken.
            </item>
            <item xml:id="i-Uos4RytDo3Zz6M25oA9uJ1">
              Riksdagen tillkännager för regeringen som sin mening vad som
              anförs i motionen om att införa ett ansvarsgenombrott vid radiologiska
              olyckor.
            </item>
            <item xml:id="i-U5JgTfuRkP7x7s95zAdvuR">
              Riksdagen tillkännager för regeringen som sin mening vad som
              anförs i motionen om att staten inte ska erbjuda en statlig försäkringslösning
              eller kreditgarantier vid radiologiska olyckor.
            </item>
            <item xml:id="i-FyX2JHZLrucxzu73j8mUWp">
              Riksdagen tillkännager för regeringen som sin mening vad som
              anförs i motionen om att preskriptionstiden för radiologiska skador
              ska förlängas.
            </item>
            <item xml:id="i-DBntVLvGYRGoes6Z7iL41M">
              Riksdagen tillkännager för regeringen som sin mening vad som
              anförs i motionen om att samhällets kostnader för sjukvård till
              följd av en radiologisk skada bör täckas av anläggningsinnehavaren.
            </item>
            <item xml:id="i-AMDr6vXUdi5Hb2XSZz3Zd4">
              Riksdagen tillkännager för regeringen som sin mening vad som
              anförs i motionen om att kärnavfallsavgiften bör spegla den verkliga
              kostnaden för kärnkraftens restprodukter.
            </item>
          </list>
        </div>
        <div type="motContent">
          <head type="h1" xml:id="i-TkUdz1utdoTpHoGs9tS1fb">
            Inledning
          </head>
          <p xml:id="i-JhUb4FuHB7XhBsVCWGN8xE">
            Riksdagen biföll i juni 2010 regeringens proposition Kärnkraften
            förutsättningar för generationsskifte, vilket innebär att tillstånd
            till uppförande och drift av en ny kärnkraftsreaktor kan utfärdas
            förutsatt att den nya reaktorn ersätter en av de befintliga reaktorerna,
            att den äldre reaktorn är permanent avstängd när den nya reaktorn
            tas i drift och att den nya reaktorn uppförs på en plats där någon
            av de befintliga reaktorerna är lokaliserad. Samtidigt upphävdes
            lagen om kärnkraftens avveckling.
          </p>
          <p xml:id="i-78MGWMSHPu2AFe9ZmonTYi">
            I samband med riksdagens behandling av propositionen ställde
            Centerpartiet som villkor för att godkänna beslutet ett krav i
            näringsutskottet. Innebörden är att regeringen ska återkomma till
            riksdagen med ett förslag om lagstiftning eller andra åtgärder
            med innebörden att direkta eller indirekta statliga subventioner
            inte kan påräknas. Ett enigt utskott ställde sig bakom detta krav.
          </p>
          <p xml:id="i-8j4bxJebiGXH1WNB3wvpmR">
            Huruvida kärnkraften ges statligt stöd eller ej är den fråga
            som kan avgöra om det byggs nya reaktorer i Sverige eller inte.
            De flesta ekonomiska bedömare menar att nya reaktorer aldrig kommer
            att byggas utan statliga subventioner eftersom de då blir för
            dyra. Definitionen av begreppet subvention kan därmed bli nyckeln
            till Sveriges framtida energistruktur. En strikt tillämpning av
            begreppet kan innebära att det inte byggs några nya reaktorer,
            medan en lösare definition kan medföra osynligt stöd som gör att
            det blir ekonomiskt lönsamt.
          </p>
          <p xml:id="i-3fQLYneFCA3TtgALmeShLe">
            Regeringens skrivelse utgår från vilken nivå av finansiell säkerhet
            som är rimlig utifrån ägarnas perspektiv att ställa på kärnkraftsägarna,
            snarare än den faktiska kostnaden för en olycka. Inte heller nämner
            regeringen någonstans i skrivelsen vad en kärnkraftsolycka faktiskt
            kan komma att kosta. Att Fukushima bedöms kosta minst 1 000 miljarder
            kronor sätter regeringens krav om 11 miljarder kronor i ett helt
            annat ljus. Ingenstans redogör regeringen för vem som betalar
            kostnaden över 11 miljarder kronor om en olycka sker. Det är inte
            att garantera att kärnkraften står på egna ben.
          </p>
          <p xml:id="i-L1Z7jSkoDnC5bgYRkYhZm3">
            I Naturvårdsverkets rapport Potentiellt miljöskadliga subventioner
            (2011) presenteras kärnkraftens begränsade skadeståndsansvar som
            en subvention. Där fastslås att det är svårt att uppskatta storleken
            på subventionen, men att kärnkraften skulle bli dyrare om skadeståndsansvaret
            utökades.
          </p>
          <p xml:id="i-Sh9GTSMgYRjXUFGvf4hvfi">
            Endast fortsatta och kraftiga statliga subventioner till kärnkraften
            gör att den kan tävla med förnybar energi vad gäller kostnad,
            effektivitet och utbyggnadstakt. Detta samtidigt som fortsatta
            subventioner till kärnkraften tränger undan utvecklingen inom
            förnybar energi. Avskaffade subventioner till kärnkraften är därför
            avgörande för utvecklingen av mer framtidsinriktad förnybar energi.
          </p>
          <p xml:id="i-DaqhNKpUNgeryaHJkfMAQX">
            Om kärnkraften är så säker som dess förespråkar hävdar, då kan
            den väl även bära sina försäkringskostnader. Medan å andra sidan,
            om den nu är så osäker att ingen kan eller vill försäkra den då
            kanske det inte är en så bra idé att satsa på.
          </p>
          <head type="h1" xml:id="i-CCiCFGf9DNcRhtn1Nh747Q">
            Vad är en kärnkraftssubvention?
          </head>
          <p xml:id="i-91t8PLFZQjt9B39r8i5YCG">
            Det är mycket förvånande att regeringen fastslår att det inte
            finns några kärnkrafts­subventioner utan att någonstans definiera
            vilken definition man använder, vad man anser är en definition.
          </p>
          <p xml:id="i-8EAm4meTQTLbQgCiZ4WEZJ">
            Enligt OECD:s definition, som är en av de mest vedertagna, är
            en subvention ett resultat av en handling från staten som innebär
            en fördel för konsumenter eller producenter i syfte att öka deras
            intäkter eller minska deras kostnader . ( A result of a government
            action that confers an advantage on consumers or producers, in
            order to supplement their income or lower their costs .) 1 Denna
            definition tycks stämma väl överens med riksdagens beslut att
            kärnkraften ska stå på egna ben och ej få påräkna vare sig direkta
            eller indirekta subventioner.
          </p>
          <p xml:id="i-GdHW5s8GwvMeYsvCfPy1Ck">
            I en rapport 2 till EU-kommissionen har de olika formerna av
            subventioner delats in enligt tabellen nedan. I tabellen anges
            om subventionen omfattas av begreppet enligt fyra spridda definitioner.
          </p>
          <head type="h1" xml:id="i-AQuTd3pnTLXcwVHTKzkHe8">
            Kartläggning av subventioner enligt vissa definitioner, synliga
            och osynliga 3
          </head>
          <table>
            <row xml:id="i-E8sEhgfpdNYm6jASjetMQa">
              <cell>
                ESA
              </cell>
              <cell>
                WTO
              </cell>
              <cell>
                OECD
              </cell>
              <cell>
                Pieters
              </cell>
            </row>
            <row xml:id="i-D6z33K8dGyYtVT8EWiCCy3">
              <cell>
                Synliga (On Budget)
              </cell>
            </row>
            <row xml:id="i-Qfbf46aAMKLXcJQSBjzmG4">
              <cell>
                Ekonomiska överföringar
              </cell>
              <cell>
                x
              </cell>
              <cell>
                x
              </cell>
              <cell>
                x
              </cell>
              <cell>
                x
              </cell>
            </row>
            <row xml:id="i-5HJf9bnXuXrdbZ43JW57Ej">
              <cell>
                Potentiella ekonomiska överföringar (ansvar)
              </cell>
              <cell>
                x
              </cell>
              <cell>
                x
              </cell>
              <cell>
                x
              </cell>
            </row>
            <row xml:id="i-XixMS2rJwBYXwEKxhcbxAL">
              <cell>
                Tillhandahållande av varor eller tjänster utöver infrastruktur
              </cell>
              <cell>
                x
              </cell>
              <cell>
                x
              </cell>
              <cell>
                x
              </cell>
            </row>
            <row xml:id="i-Wi1nqKGovX39a5PstmRsXk">
              <cell>
                Osynliga (Off Budget)
              </cell>
            </row>
            <row xml:id="i-7Mr7UMpn3gBArjB3tqkPLg">
              <cell>
                Reglerad prissättning
              </cell>
              <cell>
                x
              </cell>
              <cell>
                x
              </cell>
              <cell>
                x
              </cell>
            </row>
            <row xml:id="i-ByJRSUTeASXuaq1SnMNBwu">
              <cell>
                Undantag från avgifter och skatter eller nedsättningar
              </cell>
              <cell>
                x
              </cell>
              <cell>
                x
              </cell>
              <cell>
                x
              </cell>
            </row>
            <row xml:id="i-TZ4c1Zdd1y6B1rCiLcPWmi">
              <cell>
                Marknadsföreträde
              </cell>
              <cell>
                x
              </cell>
              <cell>
                x
              </cell>
              <cell>
                x
              </cell>
            </row>
            <row xml:id="i-4AoEXx2nFNWiP5bs1Z8rGD">
              <cell>
                Fördelaktiga avskrivningsregler
              </cell>
              <cell>
                x
              </cell>
              <cell>
                x
              </cell>
            </row>
            <row xml:id="i-Emfr3F3bgZZQka8EmVpVjw">
              <cell>
                Drivande stödsystem såsom feed in-tariffer och certifikat
              </cell>
              <cell>
                x
              </cell>
              <cell>
                x
              </cell>
            </row>
            <row xml:id="i-EcDCiAvxDuM2ZFanKJou3j">
              <cell>
                Undantag från myndigheters reglering
              </cell>
              <cell>
                x
              </cell>
              <cell>
                x
              </cell>
            </row>
            <row xml:id="i-BVR5aMVMN8scCTQwe13oLH">
              <cell>
                Undervärdering av förbrukade naturresurser
              </cell>
              <cell>
                x
              </cell>
              <cell>
                x
              </cell>
            </row>
            <row xml:id="i-UHKALsSjQt77RnyWWY6nhV">
              <cell>
                Indirekt stöd i form av t.ex. infrastruktur
              </cell>
              <cell>
                x
              </cell>
            </row>
            <row xml:id="i-LGFAcBz2Z85XZz7uNvWkBg">
              <cell>
                Indirekta intäkter genom undervärdering av kostnader
              </cell>
              <cell>
                x
              </cell>
            </row>
            <row xml:id="i-W2YgsuurESaJXKwRSbb3BA">
              <cell>
                Externaliserade kostnader
              </cell>
              <cell>
                x
              </cell>
            </row>
          </table>
          <p xml:id="i-YKtMs9oofyc2Wv8Jeyht8J">
            Att OECD:s definition inte inkluderar indirekt stöd till exempelvis
            infrastruktur, externaliserade kostnader och undervärderade kostnader
            beror på att de är svåra att identifiera och beräkna. Däremot
            råder det ingen tvekan om att de finns och att de kan ha stor
            betydelse.
          </p>
          <p xml:id="i-56TKTnAxKVs3ZWAEQY8Wkq">
            Av de ca 430 kärnreaktorer som finns i världen i dag har inte
            en enda byggts utan statligt stöd eller subventioner. Bara i EU
            har kärntekniken mellan 1970 och 2004 kostat skattebetalarna över
            70 miljarder euro i officiella subventioner. 4 Med en vidare definition
            av begreppet subvention är beloppet mångdubbelt större.
          </p>
          <p xml:id="i-D2zbgN5LaJxJ885JZXXuUp">
            Mycket tyder också på att det är ekonomiskt olönsamt att bygga
            en ny reaktor utan statligt stöd. Exempelvis anser den stora bankgruppen
            Citigroup att statliga subventioner eller andra stöd är ett krav
            för att få lönsamhet i en ny reaktor. 5 Massachusetts Institute
            of Technology (MIT) anser i sin mycket omfattande analys av kärnkraftens
            framtid att det krävs subventioner för att få i gång byggen av
            kärnkraft. Man föreslår att staten ska stå för 10 procent av byggkostnaden
            för tio reaktorer och investera i ett omfattande forskningsprogram.
            6 Många andra finansinstitutioner har kommit till liknande slutsatser
            medan ingen ännu har kunnat visa motsatsen. 7
          </p>
          <head type="h1" xml:id="i-YBVzXmZhrrNTngWaY5bRgm">
            Subvention: Begränsat skadeståndsansvar
          </head>
          <p xml:id="i-J5DG6kwS1gmvnR9fWfRr1J">
            Samtidigt som riksdagen antog propositionen om att tillåta nya
            reaktorer i Sverige antog man även propositionen Kärnkraften ökat
            skadeståndsansvar . Beslutet innebär bl.a. att atomansvarighetslagen
            ersätts av en ny lag som reglerar ansvar och ersättning vid radiologiska
            olyckor, att det införs ett så kallat obegränsat ansvar för innehavare
            av kärntekniska anläggningar samt att innehavare av kärnreaktorer
            ska finansiera ansvaret upp till 1 200 miljoner euro eller cirka
            11 miljarder kronor.
          </p>
          <p xml:id="i-AWchS1h1PdxW3HUnYPa9sx">
            I den nya lagen om ansvar vid olycka skiljer regeringen mellan
            ett principiellt obegränsat ansvar och säkerställande av finansiering
            för detta ansvar. Ett obegränsat ansvar innebär i princip att
            reaktorägarens ansvar är oändligt. Men i praktiken är det ekonomiska
            ansvaret begränsat till 11 miljarder kronor eller de överstigande
            tillgångar som den ansvarige har och som en domstol kan få tillgång
            till.
          </p>
          <p xml:id="i-SJkQyQM8yHSwHDf43jedza">
            Konstruktionen är sådan att den som driver en reaktor (eller
            flera) måste ställa säkerheter upp till ett så kallat ansvarsbelopp
            som är satt till 1 200 miljoner euro, motsvarande cirka 11 miljarder
            kronor. Säkerheten kan vara en försäkring eller andra tillgångar.
          </p>
          <p xml:id="i-PxwjHWvUQP8bzYNcqvuvdd">
            Utöver detta belopp ställer lagen inga krav på säkerhet, endast
            de tillgångar som finns vid olyckan. Den främsta tillgången är
            vanligen de värden som finns i det företag som driver eller äger
            anläggningen. Värdet är dock begränsat, i synnerhet som anläggningen
            kan skadas allvarligt och i princip bli värdelös vid en omfattande
            olycka. Även aktier i bolaget riskerar att bli utan värde.
          </p>
          <p xml:id="i-RhyhoSC5cH8AvDAVbH2YbB">
            Miljöpartiet anser att det ansvarsbelopp som lagen föreskriver
            är löjeväckande lågt; det motsvarar bara en bråkdel av de kostnader
            som riskerar att uppstå vid en omfattande olycka.
          </p>
          <p xml:id="i-KwJEKAM4R4ByVKpciKM3s7">
            De möjliga kostnaderna vid en omfattande olycka är i princip
            oändliga. Enligt Strålskyddsinstitutet uppgick kostnaderna efter
            olyckan i Tjernobyl till minst 1 000 miljarder kronor i bara Ukraina,
            Vitryssland och Ryssland fram till 2005, i den tidens pengar och
            de förhållanden som gällde där vid den tiden.
          </p>
          <p xml:id="i-CRRxwcFKiuBwkSVg2spVZq">
            I Fukushima vet vi ännu inte var kostnaderna landar, men seriösa
            bedömare talar om belopp långt över de 1 000 miljarder som olyckan
            i Tjernobyl anses ha kostat.
          </p>
          <p xml:id="i-6StVsVCRWesPrL8PTK8Qqk">
            Miljöpartiet anser att inriktningen i politiken måste vara att
            kärnkraften vid en olycka ska tvingas att betala sina egna kostnader.
            I detta ingår garantier för de skadebelopp som kan orsakas av
            en olycka. Att inte kräva sådana garantier medför sänkta kostnader
            för reaktorägaren, både vid normal drift och vid en olycka, och
            är därför enligt alla gängse definitioner att betrakta som en
            subvention. För att uppfylla det villkor som utskottet har ställt
            sig bakom, att kärnkraften inte ska få några subventioner, behöver
            kravet om finansiell säkerhet höjas till att motsvara den nivå
            som en radiologisk olycka erfarenhetsmässigt har visat sig kunna
            orsaka, dvs. åtminstone 1 000 miljarder kronor. Detta bör riksdagen
            ge regeringen till känna som sin mening.
          </p>
          <head type="h1" xml:id="i-JgxafnVd6SXMJn5x41hegf">
            Subvention: Begränsat ansvarsgenombrott
          </head>
          <p xml:id="i-AzZuoLM7siSHVrJu72a4ua">
            Svenska reaktorer ägs i samtliga fall av dotterbolag till stora
            energikoncerner, och dessa bolag har mycket begränsade tillgångar.
            Ansvaret vid en olycka gäller bara för den som driver en kärnanläggning,
            den som innehar tillståndet. Därför är det dotterbolagen som har
            ansvaret, både juridiskt och ekonomiskt.
          </p>
          <p xml:id="i-HzKx3oRjA5DSE5fruYPj8x">
            Det gör det möjligt för exempelvis Eon eller Vattenfall att låta
            dotterbolag stå för anläggningens tillstånd, med de risker detta
            medför. Samtidigt klarar sig moderbolagen undan vid en olycka.
          </p>
          <p xml:id="i-NDvH2VbwRj4eSFFJ3HtY7T">
            Utredningen Översyn av atomansvaret (SOU 2006:43) redogör för
            ägarförhållandena och de ekonomiska värden det handlar om (2005).
            Kärnkraftverket i Forsmark drivs av Forsmarks Kraftgrupp AB som
            i sin årsrapport anger att bolaget har tillgångar värda 13 miljarder
            kronor, kraftverket i Ringhals drivs av Ringhals AB som har tillgångar
            värda 16 miljarder kronor, medan kraftverket i Oskarshamn drivs
            av OKG AB med tillgångar värda 14 miljarder kronor.
          </p>
          <p xml:id="i-HK6fqk2bTt6GFQ89gh3uoL">
            Ett till synes märkligt sammanträffande verkar vara att bolagens
            tillgångar i stort sett överensstämmer med det ansvarsbelopp som
            regeringen kräver. Å andra sidan bör det också upprepas att dessa
            värden inte kommer att vara opåverkade vid en omfattande olycka.
          </p>
          <p xml:id="i-JAgzSe4nANLAFtwZHsSmPp">
            Som komplement till denna bild är tillgångarna i moderbolagen
            avsevärt större: Vattenfall hade vid utredningens genomförande
            ett eget kapital på 88 miljarder och har enligt riksdagens utredningstjänst
            nu nettotillgångar värda 30 miljarder euro, Eons tillgångar är
            värda 153 miljarder euro medan Fortums tillgångar värderas till
            20 miljarder euro. Det är inte tillräckligt för att täcka de tänkbara
            skadorna vid en omfattande olycka, men en bra bit på väg.
          </p>
          <p xml:id="i-C93PSr84576C5hyqckc8Y8">
            Denna begränsning i ansvaret hade kunnat undvikas om regeringen
            hade föreslagit ett så kallat ansvarsgenombrott som leder ansvaret
            vidare till moderbolagen. Men regeringen har avstått från den
            möjligheten och har gjort det på svaga grunder. Den bakomliggande
            utredningen innehåller däremot en genomgång av möjligheterna för
            ett sådant ansvarsgenombrott och nämner en rad möjliga vägar att
            gå.
          </p>
          <p xml:id="i-3bT9zxTh3B8Ym2PbVgcNTM">
            Miljöpartiet anser att frånvaron av ett ansvarsgenombrott utgör
            en subvention för kärnkraften eftersom reaktorernas bakomliggande
            ägare slipper ta den ekonomiska risk som ett strikt ansvar hade
            inneburit. Likaså slipper man de kostnader som det hade medfört
            att ställa ut garantier för de skadebelopp som en olycka kan medföra.
          </p>
          <p xml:id="i-TmTPmwCmUyUUvrZwv6tuk7">
            Det är självklart att ett obegränsat ansvar ska medföra att alla
            värden i det bolag som äger och driver reaktorn ställs som säkerhet,
            även moderbolagen och resten av koncernen. Vi föreslår därför
            ett ansvarsgenombrott genom att införa som villkor att moderbolaget
            ingår en förpliktelse och garanterar verksamheten med alla sina
            tillgångar för att få driva reaktorer i Sverige. Detta bör riksdagen
            ge regeringen till känna som sin mening.
          </p>
          <head type="h1" xml:id="i-5oMSGvtoUYmTPjFu5LKwss">
            Subvention: Statliga garantier
          </head>
          <p xml:id="i-AxNeur3zavEW4tSPk84Vzr">
            Lagen om ansvar och skadestånd vid radiologisk olycka ger den
            som driver en kärnteknisk anläggning hela ansvaret så att staten
            inte ska stå någon risk upp till 1 500 miljoner euro. För att
            möta detta ansvar ställs krav på ekonomiska garantier upp till
            detta belopp. Men samtidigt anger lagen att staten kan göra ekonomiska
            åtaganden genom att ställa ut statliga garantier i form av återförsäkringsåtaganden.
            Därmed skulle staten kunna påta sig det ekonomiska ansvaret i
            ägarens ställe.
          </p>
          <p xml:id="i-Y9czy4AsQP2vSFudMXjMCA">
            Anledningen till detta är att det kan saknas kapacitet i försäkringsbranschen.
            Detta kan bara tolkas som att försäkringsbranschen inte är villig
            att ta risken oavsett premie. Men varför ska då staten göra det?
          </p>
          <p xml:id="i-BiERR5KxWQn3zG2KumwsAC">
            Förvisso sägs att detta endast ska göras i undantagsfall och
            mot en avgift, men man kan fråga sig vad detta är värt när lagen
            inte anger vad det skulle handla om för omständigheter som kan
            föranleda ett sådant undantag. Vad avgiften anbelangar är det
            svårt att se hur regeringen skulle kunna sätta en sådan avgift
            på ett marknadsmässigt villkor när försäkringsbolagen inte kan
            göra det.
          </p>
          <p xml:id="i-G8GXVTuaKocyj3DCBgvmop">
            Miljöpartiet anser det uteslutet att staten skulle göra sådana
            åtaganden. Det strider mot principen att kärnkraften ska stå för
            sina egna kostnader, vilket även regeringen ställer sig bakom.
            Förslaget om att regeringen i fråga om ansvaret vid radiologiska
            olyckor får göra ekonomiska åtaganden för staten genom att ställa
            återförsäkringsåtaganden eller andra likvärdiga åtaganden är en
            solklar subvention och bör tas bort. Detta bör riksdagen ge regeringen
            till känna som sin mening.
          </p>
          <head type="h1" xml:id="i-DbanWNuikhxVZjf2KvxUJM">
            Subvention: Begränsad preskriptionstid
          </head>
          <p xml:id="i-V1PTkHFBfaz7HbRSWNtkhA">
            Enligt lagen om ansvar och skadestånd vid en radiologisk olycka
            är preskriptionstiden för radiologisk personskada 30 år. Preskriptionstiden
            för sakskada är dock begränsad till tio år.
          </p>
          <p xml:id="i-KJUTQJwp8rVPaqoiRHZgKh">
            Miljöpartiet anser att kunskapen om radiologisk strålning visar
            att skador till följd av en radiologisk olycka kan uppstå långt
            efter själva olyckan och att vi i dag inte har underlag för att
            sätta en bortre gräns för när skadan kan uppstå eller uppenbaras.
          </p>
          <p xml:id="i-LmGWZ9fMwVpzdouSmtrH6p">
            Ett av de motiv som regeringen anför i propositionen för att
            inte förlänga preskriptionstiden bortom 30 år, är att skadelidande
            i sådana fall ändå får ersättning genom det allmänna sjukvårdssystemet.
            Som framgår nedan anser Miljöpartiet att sjukvårdskostnader till
            följd av en radiologisk skada ska ersättas av dem som har orsakat
            skadan, inte av staten. Det kan handla om mycket stora belopp
            och att undanta den som orsakar en olycka ersättningsansvaret
            är en subvention.
          </p>
          <p xml:id="i-7QxQZ7RMyieZqVYzQvSb2q">
            Ett annat motiv som regeringen menar talar mot en längre preskriptionstid
            är att det i dag är oerhört svårt att visa om ett insjuknande
            i cancer i det individuella fallet är en följd av en radiologisk
            skada eller inte. Det må så vara, men i andra fall kan det vara
            möjligt att fastslå orsaken, och det kan inte heller uteslutas
            att det i framtiden blir lättare att visa kausalitet.
          </p>
          <p xml:id="i-CeW8q6yD2i9NVt1U3fHN3Y">
            Miljöpartiet anser att det i dag saknas underlag för att sätta
            en bortre gräns för när skada kan anses vara utesluten. Detta
            gäller både för personskada och sakskada. För att uppfylla kravet
            om frihet från subventioner behöver därför preskriptionstiden
            vara oändlig tills nya fakta har framkommit. Detta bör riksdagen
            ge regeringen till känna som sin mening
          </p>
          <head type="h1" xml:id="i-25FjfubayQ9pojCXeBSBgj">
            Subvention: Sjukvårdskostnad ingår ej
          </head>
          <p xml:id="i-LoNMmNXvCAsfM4GZZyqb6n">
            En av de största kostnaderna vid en allvarlig radiologisk olycka
            skulle sannolikt vara sjukvård för dem som drabbas. Samhället
            riskerar att drabbas av en mycket kraftig ökning av sjukvårdskostnaderna
            trots att det rimligen är fråga om radiologiska skador som bör
            täckas av den som har det obegränsade ansvaret vid en olycka.
            Ökningen riskerar också att bli bestående över lång tid eftersom
            radiologiska skador kan uppstå långt efter olyckan och kan ha
            ett mycket långsamt förlopp.
          </p>
          <p xml:id="i-9EXPc1jSeN66BvFtMveGyB">
            Detta verkar inte oroa regeringen. Tvärtom. Enligt propositionen
            var ett av de viktigaste skälen till att inte förlänga preskriptionstiden
            bortom 30 år att skadelidande i sådana här skadefall ändå skulle
            garanteras vård och olika former av sociala förmåner av staten.
          </p>
          <p xml:id="i-EuDXtDPbtzBGcS2CvDUpT1">
            Miljöpartiet anser inte att vård för radiologiska skador till
            följd av en olycka i en kärnteknisk anläggning främst bör finansieras
            med allmänna medel, utan det är en viktig och självklar del av
            det obegränsade ansvaret för anläggningens ägare. Detta bör riksdagen
            ge regeringen till känna som sin mening.
          </p>
          <head type="h1" xml:id="i-RZKWi4gQ33GezW3e2xWGgn">
            Subvention: Begränsad kärnavfallsavgift
          </head>
          <p xml:id="i-QCJB9Z9pHkKYsHwt4eqnEy">
            I skrivelsen skriver regeringen att avgiftsystemet för restprodukter
            lever upp till att inte subventionera kärnkraften. Den bedömningen
            delar inte ansvarig myndighet, Strålsäkerhetsmyndigheten, som
            har begärt att kärnavfallsavgiften bör höjas för att industrin
            själv ska betala för kostnaderna. I oktober 2011 föreslog SSM
            att höja den avgift kärnkraftsindustrin betalar till Kärnavfallsfonden
            från ca 1 öre/kWh producerad kärnkraftsel till ca 3 öre/kWh. Den
            22 december 2011 beslutade regeringen att endast höja avgiften
            till 2,2 öre/kWh. Avgiften för hanteringen av kärnkraftens restprodukter
            bör möta den nivå ansvarig myndighet bedömer behövs för att täcka
            de egna kostnaderna. Att kärnkraften ej betalar för hantering
            av sina egna restprodukter är ett tydligt fall av subvention.
            Kärnavfallsavgiften bör spegla den verkliga kostnaden för kärnkraftens
            restprodukter. Detta bör riksdagen ge regeringen till känna som
            sin mening.
          </p>
        </div>
        <div type="motSignatures">
          <list>
            <item xml:id="i-NNa6AhupPEWMF5PXQtUiAF">
              Lise Nordin (MP)
            </item>
            <item xml:id="i-BrvJsVbKByjkwbGb9SvGn8">
              Jonas Eriksson (MP)
            </item>
            <item xml:id="i-LJFU6nhuDs2CxpV5XyyEF7">
              Stina Bergström (MP)
            </item>
            <item xml:id="i-DJroUj63xctjA6GUHf2frH">
              Kew Nordqvist (MP)
            </item>
            <item xml:id="i-MZdLTiVNtFs6H1k8crxRmk">
              Bodil Ceballos (MP)
            </item>
            <item xml:id="i-QgfRhM2xdrt16NdcEbtWQM">
              Peter Rådberg (MP)
            </item>
            <item xml:id="i-AeUcG8vnTwcBb7NHL1bATm">
              Annika Lillemets (MP)
            </item>
            <item xml:id="i-AjzWHASq6d5Nt9FhKuz4PB">
              Jan Lindholm (MP)
            </item>
            <item xml:id="i-2YLCRWizCpYdQULEAJcWAy">
              Per Bolund (MP)
            </item>
            <item xml:id="i-V2C3nKhXawyzXbYYgU3neS">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
