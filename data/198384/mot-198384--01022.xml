<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01022">
  <teiHeader>
    <fileDesc>
      <titleStmt>
        <title>Vissa åtgärder på animalie- och foderproduktionens område</title>
        <author>Per Israelsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa åtgärder på animalie- och foderproduktionens område</title>
          <idno type="rdwebb">G7021022</idno>
          <rs type="number">1022</rs>
          <ref type="dokument_url_text">http://data.riksdagen.se/dokument/G7021022/text</ref>
          <ref type="dokument_url_html">http://data.riksdagen.se/dokument/G7021022</ref>
          <ref type="dokumentstatus_url_xml">http://data.riksdagen.se/dokumentstatus/G7021022</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>JOHN ANDERSSON</name>
            <state type="partyAffiliation">
              <desc>vpk</desc>
            </state>
          </person>
          <person gender="man">
            <idno>i-Xncfe1szgnEB2oHPgxWhmW</idno>
            <name>PAUL LESTANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-96C8rc6GxfALiruHMyacRB" type="signed"/>
        <correspContext corresp="i-96C8rc6GxfALiruHMyacRB">
          <note type="signatory" corresp="i-BiXbgRR8YzdywCma6BzTez"/>
          <note type="signatory" corresp="i-Eoor7chig2KkpNDt6f9K2V"/>
          <note type="signatory" corresp="r-0"/>
          <note type="signatory" corresp="i-Xncfe1szgnEB2oHPgxWhmW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1022/mot_198384__1022-001.pdf"/>
      <fw xml:id="i-XeWuFDvE4WJBHygwpmUDyi">
        Motion 1983/84:1022
      </fw>
      <div xml:id="i-BJAkgscadYbpz5hCSEvTVZ" type="motHeader">
        <div xml:id="i-P9vC8Ukmaye6oEvEYFu6mu" type="motTitle"/>
        <div xml:id="i-7c2aRStX4Y7nGkWGJjhvFW" type="motSubmissionInfo"/>
      </div>
      <div xml:id="i-5pJyH1tT1keawRjVRcq9H8" type="motBody">
        <div xml:id="i-NMQhNttJCSUi5tP2HyhWqJ">
          <p xml:id="i-BTKdHx6d9PH6AmRd7xLdit">
            10
          </p>
          <p xml:id="i-9BnpqxFt31ziaYMDDZcHVf">
            Per Israelsson m. fl. Vissa åtgärder på animalie- och foderproduktionens
            område
          </p>
          <p xml:id="i-V7rTjmTDxaKjwuejxT5GDj">
            Koncentrerad animalieproduktion utan jordbruksanknytning
          </p>
          <p xml:id="i-LnZsVi7gKEcWsrbgPzWQt9">
            Djuruppfödning, med syfte att vid lämplig tidpunkt slakta djuren
            för human konsumtion av deras kött, är en verksamhet som människan
            bedrivit i tusentals år för att säkra sig tillgång till animaliskt
            protein i sin föda. Djuruppfödning är givetvis ett säkrare sätt
            att producera kött än den tidigare jakten på vilda djur. Men uppfödning
            av djur för slakt är början till en väg bort från naturen. Den
            kan inte ostraffat drivas hur långt som helst. Drivs det selektiva
            avelsarbetet för långt får man så småningom fram en djurtyper
            som visserligen ger den avsedda högre avkastningen men som på
            grund av sina delvis deformerade kroppar inte mår särskilt bra.
            Drivs utvecklingen av djurfodret för långt, i syfte att nå snabb
            och hög avkastning, leder också detta till negativa verkningar.
            Ännu tills för några årtionden sedan fanns ett samband mellan
            djurhållningen och dennas foderbas. Det innebar att animalieproduktionen
            i form av djuruppfödning var anknuten till jordbruket. Sådan produktion
            sker givetvis fortfarande, men också andra produktionsformer har
            etablerats, främst för mindre djur, där sådana hålls tätt samlade
            på en liten yta i s.k. djurfabriker. De djurslag som kommer i
            fråga för dylik animalieproduktion är slaktsvin, kycklingar och
            värphöns. Genom koncentrationen av många djur till en liten yta
            under helt och hållet artificiella förhållanden kan vissa tekniskt-ekonomiska
            fördelar vinnas. Tillförseln av det specialfoder som används kan
            datastyras. Andra tekniska skötselfunktioner, som utgödsling,
            kan mekaniseras. Speciella djurraser anpassade för denna massproduktion
            har avlats fram. Fodret är noga utprovat och anpassat för att
            ge den maximala kvantitativa tillväxt man vill uppnå. Alla dessa
            faktorer ger tillsammans en hög animalieproduktion med liten insats
            av mänsklig arbetskraft. Genom att på detta sätt tillämpa industriella
            maximerings- och optimeringsmetoder i en biologisk produktion
            har man uppnått en formellt hög produktivitet. Man har industrialiserat
            djuruppfödningen resp. äggproduktionen. Men att koncentrera produktionen
            av kött och ägg till dylika ”djurfabriker” har också nackdelar.
            Vi anser för vår del att dessa nackdelar är så vägande att ”djurfabrikerna”
            bör avvecklas i sin nuvarande form. De anläggningar som nu finns
            skall inte få utvidgas och givetvis inga nya etableras. Den animalieproduktion
            som nu sker i dessa ”djurfabriker” bör i stället anknytas till
            jordbruket och därmed till den naturliga foderbasen. Anläggningarna
            bör vara måttligt stora och metoderna mera djurvänliga.
          </p>
          <pb facs="riksdagen-motions-pdf/data/198384/mot_198384__1022/mot_198384__1022-002.pdf"/>
          <fw xml:id="i-UW3c8SRmdWBgpYu3EWzuJ4">
            Mot. 1983/84:1022 11
          </fw>
          <p xml:id="i-XfuGQPY6ET9N1Hj4SmUc9H">
            Artificiella inslag i utfodringen måste bort. Antibiotika skall
            inte få användas annat än till att bota sjukdomar. Till foderfrågan
            återkommer vi nedan. Vi tror att en sådan omläggning skulle vara
            till fördel för jordbruket, särskilt i områden där jordbruket
            behöver tillskott för att kunna ge utkomst. Vi tror på goda grunder
            att en bättre kvalitet skulle uppnås på det producerade köttet
            resp. äggen. De något högre produktionskostnader som kan bli följden
            av den här förordade omläggningen kompenseras av mindre stödbehov
            till jordbruket, i främst skogs- och mellanbygder, och genom att
            landets beredskap kan uppehållas till en lägre kostnad.
          </p>
          <p xml:id="i-FJm2aKkDGykjz1ExCD9kc7">
            Antibiotika i djurfoder
          </p>
          <p xml:id="i-AL2sWWJpbrBvJAfWw14PtX">
            Tillgången till antibiotika och kemoterapeutika är betydelsefull
            som moderna hjälpmedel för bekämpande av sjukdomar hos människor
            och djur. Deras verkan beror av att de kan slå ut vissa sjukdomsframkallande
            mikroorganismer. Om dessa medel också framgent skall kunna fylla
            en sådan funktion måste de användas på ett sätt som tar hänsyn
            till att kemoresistenta stammar kan uppkomma mot vilka dessa medel
            kan bli verkningslösa. För att undvika uppkomsten av sådana resistenta
            och sjukdomsframkallande stammar av mikroorganismer får antibiotikan
            endast ges vid behandling av sjukdomar hos djuren och under kontroll
            av veterinär. Medlen måste sättas in mot rätt sjukdom med rätt
            dos och under rätt tid. Sedan flera år används kemoterapeutika
            också på ett helt annat sätt, nämligen som tillväxtfrämjare. Sådan
            tillsats görs rutinmässigt till i stort sett allt färdigtillverkat
            slaktsvins- och slaktkycklingsfoder. Tillsatsen uppgår i regel
            till 10 mg/kg foder. Även de producenter som bereder sitt foder
            av egen spannmål och koncentrat får in tillsatsen via koncentratet
            från foderfabriken. Verkningssättet för de tillväxtbefrämjande
            medlen är inte helt klarlagt, men en väsentlig del av effekten
            beror på att medlen påverkar bakteriefloran i tarmen, samma effekt
            som man uppnår när antibiotika sätts in i sjukdomsbekämpande syfte.
            Denna kontinuerliga tillförsel av antibakte- riella medel via
            fodret ger klara risker för uppkomsten av resistenta bakteriestammar
            som kan ha negativa verkningar. Exempelvis har det visat sig att
            tillsats av tillväxtbefrämjande medel i fodret till fjäderfä har
            ökat benägenheten för utvecklingen av salmonellabakterier i tarmen
            hos dessa djur. Bakteriefloran i tarmen, hos djur och människor,
            har visat sig ha stor betydelse för motståndskraften mot infektioner
            av olika slag. Användande av medel som stör sammansättningen av
            denna viktiga bakterieflora bör därför ske med stor försiktighet.
            Våra kunskaper på området är begränsade, och det är inte säkert
            att negativa effekter visar sig förrän efter lång tid. Medel som
            i dag är tillåtna kan komma att bli förbjudna när kunskaperna
            ökat. Flera medel som tidigare varit tillåtna är sålunda förbjudna
            i dag. Den fortlöpande tillförseln av kemoterapeutika i tillväxtbefrämjande
            syfte
          </p>
          <pb facs="riksdagen-motions-pdf/data/198384/mot_198384__1022/mot_198384__1022-003.pdf"/>
          <fw xml:id="i-BCeFwuFrqmnpBH7rUquBda">
            Mot. 1983/84:1022 12
          </fw>
          <p xml:id="i-KbHvQZwdsqBwHxkq4gxenL">
            har, av skäl som här redogjorts för, oroat både myndigheter och
            konsumentföreträdare. Sålunda har LRF år 1981 hemställt till statens
            jordbruksnämnd om en avvecklingsplan för dessa tillväxtbefrämjande
            medel. Denna oro delas också av livsmedelsverket. Vid 1981 års
            vårriksdag behandlade riksdagen ett betänkande från jordbruksutskottet
            där den i denna motion aktualiserade frågan togs upp och följande
            skrivning vann riksdagens godkännande:
          </p>
          <p xml:id="i-BWKGPoL4f5R8rqcGJTMsDC">
            Antibiotika utnyttjas enligt vad utskottet erfarit i huvudsak
            dels som medel mot djursjukdomar m.m., dels som tillväxtbefrämjande
            ämne. I en av jordbruksnämnden genomförd utredning har den totala
            förbrukningen i landet av s.k. kemoterapeutika — till vilka bl.a.
            räknas nu berörda antibiotika — för år 1977/78 beräknats till
            21000 kg varav 12000 kg används för lågdosfoder. Fördelningen
            på olika djurslag har uppskattats till drygt 80 I0 för svin, 10
            2 för fjäderfä (liv- och slaktkyckling) och 6-8 2 för kalv och
            lamm. Medlen får ej användas vid utfodring av värphöns. Riskerna
            med antibiotikatillförseln anses främst bestå i att den leder
            till utveckling och selektion av resistenta bakteriestammar hos
            de utfodrade djuren. Resistenta sjukdomsalstrande bakterier kan
            spridas från djuren till den yttre miljön. En recirkulation av
            sådana bakterier kan uppstå i vilken även människan innefattas.
            Utskottet kan i viss mån instämma i motionärernas kritiska synpunkter
            på användningen av antibiotika i animalieproduktionen.
          </p>
          <p xml:id="i-Fw8BWEcsRM3RMZ8rzqrV3Z">
            Med hänsyn till konkurrensförhållandena inom fodermedelsområdet
            och det faktum att det vid slakt och styckning inte går att skilja
            på djur som fått tillväxtbefrämjande fodertillsats eller ej måste
            en avveckling av sådana fodertillsatser ske genom att tillståndet
            för användande av sådana tillsatser generellt dras in. Konsumenterna
            kan då lita på att köttet kommer från djur som inte fått sådana
            tillsatser i sitt foder.
          </p>
          <p xml:id="i-A9pJcFofGin69H5q1YXJUh">
            Hemställan
          </p>
          <p xml:id="i-C6m97b7Ty8EQJ6fXYWnzHm">
            Mot bakgrund av det anförda yrkar vi 1. att riksdagen hos regeringen
            begär åtgärder för avveckling av de svenska ”djurfabrikerna” och
            dessas integrering med det svenska jordbruket i enlighet med vad
            i motionen anförts, 2. att riksdagen hos regeringen begär att
            tillståndet för att använda kemoterapeutika i tillväxtbefrämjande
            syfte i djurfoder upphör att gälla fr. o. m. den 1 januari 1985.
          </p>
          <p xml:id="i-FpAv6Fh4wUyux1h42EbJcB">
            Stockholm den 20 januari 1984
          </p>
          <p xml:id="i-DE6DU9KEg326aQHJeMqiTn">
            PER ISRAELSSON (vpk) TORE CLAESON (vpk) JOHN ANDERSSON (vpk)
            PAUL LESTANDER (vpk)
          </p>
        </div>
      </div>
    </body>
  </text>
</TEI>
