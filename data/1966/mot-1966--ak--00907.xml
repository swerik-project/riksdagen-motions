<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00907">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__907/mot_1966__ak__907-001.pdf"/>
      <fw xml:id="i-YabnwwCtjXrzcEvm9nA9Tq">
        12 Motioner i Andra kammaren, nr 907 år 1966
      </fw>
      <div xml:id="i-2Jd6sqRDcWF8qTtWLXMJ1A" type="motHeader">
        <div xml:id="i-RmX8pZZqa3oDQCFARzwkcH" type="motTitle"/>
        <div xml:id="i-HGmY11j1EvwijXrp8AEutM" type="motSubmissionInfo"/>
      </div>
      <div xml:id="i-D9nBbXvAUxzUoDoKErRvWC" type="motBody">
        <div xml:id="i-WjY8FEmREssck4dEfxxgMj">
          <p xml:id="i-NBw95qNMueUCCvvYzYgucF">
            Nr 907
          </p>
          <p xml:id="i-DzGLh7qLvC9KptLSBapTRb">
            Av herr Börjesson i Falköping, i anledning av Kungl. Maj:ts pro-
            position nr 113, med förslag om förbättrad sjukpen- ningförsäkring.
          </p>
          <p xml:id="i-5BV94xpvhFDgXEeoKLWVhq">
            En förbättring av förmånerna från den allmänna sjukförsäkringen
            har länge framstått som ett angeläget reformkrav. Den i propositionen
            nr 113 föreslagna reformen beträffande borttagande av karensdagar,
            höjning av sjukpenningbeloppen och utbyggnad av sjukpenningskalan
            är ett beaktande av detta syfte. De huvudlinjer som angivits i
            propositionen bör godtas. I sammanhanget måste emellertid framhållas,
            att den förevarande pro- positionen är ett nytt exempel på att
            regeringens reformarbete drives utan egentlig långsiktsplanering.
            Till grund för propositionen ligger endast en kortfattad och knapphändig
            promemoria, utarbetad inom socialdeparte- mentet. Varken promemorian
            eller propositionen ger underlag för en mera exakt angelägenhetsgradering
            av olika reformkrav på det sociala området. Det hade givetvis
            varit önskvärt att i förevarande sammanhang en avväg- ning kunnat
            ske gentemot andra angelägna reformönskemål. Som exempel på sådana
            kan nämnas nödvändiga reformer till förmån för de långtids- sjuka
            och de handikappade, vissa reformer inom andra vårdområden samt
            åtgärder till förmån för barnfamiljerna. En väsentligt förbättrad
            angelägen- hetsgradering och tidsplanering av reformarbetet framstår
            som en nödvän- dig förutsättning för framtiden. Det skall också
            framhållas som anmärk- ningsvärt, att varken i promemorian eller
            i propositionen presterats någon bedömning av de samhällsekonomiska
            möjligheterna att genomföra de fö- reslagna åtgärderna. Med detta
            har endast understrukits att reformarbetet i vårt samhälle bör
            bygga på en väsentligt säkrare beredning än vad rege- ringen i
            detta och andra fall har presterat. Det bör vara angeläget för
            samhället att söka garantera, att alla medbor- gare får ett så
            långt möjligt likvärdigt skydd mot inkomstbortfall vid sjuk- dom.
            Bestämmelserna i lagen om allmän försäkring kan i princip sägas
            ha detta syfte. Betydande grupper har emellertid genom kollektivavtal
            ett bätt- re skydd vid sjukdom än vad sjukförsäkringen bereder.
            Hit hör de stats- och kommunalanställda samt i stort sett tjänstemännen
            på den privata ar- betsmarknaden och de handelsanställda. För
            dessa grupper utgår fr. o. m. första sjukdagen, dvs. även under
            karensdagarna, sjuklön, som motsvarar i genomsnitt 90 Z av den
            ordinarie lönen. För det stora flertalet är emel- lertid sjukförsäkringens
            förmåner det enda ekonomiska skyddet vid sjuk-
          </p>
          <pb facs="riksdagen-motions-pdf/data/1966/mot_1966__ak__907/mot_1966__ak__907-002.pdf"/>
          <fw xml:id="i-9ajxed46bK8RdYakz7UgGr">
            Motioner i Andra kammaren, nr 907 år 1966 13
          </fw>
          <p xml:id="i-JZGBDdKU8AQNKEzXUGRNk4">
            dom. Även om sjuklönen givetvis är en löneförmån, som uppnåtts
            genom av- tal, är det från social synpunkt otillfredsställande
            att den ekonomiska trygg- heten vid sjukdom är så olika som för
            närvarande. För en förbättrad likställighet olika grupper emellan
            i fråga om ekono- misk trygghet vid sjukdom är förslagen i propositionen
            av väsentlig bety- delse vad beträffar såväl karenstiden som kompensationsgraden.
            För när- varande är karenstiden formellt tre dagar. Om insjuknandet
            inträffar på dagen efter arbetstiden och då anmäles till försäkringskassan,
            blir karens- tiden i realiteten endast två dagar. Enligt propositionen
            skall som huvud- regel gälla, att sjukpenning skall utgå fr. o.
            m. dagen efter insjuknande- dagen. Om insjuknandet sker på dagen
            efter arbetstidens slut och då an- mäles till försäkringskassan,
            skulle sålunda inte någon karenstid gälla. Generellt torde kunna
            sägas, att förslaget i propositionen, med bortseende från den
            s. k. fridagsregeln, innebär borttagande av två karensdagar. För-
            slaget i propositionen innebär i övrigt, att kompensationsgraden,
            beräknad för tiden efter den första sjukveckan, höjes från cirka
            65 procent av den ordinarie inkomsten till cirka 80 procent. Full
            likställighet i förhållande till de grupper som uppbär sjuklön
            uppnås sålunda inte vare sig i kompensa- tionsgrad eller i karenstid.
            Avsikten i detta sammanhang är att särskilt beröra problemen kring
            ka- renstiden. Den karenstid på tre eller två dagar, som för närvarande
            gäller i fråga om den allmänna sjukförsäkringen, kan naturligtvis
            medföra att en person, som är sjuk, infinner sig på arbetsplatsen,
            fastän det både för hans egen och för omgivningens hälsa skulle
            ha varit bättre om han stannat hem- ma. För de grupper som uppbär
            sjuklön gäller i praktiken inte någon ka- renstid. Självfallet
            bör likställighet olika grupper emellan i detta avseende eftersträvas.
            Detta syfte måste emellertid vägas mot risken för missbruk av
            sjukför- säkringen. Om i enlighet med propositionen sjukpenningen
            generellt skall utgå fr. o. m. första arbetsdagen efter insjuknandedagen,
            ökas givetvis den- na risk. Det är anmärkningsvärt, att såväl
            promemorian som propositionen i stort sett förbigått detta problem.
            Enligt departementschefen föreligger det knappast grund för antagandet
            att missbruket skulle få stor omfattning. Det är inte anledning
            till gensaga mot denna bedömning. Det är otvivelaktigt så, att
            den stora massan av försäkringstagare är lojal mot sjukförsäkringens
            syfte. Men lika uppenbart är det, att man måste räkna med att
            en viss kategori kan utnyttja de möjligheter till missbruk som
            öppnas genom att sjukpenning skall utgå redan första arbetsdagen
            efter insjuknandedagen även vid en dags eller två dagars frånvaro.
            Det missbruk som ett utnyttjande av sjukförsäkringen för frånvaro
            utan sjukdomsanledning innebär drabbar inte endast arbetsgivare
            och arbetskamrater utan även samhället i stort. Lagstiftningen
            bör ges en sådan utformning att den så långt möjligt inte lämnar
            öppna möjligheter till missbruk.
          </p>
          <pb facs="riksdagen-motions-pdf/data/1966/mot_1966__ak__907/mot_1966__ak__907-003.pdf"/>
          <fw xml:id="i-XMQnKNZRGyDiRCGqQzKPSa">
            14 Motioner i Andra kammaren, nr 907 år 1266
          </fw>
          <p xml:id="i-FehEBx2v1CtLBGjB3XLzgW">
            Såväl i promemorian som i propositionen har dock visst skydd
            intagits mot missbruk, nämligen genom den s.k. fridagsregeln,
            som skall gälla för huvuddelen av de försäkrade. I propositionen
            har denna regel utformats så, att sjukpenning inte får utgå för
            arbetsfri dag, som utgör någon av de sex första dagarna efter
            insjuknandedagen — dock så att sjukpenningen på grund av fridagsregeln
            inte får bortfalla för mer än två dagar. Om sjuk- perioden varar
            mer än sex dagar, insjuknandedagen oräknad, skall fridags- regeln
            upphävas genom en återgångsregel, innebärande att ersättning skall
            utgå även för fridagarna under de sex första dagarna. Propositionen
            kan sålunda sägas innehålla en villkorlig karenstid, som bl. a.
            avser att skydda mot missbruk av sjukförsäkringen i anslutning
            till fridagar. Utformningen innebär att kompensationsgraden kan
            bli något lägre vid kortare sjukdoms- tid än vid längre. Såsom
            uttalats i propositionen bör detta kunna godtas. Med förslaget
            i propositionen kan man dock inte generellt komma till rätta med
            det problem som består i att sjukförsäkringen kan utnyttjas för
            en dags eller ett par dagars frånvaro från arbetet utan sjukdomsanledning.
            Den som vill skaffa sig betald ledighet för en dag eller ett par
            dagar be- höver enligt de i propositionen föreslagna bestämmelserna
            endast anmäla sig sjuk hos försäkringskassan senast kvällen före
            för att få ersättning från försäkringen under ledigheten. Ett
            sådant missbruk medför minskad produktion och ökade produktionskostnader.
            Det får hållas för sannolikt, att denna missbruksrisk är större
            vid den allmänna sjukförsäkringen än vid sjuklönesystemet. I socialdepartementets
            promemoria framhölls, att ifrågavarande problem inte lär kunna
            bemästras på annat sätt än genom en effektiviserad kontroll. Av
            dem som misstänks för att missbruka försäkringen skulle försäkrings-
            kassan kunna fordra att de vid framtida sjukdomsfall företer läkarintyg
            redan från första dagen. Departementschefen har inte närmare berört
            frå- gan efter insjuknandedagen. I Västtyskland gäller, såsom
            framgår av pro- memorian, att sjukpenning börjar utgå fr.o.m.
            dagen efter den dag, då sjukdomen fastställdes av läkare. För
            vårt lands vidkommande måste man emellertid konstatera, att läkarbristen
            i regel torde lägga hinder i vägen för infordran av läkarintyg
            redan vid någon dags sjukskrivning. Riksför- säkringsverket har
            i sitt yttrande över promemorian framhållit, att man över huvud
            taget måste bedöma försäkringskassornas möjligheter att utöva
            kontroll vid korta sjukskrivningar som mycket små. En lösning
            av ifrågavarande problem synes så länge försäkringskassorna inte
            har tillfredsställande kontrollmöjligheter böra lösas genom en
            annan utformning av den i propositionen föreslagna spärregeln.
            Sjukpenning bör, när sjukskrivningstiden omfattar högst sex dagar,
            inte få utgå för första arbetsdagen efter insjuknandedagen. Däremot
            bör sjukpenning få utgå för första arbetsfria dagen, om sådan
            ingår i sjukperioden. Förslaget innebär sålunda, att den första
            arbetsfria dagen i Kungl. Maj:ts förslag utbytes mot
          </p>
          <pb facs="riksdagen-motions-pdf/data/1966/mot_1966__ak__907/mot_1966__ak__907-004.pdf"/>
          <fw xml:id="i-Ldn8Lc9sL9At8pRLa3XxS9">
            Motioner i Andra kammaren, nr 907 år 1966 15
          </fw>
          <p xml:id="i-5gJCRBJ22vi37cr2kN9TFt">
            den första arbetsdagen. Om en andra arbetsfri dag ingår i en
            sjukperiod, som omfattar högst sex dagar, bör den i enlighet med
            vad som föreslagits i propositionen inte berättiga till sjukpenning.
            Den i propositionen före- slagna återgångsregeln bör gälla, innebärande
            att sjukpenning skall utgå för samtliga dagar, om sjukperioden
            omfattar mer än sex dagar. Den utformning som här förordats skulle
            utgöra en särskild spärr mot utnyttjande av sjukförsäkringen till
            betald ledighet utan sjukdomsanled- ning. Vid endast en dags sjukfrånvaro
            skulle ersättning från sjukförsäk- ringen sålunda inte utgå. Vid
            två å tre dagars sjukfrånvaro skulle kompen- sationen med det
            här framtida förslaget bli lägre i cirka hälften av fallen. Även
            vid fyra å fem dagars sjukfrånvaro skulle kompensationen i något
            fall kunna bli lägre. Detta bör emellertid vid så kort sjukperiod
            kunna god- tas med hänsyn till den säkrare garanti mot missbruk
            som härigenom upp- nås. För sjukperioder omfattande sex dagar
            eller längre tid ger den i mo- tionen förordade utformningen alltid
            samma kompensationsgrad som för- slaget i propositionen.
          </p>
          <p xml:id="i-EZbrQ5TKVtTsr5zMbP4vfM">
            Med stöd av vad ovan anförts hemställes,
          </p>
          <p xml:id="i-Sfo7zNAMzpZxpEo4ZLGTJV">
            att riksdagen vid behandlingen av propositionen nr 113 måtte
            besluta, att den i propositionen intagna spärregeln må utformas
            så, att sjukpenning icke får utgå för första arbetsdagen efter
            insjuknandedagen och icke heller för den andra arbetsfria dagen,
            dock med den återgångsregeln, att sjukpenning skall utgå även
            för sagda dagar, därest sjuk- skrivningsperioden omfattar mer
            än sex dagar; samt att vederbörande utskott måtte utarbeta förslag
            till här- för erforderlig författningstext.
          </p>
          <p xml:id="i-LHRcUMQqTWHVJRu5XKNvoJ" type="date">
            Stockholm den 26 april 1966
          </p>
          <div xml:id="i-397jrSBtLhxM66BXN3yT4H" type="signatureBlock">
            <list xml:id="i-84LKDqqHh1NDUaKiRTPYNA">
              <item xml:id="i-3Jr2JGqkeAGg946VpPymyr" who="i-Af27F1xYCu7PKfDmUgU7Xb" type="signature">
                Bengt Börjesson (cp)
              </item>
              <item xml:id="i-EzNQLG3AQ6XcbRaKnztMmC">
                i Falköping)
              </item>
            </list>
          </div>
        </div>
      </div>
    </body>
  </text>
</TEI>
