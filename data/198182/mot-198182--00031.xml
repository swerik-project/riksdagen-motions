<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--00031">
  <teiHeader>
    <fileDesc>
      <titleStmt>
        <title>med anledning av proposition 1981/82:8 om vård av missbrukare i  vissa fall, m. m.</title>
        <author>av Lena Öhrsvik m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1981/82:8 om vård av missbrukare i  vissa fall, m. m.</title>
          <idno type="rdwebb">G50231</idno>
          <rs type="number">31</rs>
          <ref type="dokument_url_text">http://data.riksdagen.se/dokument/G50231/text</ref>
          <ref type="dokument_url_html">http://data.riksdagen.se/dokument/G50231</ref>
          <ref type="dokumentstatus_url_xml">http://data.riksdagen.se/dokumentstatus/G50231</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6UrnZSyhA8En3ghbWrejVN</idno>
            <name>LENA ÖHRSVIK</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-K7A3HxRuQWaoRkthu77uVa</idno>
            <name>ANITA GRADIN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-C5JetE1KcaA3AEzNVRe5CG</idno>
            <name>ULLA-BRITT ÅBARK</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-SGS2vwReXFRqWxhxh3MNmH</idno>
            <name>MARGARETA PALMQVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <name>LARS-ERIK LÖVDÉN</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TBZWcq3sEYf5y58JKdcdbJ" type="signed"/>
        <correspContext corresp="i-TBZWcq3sEYf5y58JKdcdbJ">
          <note type="signatory" corresp="i-6UrnZSyhA8En3ghbWrejVN"/>
          <note type="signatory" corresp="i-K7A3HxRuQWaoRkthu77uVa"/>
          <note type="signatory" corresp="i-C5JetE1KcaA3AEzNVRe5CG"/>
          <note type="signatory" corresp="i-SGS2vwReXFRqWxhxh3MNmH"/>
          <note type="signatory" corresp="i-6qjD2tsSCtsrmXQjy7mtCJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__31/mot_198182__31-001.pdf"/>
      <div type="motHeader" xml:id="i-9X4GV1osLd1BTEUP69AN19">
        <div type="motTitle" xml:id="i-LJGREjfWcN8LZXb9ZdzF3w"/>
        <div type="motSubmissionInfo" xml:id="i-UARTuTTpyrQyxub6DCyNDN"/>
      </div>
      <div type="motBody" xml:id="i-HaNzSQceCgbXM3z3cs4ZQy">
        <div xml:id="i-wRjeZFB3n1UBaKyHt7Mj8">
          <p xml:id="i-GY64YAeZru64zR1fxnYaq">
            Mot. 1981/82
          </p>
          <p xml:id="i-6eUYNhMQ9HjRQUF9NqBCA6">
            31-32 Motion
          </p>
          <p xml:id="i-6kkFfTKqSqtxiwCfTYbkhp">
            1981/82:31
          </p>
          <p xml:id="i-PWwK9rm9UhDGPZGg4rgEBY">
            av Lena Öhrsvik m. fl.
          </p>
          <p xml:id="i-9GEb6t96wgSDuurdETgmqB">
            med anledning av proposition 1981/82:8 om vård av missbrukare
            i vissa fall, m. m.
          </p>
          <p xml:id="i-N17d8uwe263UqfhCithtdf">
            Frågan om utformningen av bestämmelserna om tvångsvård vid missbruk
            har varit föremål för intensiv debatt. När socialberedningen i
            januari 1981 lade fram ett enigt lagförslag i frågan, knöts stora
            förhoppningar till detta. Man kunde med fog räkna med att debatten
            i fortsättningen mera skulle kunna handla om resurser, vårdens
            innehåll och lämpliga behandlingsmeto- | der. Socialberedningen
            menade att förslaget fick ses som ett provisorium och att en noggrann
            uppföljning skulle ske. Vi kan i stort ansluta oss till socialberedningens
            enhälliga förslag, då det inte på något avgörande sätt står i
            strid med andan och intentionerna i socialtjänstlagen. Vissa brister
            finns dock. T. ex. kan vårdtidens längd i vissa fall medföra risk
            för att vården blir passiv och därmed destruktiv. I förslaget
            borde man starkare ha markerat den enskildes rätt till ändamålsenlig
            vård och särskilt stöd i den fortsatta rehabiliteringen. Särskilda
            regler om tillsyn borde också ha funnits med. Regeringens förslag
            i proposition 1981/82:8 innebär dock avsteg från socialberedningens
            förslag på några mycket avgörande punkter. Det gäller frågan om
            vem som skall utreda behovet av vård och ansöka om sådan och det
            gäller frågan om hur skyddet för närstående skall utformas i framtiden.
            Här ansluter vi oss helt till socialberedningens förslag och hänvisar
            till motion 1981/82:27 av Olof Palme m. fl. Beträffande de brister
            vi nyss pekat på i socialberedningens förslag utgår vi ifrån att
            de blir föremål för fortsatt uppmärksamhet i samband med uppföljningen
            av lagen. I vissa avseenden skulle man dock utan större problem
            redan nu kunna genomföra ändringar och tillägg. Vi kommer här
            att ta upp följande punkter: 1. Rätt till ändamålsenlig vård 2.
            Vårdens innehåll 3. Ordet missbrukare 4. Särskild tillsyn
          </p>
          <p xml:id="i-GVmcGN6iWKsDFmPWERp2cH">
            1. Rätt till ändamålsenlig vård
          </p>
          <p xml:id="i-7qacyxKzv1BS8ZSj6M1w6C">
            Vi föreslår att följande tillägg görs till I $ Lag om vård av
            missbrukare i vissa fall:
          </p>
          <p xml:id="i-PWAvfrDF6kEU2z7zF6GapM">
            1 Riksdagen 1981/82. 3 saml. Nr 31-32
          </p>
          <pb facs="riksdagen-motions-pdf/data/198182/mot_198182__31/mot_198182__31-002.pdf"/>
          <p xml:id="i-4vUari4X8Xka8kJXbvVyty">
            Mot. 1981/82:31 2
          </p>
          <p xml:id="i-NAS8y3mRWokzuyNmD8QiiP">
            Den som vårdas med stöd av denna lag har rätt till ändamålsenlig
            vård och behandling.
          </p>
          <p xml:id="i-XdHQhUQtqaX2jHjnbeU4ic">
            Ett särskilt skäl för att införa principen i lagen är att om
            samhället skall kunna tvinga någon till vård, bör denna vara meningsfull
            och ha förutsätt- ningar att förbättra individens situation väsentligt.
            I annat fall måste tvånget förkastas som meningslöst och i strid
            med vår rättsuppfattning. En särskild fråga är naturligtvis vad
            som kan anses vara ändamålsenlig vård och behandling. I likhet
            med inom hälso- och sjukvården bör man kunna ställa kravet att
            vården skall utformas i enlighet med ”vetenskap och beprövad erfarenhet”.
            Forskning och dokumentation inom socialt arbete befinner sig f.
            n. i snabb utveckling och torde efter hand kunna ge tillräckligt
            underlag för ställningstaganden i frågor om vårdens kvalitet och
            ändamåls- enlighet för individen. Ansvaret för att den vårdade
            får ändamålsenlig vård och behandling faller i fråga om de sociala
            institutionerna på huvudmannen som har det yttersta ansvaret för
            institutionen. Huvudmannen har att tillse att personalen är tillräcklig
            och att verksamheten bedrivs enligt metoder som är i nivå med
            behandlingsarbetets utveckling. Det torde vara nödvändigt att
            på de institutioner som skall bedriva vård enligt lagen ha medverkan
            av psykolo- gisk eller psykiatrisk expertis, som kan ge handledning
            åt personalen och även bedöma den vårdades behov av behandling.
            Sådan medverkan kan självfallet inte anses uppfylla lagens krav
            om den inskränker sig till ett samtal på någon minut och en rutinmässig
            hälsoundersökning, som tyvärr nu ofta är fallet vid vårdanstalterna.
            Ett allmänt krav på behandlingen måste vidare vara att den bedrivs
            enligt ett behandlingsprogram som utarbetats under medverkan av
            kvalificerad personal. En viktig utgångspunkt för en bedömning
            av om lagens krav uppfylls måste vidare vara att behandlingen
            skall utformas med utgångs- punkt i de behov den enskilde har.
            Det innebär att man i varje enskilt fall måste göra en bedömning
            av den enskildes behov av insatser. Generella regler, som t. ex.
            obligatorisk aversionsbehandling, kan inte alltid anses vara en
            ändamålsenlig behandling, lika litet som den övermedicinering
            som förekommer på vissa anstalter.
          </p>
          <p xml:id="i-EznPcGgkNrqcA9NNQkefnC">
            2. Vårdens innehåll Vi föreslår att 12 $ får följande lydelse:
          </p>
          <p xml:id="i-M4sCib74E2c4H3Gty7RNom">
            Vård med stöd av denna lag skall avse avgiftning och andra medicinska
            eller sociala insatser i syfte att häva den enskildes nuvarande
            tillstånd och motivera honom att ändra sin situation. Vården skall
            inledas på sjukhus med tillgång till psykiatriska vårdresur-
          </p>
          <p xml:id="i-4obHKynEGiD9NJYcaTFBxU">
            ser; Om någon under vårdtiden — — (forts. =prop.).
          </p>
          <pb facs="riksdagen-motions-pdf/data/198182/mot_198182__31/mot_198182__31-003.pdf"/>
          <p xml:id="i-HPduExQDBaWk4aRvt3XqFh">
            Mot. 1981/82:31 3
          </p>
          <p xml:id="i-J8K6GjMrWwSrMQK3BrbwFA">
            Det framstår för oss som naturligt att man preciserar vårdens
            innehåll speciellt i en lag av den här karaktären. Man måste kunna
            tala om vad man tänker göra med de människor man anser vara i
            behov av tvångsvård. Avgiftning behöver här inte definieras särskilt
            utan det får anses vara ett allmänt vedertaget begrepp. Beträffande
            övriga insatser skall dessa syfta till att motivera den vårdade
            att ändra sin situation. Detta skall noga skiljas från motivationsbehandling
            i sedvanlig bemärkelse som måste sträcka sig över längre tid och
            ske i nära samband med den långsiktiga behandlingen, dvs. efter
            det att tvångsvården avslutats. I viss mening kan man t. o. m.
            hävda att man arbetar med motivation under hela behandlingsprocessen.
            I detta sammanhang syftar behandlingen endast till att få den
            vårdade att ta första steget, att acceptera en behandlingsplan
            eller att återuppta en avbruten behandling. I vissa fall kan naturligtvis
            motivationsarbetet leda till kontakt med t. ex. Länkarna eller
            någon annan frivillig organisation. Vården skall alltid inledas
            på sjukhus, dels med tanke på de stora somatiska hälsorisker som
            föreligger under den första abstinensen, dels med tanke på att
            det psykiska tillståndet ofta är svårt att bedöma i denna fas
            och ibland kan försämras kraftigt. Det har inte bedömts som nödvändigt
            att den inledande vården sker på psykiatriskt sjukhus. Det räcker
            att man på sjukhuset har tillgång till psykiatriska vårdresurser.
            Detta får anses vara fallet om sjukhuset har tillgång till en
            läkare som har specialistkompetens i psykiatri och kan medverka
            i bedömningen av patientens vårdbehov och svara för handledning
            av personalen.
          </p>
          <p xml:id="i-LYERPRwYJH7qN83a2zHLRq">
            3. Ordet missbrukare
          </p>
          <p xml:id="i-Y4j2VtjT8aDC6oBA3wTs8F">
            Vi föreslår att ordet missbrukare byts ut i 5, 8, 21, 25 och
            30 $$. Tveksamhet om definition kan uppstå. Man bör kunna använda
            ”den enskilde” eller ”den som vårdas med stöd av denna lag”. Enligt
            vår uppfattning bör lagtexten vara neutral och t. ex. inte redan
            i5 $, som behandlar ansökan, ha avgörandet klart.
          </p>
          <p xml:id="i-LtP3jmqKJzp51KpcBbopq3">
            4. Särskild tillsyn Vi föreslår följande nya bestämmelser i lagen:
          </p>
          <p xml:id="i-FFH8DD7tuo23qmvLev6hzh">
            Socialstyrelsen har tillsyn över den vård i landet som utövas
            med stöd av denna lag. I varje län skall det finnas en tillsynsnämnd
            med uppgift att övervaka vård och behandling samt fortsatt rehabilitering
            av dem som inom länet vårdas med stöd av denna lag. Nämndens tillsynsuppgifter
            till stöd för den som har vårdats med stöd av
          </p>
          <pb facs="riksdagen-motions-pdf/data/198182/mot_198182__31/mot_198182__31-004.pdf"/>
          <p xml:id="i-Th3WW5MiZMueFqk3PMz8Xn">
            Mot. 1981/82:31 4
          </p>
          <p xml:id="i-AjDK8MaLdPt86Pufsc2Evy">
            denna lag skall pågå under en tid av två år efter det att vården
            har upphört. Tillsynsnämnden består av lagfaren ordförande som
            är eller har varit innehavare av ordinarie domartjänst, samt fyra
            andra ledamöter. Nämnden skall biträdas av en läkare som skall
            vara särskilt kunnig i psykiatri och en person som är särskilt
            insatt i sociala frågor. För ledamot skall finnas en eller flera
            suppleanter. Bestämmelserna om ledamot gäller även suppleant.
            Experterna har rätt att anteckna avvikande mening till nämndens
            proto- koll. Regeringen utser ordförande och experter, samt efter
            förslag av lands- tingskommun övriga ledamöter i nämnden. Ledamöter
            och experter förordnas för högst tre år i sänder. Vad som sägs
            om landstingskommun skall tillämpas också på en kommun som inte
            tillhör någon landstingskommun.
          </p>
          <p xml:id="i-UWViM5FXvZ3octhrj179Yj">
            Vård enligt denna lag faller naturligtvis under socialstyrelsens
            tillsynsupp- gifter. Det är med hänsyn till vårdens ingripande
            karaktär nödvändigt att socialstyrelsen noga följer verksamheten
            och även genomför mera långsik- tiga utvärderingar av vården.
            En viktig del av socialstyrelsens tillsynsuppgifter måste vara
            att medverka i arbetet med utvärdering av behandlingsarbetet.
            Detta är helt nödvändigt om bestämmelserna om den enskildes rätt
            till ändamålsenlig vård skall kunna tillämpas. Bestämmelserna
            om tillsyn och tillsynsnämnd syftar främst till att understryka
            den rätt till ändamålsenlig vård och behandling som vi föreslår
            i 1$. Med tanke på att bestämmelserna till sin karaktär är nya
            och innebär relativt tvingande åligganden för vårdens huvudmän
            är det nödvändigt att ha ett organ för bevakning av att lagbestämmelserna
            efterlevs. Tillsynsnämndens uppgifter är dels att utöva tillsyn
            över vård enligt lagen, dels att tillse att den som vårdats enligt
            lagen får erforderligt stöd för sin fortsatta rehabilitering.
            När det gäller tillsynen över tvångsvården bör nämnden självständigt
            försöka bilda sig en uppfattning om innehållet i vården på berörda
            institutioner. Nämnden bör tillse att verksamheten vid dessa institutioner
            utvärderas regelbundet under medverkan av expertis som inte är
            knuten direkt till institutionen. Tillsynsnämnden bör vidare i
            direkt kontakt med intagna göra sig underrättad om hur de upplever
            vården. Tillsyn av behandling och stöd efter avslutad vård skall
            uppfattas som en omvänd övervakning. I stället för att som tidigare
            kontrollera den vårdade efter avslutad vård, skall kontrollen
            utövas mot samhällsorganen. Nämndens tillsynsuppgifter sedan tvångsvården
            avslutats måste för att vara meningsfulla omfatta en relativt
            lång tidsperiod. Många frivilliga behandlingsinstitutioner tillämpar
            vårdtider på omkring ett år. I allmänhet kvarstår ett behov av
            stöd och sociala rehabiliteringsåtgärder efter vårdens avslutande.
            En rimlig avvägning är att tillsynsuppgifter kvarstår under två
            år efter det att vården avslutats.
          </p>
          <pb facs="riksdagen-motions-pdf/data/198182/mot_198182__31/mot_198182__31-005.pdf"/>
          <p xml:id="i-Yac5NyYzy6NpY4k58TJoum">
            Mot. 1981/82:31 5
          </p>
          <p xml:id="i-DXspyKLPumPMUcwxFtNLix">
            Hemställan
          </p>
          <p xml:id="i-Mpyckkm9w1AiW3R2QgYUU8">
            Med hänvisning till ovanstående föreslås 1. att riksdagen beslutar
            att 1$ i Lag om vård av missbrukare i vissa fall utformas i enlighet
            med förslaget i motionen, 2. att riksdagen beslutar att 12 $ Lag
            om vård av missbrukare i vissa fall utformas i enlighet med förslaget
            i motionen, 3. attriksdagen beslutar att ordet missbrukare byts
            ut i 5, 8, 21,25 och 30 $$ Lag om vård av missbrukare i vissa
            fall och att vederbörande utskott utarbetar erforderlig lagtext,
            4. attriksdagen beslutar att i Lag om vård av missbrukare i vissa
            fall införa bestämmelser om särskild tillsyn i enlighet med förslaget
            i motionen.
          </p>
          <p xml:id="i-3cJFBDZj5F3LPPZXUW8die">
            I Stockholm den 22 oktober 1981
          </p>
          <p xml:id="i-Xm3UQ8qcMUk2dXeJiV4f8h">
            LENA ÖHRSVIK (s) ANITA GRADIN (s) MARGARETA PALMQVIST (s) I år
            A ULLA-BRITT ÅBARK (s) LARS-ERIK LÖVDÉN (s)
          </p>
        </div>
      </div>
    </body>
  </text>
</TEI>
