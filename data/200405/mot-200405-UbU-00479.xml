<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-UbU-00479">
  <teiHeader>
    <fileDesc>
      <titleStmt>
        <title>Elever i behov av särskilt stöd</title>
        <author corresp="i-h1aVBzexdmWPt4dFvXiYA">av Inger Davidson m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Elever i behov av särskilt stöd</title>
          <idno type="rdwebb">GS02Ub479</idno>
          <rs type="number">Ub479</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GS02Ub479/text</ref>
          <ref type="dokument_url_html">http://data.riksdagen.se/dokument/GS02Ub479</ref>
          <ref type="dokumentstatus_url_xml">http://data.riksdagen.se/dokumentstatus/GS02Ub479</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-h1aVBzexdmWPt4dFvXiYA</idno>
            <name>Inger Davidson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-839FvTzHpvrdX4J7ckfWSt</idno>
            <name>Sven Brus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JuBXXY8rg7e17ax8wgpWHG</idno>
            <name>Dan Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-D6pTBvn9TaGwrvt4eGjtdS</idno>
            <name>Kenneth Lantz</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-XSoE59R8vSeGm31iRSvpAz</idno>
            <name>Ulrik Lindgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-BUsYTbnmyQrtHXSA2gEp9T</idno>
            <name>Torsten Lindström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Cndwseqc83uGA5s7vUEPqB</idno>
            <name>Olle Sandahl</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-4htYS85JpBwxyYZ32aVtBc</idno>
            <name>Gunilla Tjernberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MvVzB75RzitLjCeRyLYedj" type="signed"/>
        <correspContext corresp="i-MvVzB75RzitLjCeRyLYedj">
          <note type="signatory" corresp="i-h1aVBzexdmWPt4dFvXiYA"/>
          <note type="signatory" corresp="i-839FvTzHpvrdX4J7ckfWSt"/>
          <note type="signatory" corresp="i-JuBXXY8rg7e17ax8wgpWHG"/>
          <note type="signatory" corresp="i-D6pTBvn9TaGwrvt4eGjtdS"/>
          <note type="signatory" corresp="i-XSoE59R8vSeGm31iRSvpAz"/>
          <note type="signatory" corresp="i-BUsYTbnmyQrtHXSA2gEp9T"/>
          <note type="signatory" corresp="i-WJM6edqhGfBK1ijhNxfgoj"/>
          <note type="signatory" corresp="i-43NmWWYd8vEgZrkoXWWCXx"/>
          <note type="signatory" corresp="i-Cndwseqc83uGA5s7vUEPqB"/>
          <note type="signatory" corresp="i-4htYS85JpBwxyYZ32aVtBc"/>
        </correspContext>
        <correspAction xml:id="i-2Dbo4RKNYJwgwMJ23Sbo9j" type="referral">
          <date when="2004-10-14"/>
        </correspAction>
        <correspAction xml:id="i-FRcGW5Eo8S82Q7dyBBox5c" type="dismissal">
          <date when="2004-10-14"/>
        </correspAction>
        <correspAction xml:id="i-H6DZ1Z6rj6bdGrVEucYgc3" type="submission">
          <date when="2004-10-05"/>
        </correspAction>
        <correspAction xml:id="i-K89UbFnWwroYZq8minRyJW" type="assigned"/>
        <correspContext corresp="i-K89UbFnWwroYZq8minRyJW">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Ub_479/mot_200405_Ub_479-0001.pdf"/>
      <div xml:id="i-8Mgkm9ZmPGQExVfKaGW7aR" type="motHeader">
        <div xml:id="i-WMhvk4vLMX8dfEVV4chrK6" type="motTitle"/>
        <div xml:id="i-uELQXxQNxj26te7Y7HDJf" type="motSubmissionInfo"/>
      </div>
      <div xml:id="i-8pxK1buGE6V56TisLtdCL9" type="motBody">
        <div xml:id="i-RqZJEh1mh4ChrdDCurXFZp">
          <p xml:id="i-B9PCQUsTsSrVoFUXHoV6Wv">
            2004/05 mnr: Ub479 pnr: kd369
          </p>
          <p xml:id="i-QYZGcNho9g6DMDWfc1ue6h">
            Motion till riksdagen 2004/05:Ub479
          </p>
          <p xml:id="i-Cim4jL4RQx6D2km47hqiNH">
            av Inger Davidson m.fl. (kd)
          </p>
          <p xml:id="i-ETGZ5Zk3BhFZG4aBreQgD">
            Elever i behov av särskilt stöd
          </p>
          <p xml:id="i-GQ65234tdgrQ9T1ucTJvtD">
            1 Innehållsförteckning
          </p>
          <p xml:id="i-HYWMNBhtMdsa7ZhMy8XLUs">
            InnehållsförteCkniNg........sssesssosssessrassrsssrsssressrrssrrssrrnsrenernnsnnnnrnnnrnn
            nr 1 Förslag till riksdagsbeslut.. Inledning Särskolan. 4.1 Vilka
            elever går i särskolan? 4.2 En ökning av elever i särskolan. 4.3
            - Nya grupper i särskolan. 4.4 Livslångt lärande. 5 Bokstavsbarnen.
          </p>
          <p xml:id="i-EBmRtNFKCpRg93UCmUaak4">
            BWNH
          </p>
          <p xml:id="i-WoS22idPNFVCEx5EJkV44F">
            5.1 Hör inte hemma i särskolan.
          </p>
          <p xml:id="i-T2pFZzaH3iRrjBcuR4GsSv">
            5.2 Nya metoder behövs 6 Särvu 6.1 Lika rätt till utbildning.
            6.2 Skola för barn med funktionshinder.. 6.3 Dyslexi 6.4 Specialpedagogiska
            institutet.. 6.5 Specialskolor 6.6 Ekeskolan och Hällsboskolan.
            7 Fristående skolor
          </p>
          <p xml:id="i-CuhhjAS3BkXD4UwzTbX1Aa">
            DOORTTNNNYAPRPAVNRKRRWNN
          </p>
          <p xml:id="i-DY7kB9WnbLPShug6mWQxzH">
            - o
          </p>
          <p xml:id="i-Pe4UDa9PQBYfCSAGUNgSHv">
            nn jar
          </p>
          <pb facs="riksdagen-motions-pdf/data/200405/mot_200405_Ub_479/mot_200405_Ub_479-0002.pdf"/>
          <p xml:id="i-M3dZVf2mCU2U1Vx54mTZqg">
            2004/05:Ub479
          </p>
          <p xml:id="i-8hpabBNoaAYDDjW7j5bKAc">
            2 Förslag till riksdagsbeslut
          </p>
          <p xml:id="i-DtKxkEzYY5wCWrK2gr7EKj">
            1. Riksdagen beslutar att ge föräldrar inflytande över särskoleplaceringar
            i enlighet med nu gällande försöksverksamhet. 2. Riksdagen tillkännager
            för regeringen som sin mening vad i motionen anförs om rätten
            till omprövning av särskoleplacering. 3. Riksdagen tillkännager
            för regeringen som sin mening vad i motionen anförs om en tydligare
            reglering kring vilka bedömningar och diagnoser som skall ligga
            till grund för särskoleplacering. 4. Riksdagen tillkännager för
            regeringen som sin mening vad i motionen anförs om att placering
            av barn i särskola inte får styras av resursbrist i grundskolan.
            5. Riksdagen tillkännager för regeringen som sin mening vad i
            motionen anförs om att särskolan bör få förbli en skola för barn
            med intellektuell utvecklingsstörning. 6. Riksdagen tillkännager
            för regeringen som sin mening vad i motionen anförs om att undanröja
            de hinder som finns för särskoleelevers fortsatta utbildning.
            7. Riksdagen tillkännager för regeringen som sin mening vad i
            motionen anförs om en utredning rörande utbildningen för de s.k.
            bokstavsbarnen. 8. Riksdagen tillkännager för regeringen som sin
            mening vad i motionen anförs om rätten till utbildning vid särvux.
            9. Riksdagen tillkännager för regeringen som sin mening vad i
            motionen anförs om behoven av specialskolor för funktionshindrade
            barn. 10. Riksdagen tillkännager för regeringen som sin mening
            vad i motionen anförs om Eke- och Hällsboskolorna. 11. Riksdagen
            tillkännager för regeringen som sin mening vad i motionen anförs
            om Skolverket som tillsynsmyndighet för fristående skolor för
            funktionshindrade.
          </p>
          <p xml:id="i-UVUGxRmnmDJtQUec1uCy7D">
            3 Inledning
          </p>
          <p xml:id="i-DrvjZW9ZYQAr2jMHjfsiTA">
            Varje människa är unik och har ett absolut och okränkbart värde.
            Det innebär också att alla människor har rätt att få del av samhällets
            resurser för att kunna utvecklas efter sin förmåga. Vissa grupper
            i samhället har svårare att göra sina röster hörda. Därför är
            det särskilt viktigt att hänsyn tas till dem så att de får sina
            rättigheter tillgodosedda. En sådan rättighet är utbildning. Utifrån
            den värdegrund som också fastslagits i läroplanen är det självklart
            att bejaka allas lika värde genom att tillgodose rätten till utbildning
            för alla. Kristdemokraterna anser att ett mål för skolan bör vara
            att alla barn ska ha rätt att utvecklas så långt det är möjligt
            efter sin förmåga. För vissa barn kan det innebära att de ska
            stimuleras att nå mycket längre än vad skolans
          </p>
          <pb facs="riksdagen-motions-pdf/data/200405/mot_200405_Ub_479/mot_200405_Ub_479-0003.pdf"/>
          <p xml:id="i-Hq9mA9ayEVWTfMows8941t">
            kursplaner kräver och för andra kan det innebära att extra stöd
            behövs för att de ska nå fram till de lägst ställda målen. Inget
            barn ska hindras i sin utveckling utan skolan ska ge varje elev
            det stöd och den stimulans som han eller hon behöver. Elever med
            behov av särskilt stöd är inte en tydligt avgränsad grupp utan
            de flesta elever har någon gång under sin skoltid behov av extra
            stöd. Behoven är därför lika många och varierande som det finns
            elever. Vissa grupper av elever har ändå av olika anledningar
            större behov än andra, och det är de barnen vi vill lyfta fram
            i den här motionen. Det kan vara barn med olika former av funktions-
            och rörelsehinder, utvecklingsstörning eller som av andra anledningar
            har särskilt svårt att nå upp till skolans kunskapsmål. Samarbete
            är av avgörande betydelse för alla barn med behov av särskilt
            stöd. Det måste finnas ett samarbete kring varje elev, mellan
            barnet och föräldrarna samt personalen i skolan, sjukvårdspersonal,
            talpedagoger, audiologer, socialtjänsten och andra som på olika
            sätt är engagerade i barnet. De har tillsammans god kunskap om
            eleven och kan utifrån den utforma de bästa möjligheterna för
            barnets skolgång. Det är mycket viktigt att eleven själv aktivt
            engageras i detta samarbete och får komma med önskemål och synpunkter
            om vilka insatser som ska göras. I detta sammanhang bör också
            speciallärarnas kompetens betonas. Forskningen visar att lärarnas
            kompetens är den mest avgörande faktorn för elevernas resultat
            i skolan, och det gäller särskilt denna grupp. Speciallärarna
            är därför av avgörande betydelse för dessa barns utveckling.
          </p>
          <p xml:id="i-SxuJJXXZnikURDaMRZysmM">
            4 Särskolan
          </p>
          <p xml:id="i-MXkAPxjNCNG1nPjMtPdiUj">
            Särskolan (träningsskolan, grundsärskolan och särskild vuxenutbildning)
            är en skolform som är speciellt anpassad för barn och vuxna med
            olika grad av utvecklingsstörning. Redan 1944 fick lätt utvecklingsstörda
            barn och ungdomar i Sverige rätt till utbildning men då i begränsad
            omfattning. Sedan dess har utvecklingen inneburit allt större
            likheter och alltmer samarbete mellan särskolan och grundskolan.
            Målet har varit och är att särskolans elever ska få en utbildning
            som är så lik grundskolan som möjligt. Denna integrationssträvan
            — fick ett totalt genomslag «när = särskolorna kommunaliserades
            mellan 1988 och 1996. Ambitionen var att särskolans position som
            en skolform jämsides med andra skolformer skulle stärkas och att
            — utbildningsaspekten = skulle bli mer dominerande. Genom kommunaliseringen
            skulle även ett ökat samarbete med den kommunala grundskolan underlättas.
            Den utvärdering av reformen som gjordes 1998 visade att effekterna
            varit i huvudsak positiva. Under senare år har föräldrarna fått
            ett ökat inflytande över särskoleplaceringen av sina barn. Under
            en försöksperiod har föräldrarnas godkännande krävts vid en särskoleplacering.
            Försöket har varit positivt och har förlängts flera gånger, senast
            nu i budgetpropositionen för 2005. Skolverket har föreslagit att
            denna ordning ska permanentas, och frågan
          </p>
          <p xml:id="i-Bpsm1KmNiofX4C6WtrhMwG">
            2004/05:Ub479
          </p>
          <pb facs="riksdagen-motions-pdf/data/200405/mot_200405_Ub_479/mot_200405_Ub_479-0004.pdf"/>
          <p xml:id="i-VXHRTY45HVFUrSskitzjQ6">
            2004/05:Ub479
          </p>
          <p xml:id="i-XkSdsNkw9vr96y6pwsqfgu">
            ligger nu hos den så kallade Carlbeckkommittén som ser över särskolans
            utveckling. Kristdemokraterna anser att ett ökat föräldrainflytande
            är en självklar och positiv förändring som bör permanentas. Föräldrarna
            ska alltid ha det slutgiltiga avgörandet över sina barns skolgång.
            Det gäller likaväl för särskolan som för grundskolan. För att
            beslutet ska fattas på goda grunder krävs dock att föräldrarna
            har god tillgång till information om vad beslutet innebär för
            barnet. Som nämnts ovan pågår sedan december 2001 arbetet i den
            parlamentariska så kallade Carlbeckkommittén, vars syfte är att
            föreslå hur den framtida utbildningen för barn och vuxna med utvecklingsstörning
            ska utformas. Till en början fick kommittén ett öppet mandat att
            utreda huruvida särskolan skulle vara kvar eller helt integreras
            i den övriga skolverksamheten. Efter en hel del kritik, bland
            annat från Kristdemokraterna, gjorde utbildningsministern en helomvändning.
            Via ett tilläggsdirektiv beslutades att utredningen ska inrikta
            sitt arbete mot att särskolan ska finnas kvar som särskild skolform.
            Det ser Kristdemokraterna mycket positivt på. Tyvärr kan vi dock
            konstatera att i det delbetänkande som presenterades 2003 (För
            den jag är SOU 2003:35) ignorerade kommittén de nya direktiven,
            och förslagens inriktning innebär en ökad integrering i grundskolan.
            Kristdemokraterna har reserverat sig mot detta i utredningen,
            och vi anser det vara högst anmärkningsvärt att kommittén på detta
            sätt går emot de direktiv som ska styra kommitténs arbete. Vi
            förväntar oss att så inte kommer vara fallet i det slutliga betänkandet
            som ska presenteras i dagarna.
          </p>
          <p xml:id="i-VrC6QLXonzQTUdtenfpdXL">
            4.1 Vilka elever går i särskolan?
          </p>
          <p xml:id="i-RMzcMjr1CYxEsjVxsZyJo4">
            skollagens 1 kap. 5 8 står att ”för barn och ungdomar som inte
            kan gå i grundskolan och gymnasieskolan på grund av att de är
            utvecklingsstörda finns särskolan”. Ansvaret för att pröva om
            ett barn kan tas emot i särskolan ligger på särskolans styrelse.
            Det finns inga närmare regleringar om hur dessa prövningar ska
            gå till, men det vanliga är att besluten grundar sig på pedagogiska,
            psykologiska och i vissa fall medicinska utredningar. Vi anser
            att det finns brister i det nuvarande systemet. Någon naturlig
            omprövning av beslutet efter några år finns inte, inte ens av
            de barn som ligger i gränszonen ör en särskoleplacering. Det finns
            inte heller någon rättighet för föräldrarna att få sitt barn omprövat.
            Endast i de fall då aktiva engagerade föräldrar räver en omprövning
            sker en sådan. Vi anser att en naturlig omprövning av särskoleplaceringen
            bör införas, särskilt för de barn som ligger i gränszonen. Vidare
            bör rutinerna för inskrivningen ses över och ett regelverk tas
            fram där det tydligt anges vilka barn som har rätt till särskola
            och vilka bedömningar och diagnoser som ska ligga till grund för
            placeringen.
          </p>
          <pb facs="riksdagen-motions-pdf/data/200405/mot_200405_Ub_479/mot_200405_Ub_479-0005.pdf"/>
          <p xml:id="i-AUNDzqf1oocM2nZUExxZXV">
            4.2 En ökning av elever i särskolan
          </p>
          <p xml:id="i-NXCNTYT1t7NykyWjSF81hS">
            Under 1990-talet har antalet barn i den obligatoriska särskolan
            ökat kraftigt. Från läsåret 1990/91 till och med 2001/02 ökade
            antalet elever i särskolan med 106 procent. Ökningen stegrades
            mot slutet av perioden, och även om den varit som störst i grundsärskolan
            har ökningen varit stor även i till exempel gymnasiesärskolan.
            Det finns all anledning att fråga sig vad den dramatiska ökningen
            beror på. Den kan inte förklaras med en ökning av antalet utvecklingsstörda
            barn. Skolverket har i sin rapport Hur särskild får man vara utrett
            vad som kan ligga bakom och finner ett flertal bidragande faktorer.
            Skolverket lyfter bland annat fram kommunaliseringen av särskolan.
            De menar att kommunaliseringen inneburit naturligare kontakter
            mellan skolformerna och utökade kunskaper om särskolan som utbildningsalternativ,
            vilket underlättat överflyttning av elever. En annan faktor är
            det nya målrelaterade betygssystemet som på ett tydligare sätt
            visar vilka elever som inte uppnår grundskolans kunskapskrav.
            Denna faktor kan också förklara de ökande antal överflyttningar
            som sker sent i barnets skolgång. Skolverket lyfter fram ytterligare
            två faktorer som avgörande för ökningen av elever i särskolan,
            och dessa bör ses på med stort allvar. För det första konstaterar
            Skolverket att i och med att de flesta kommuner fått egen särskola
            har antalet personer som är involverade i utredningar kring särskoleplacering
            ökat kraftigt. Många av dessa har ingen tidigare erfarenhet av
            särskoleplaceringar, vilket kan påverka deras beslut. För det
            andra konstateras att under en tid då kraftiga nedskärningar har
            gjorts på skolans område har resurserna till stödundervisning
            och extrahjälp till svaga elever minskat. Att då placera eleven
            i särskola kan vara en ekonomisk lösning på problemet. Många föräldrar
            vittnar om att skolan framhållit att det enda sättet för deras
            barn att få hjälp är särskoleplacering. Det finns även ett alternativ
            som kallas individuell integrerad undervisning som innebär att
            ett barn är särskoleplacerat och följer särskolans kursplan men
            går kvar i sin grundskoleklass. Förändringen kan då tyckas liten
            för föräldrarna, och skolan får extra resurser för eleven. För
            många barn kan detta vara en bra lösning som gör det möjligt för
            eleven att gå kvar i samma klass som sina kamrater, men det är
            viktigt att barnet och föräldrarna blir informerade om konsekvenserna
            av att barnet ändå är särskoleplacerat. Placering i särskola får
            aldrig bli en resursfråga. Barns rätt och möjlighet till utbildning
            måste alltid utgå från det enskilda barnets unika behov och förutsättningar.
          </p>
          <p xml:id="i-AAnndxQMsoGfrna2BTPUvq">
            4.3 - Nya grupper i särskolan
          </p>
          <p xml:id="i-Sd4by2Mq9qgfdev9RQEfv1">
            Ökningen av antalet barn i särskolan har också inneburit att
            nya grupper kommit in i särskolan. I många kommuner tolkas begreppet
            utvecklingsstörning allt vidare. Denna utveckling är oacceptabel.
            Särskolan ska vara en skolform för barn och ungdomar med just
            utvecklingsstörning. Det får inte bli en skola för alla barn som
            av olika anledningar har det svårt i
          </p>
          <p xml:id="i-EsBA2TgJYWBYqqXji9RZF4">
            2004/05:Ub479
          </p>
          <pb facs="riksdagen-motions-pdf/data/200405/mot_200405_Ub_479/mot_200405_Ub_479-0006.pdf"/>
          <p xml:id="i-FMGP8MEtjE9NyXmLiFRVsM">
            2004/05:Ub479
          </p>
          <p xml:id="i-JUyMTqhXGsogHhknv9jBsH">
            skolan. Barn är olika och kommunerna måste se till att det finns
            tillräckliga resurser för att möta barnens behov i grundskolan
            så att inte brist på resurser får avgöra vilken skolgång barnen
            ska ha.
          </p>
          <p xml:id="i-ASfoihdCTH9GdnxkvXK9LJ">
            44 — Livslångt lärande
          </p>
          <p xml:id="i-BAejRqZkWs9T3sYgfiwLnu">
            Att gå i särskola är för många barn och ungdomar ett gott alternativ.
            Det innebär dock konsekvenser för barnets framtid. En elev med
            betyg från särskolan får inte gå vidare till gymnasieskolans nationella
            program utan kan enbart fortsätta inom gymnasiesärskolan. Mot
            bakgrund av den stora ökningen av antalet särskoleelever är det
            ett mycket olyckligt faktum. I och med att det allt oftare är
            barn utan allvarlig utvecklingsstörning som placeras i särskola
            hindras barn som har den intellektuella förmågan att klara en
            gymnasieutbildning från att gå den. Ett särskolebetyg innebär
            också större svårigheter att komma ut på arbetsmarknaden. Vi anser
            att de hinder som finns för särskoleeleverna att fortsätta sin
            utbildning måste tas bort. Det får inte vara omöjligt för en särskoleelev
            att gå på ett nationellt gymnasieprogram om eleven har den kompetens
            som krävs. Det måste alltid vara den enskilda individens förmåga
            och inte formella regelverk som avgör möjligheten till utbildning.
            Möjligen skulle någon form av prov eller färdighetstest kunna
            användas.
          </p>
          <p xml:id="i-4rpiDDzc8ot3eqKLyoaKBt">
            5 Bokstavsbarnen
          </p>
          <p xml:id="i-TCsZHBfHTp2vZBjJPnje4Y">
            De så kallade bokstavsbarnen är en grupp som uppmärksammats mycket
            under de senaste åren. Frågor om ADHD, DAMP och Asperger har diskuterats
            bland politiker, forskare och i medierna. Kännetecknande för dessa
            barn är att deras handikapp i första hand är socialt. Handikappet
            begränsar deras förmåga att hantera relationer till andra människor.
            Koncentrationssvårigheter och hyperaktivitet är andra kännetecken.
            Antalet barn med denna typ av störning har ökat kraftigt under
            senare år. Vad det beror på råder det delade meningar om, men
            klart är att barnen finns och att skolan måste möta dessa barns
            särskilda behov.
          </p>
          <p xml:id="i-BV472veSYnzWuhrqNewDy2">
            5.1 — Hör inte hemma i särskolan
          </p>
          <p xml:id="i-Qc61b9kztyxCKt59Xvskyz">
            Som Skolverkets utredning om särskolan visar står bokstavsbarnen
            för en stor del av ökningen i särskolan. Det är olyckligt. Särskolan
            är till för barn med en utvecklingsstörning, barn som saknar den
            intellektuella förmågan att klara grundskolan. Bokstavsbarnen
            tillhör oftast inte denna kategori. De kan ha en hög intellektuell
            kapacitet men saknar förmåga till socialt samspel med andra, vilket
            får återverkningar på kunskapsinhämtningen. Självklart ska inte
            dessa barn som inte har en utvecklingsstörning placeras i särskolan.
          </p>
          <pb facs="riksdagen-motions-pdf/data/200405/mot_200405_Ub_479/mot_200405_Ub_479-0007.pdf"/>
          <p xml:id="i-2vR8KbJJ7vdJvUjdcszxkA">
            5.2 - Nya metoder behövs
          </p>
          <p xml:id="i-XGnhEbQYrpjX7w4AAkKMN7">
            I Sverige har vi utvecklat goda vägar att möta barn som har en
            lägre intellektuell förmåga. Vi saknar dock alternativ för de
            barn som har brister i sin förmåga i kommunikationen och samspelet
            med andra, som till exempel många av bokstavsbarnen. Vi måste
            därför utveckla metoder och former för att möta dessa barns individuella
            behov. Det kan till exempel behövas satsningar på små undervisningsgrupper
            inom grundskolans ram. I flera kommuner finns olika verksamheter
            för att möta behoven hos dessa barn. Det kan innebära att barnen
            får undervisning i särskilda undervisningsgrupper på ett sätt
            som är särskilt anpassat efter deras behov. Det handlar ofta om
            små grupper och en lugnare miljö med färre störningsmoment. Det
            är viktigt att de goda erfarenheterna från denna undervisning
            tas till vara och sprids. Kommunerna måste också vara beredda
            att göra satsningar på detta område. Vi vill i detta sammanhang
            lyfta fram Institutet för handikappvetenskap vid Linköpings och
            Örebros universitet som med sina specialkunskaper borde kunna
            utveckla former för utbildning för dessa barn. Forskningsinstitutet,
            som har ett internationellt renommé, bör i större utsträckning
            tas till vara för att förbättra — utvecklingen av utbildning för
            = funktionshindrade och utvecklingsstörda i hela landet. Kristdemokraterna
            anser att en utredning bör tillsättas för att se över behoven
            på detta område.
          </p>
          <p xml:id="i-NhQ2dQckdBwuf79pgTAQ2d">
            6 Särvux
          </p>
          <p xml:id="i-BVYgcpqs7VAomk3iePG6L7">
            Särvux är en egen utbildningsform som följer samma läroplan som
            gymnasieskolan och den kommunala vuxenutbildningen. Däremot har
            särvux egna kursplaner och timplaner. Utbildningen vänder sig
            till vuxna utvecklingsstörda som gått särskola och vill komplettera
            sin utbildning.
          </p>
          <p xml:id="i-23myBKrzUypmTd33agQ3YU">
            6.1 — Lika rätt till utbildning
          </p>
          <p xml:id="i-VJuDfxT8GEKTUp2V34E9xX">
            Allas lika rätt till utbildning är en av regeringens viktigaste
            utgångspunkter när det gäller vuxenutbildningen. I den proposition
            om vuxenutbildning som riksdagen behandlade för ett par år sedan
            säger regeringen bland annat att ”kommunal vuxenutbildning har
            varit och skall även fortsättningsvis vara ett alternativ för
            alla vuxna” och att ”allas behov av lärande skall kunna tillgodoses”.
            Trots detta underlåter regeringen att uppfylla dessa ambitioner.
            Rätten till utbildning gäller nämligen inte alla. Vuxna som har
            gått i särskola som barn har inte samma rätt till grundläggande
            utbildning som andra vuxna. Detta är en brist i den svenska skollagstiftningen
            som uppmärksammades av Kunskapslyftskommittén i deras slutbetänkande
            ”Kunskapsbygget 2000” SOU 2000:28. Regeringen har dock valt att
            inte följa kommitténs rekommendationer utan har valt att även
            fortsättningsvis förneka denna grupp
          </p>
          <p xml:id="i-RGxnuYf6esnWQUQp1nkAd9">
            2004/05:Ub479
          </p>
          <pb facs="riksdagen-motions-pdf/data/200405/mot_200405_Ub_479/mot_200405_Ub_479-0008.pdf"/>
          <p xml:id="i-UPRTCJZW3i3Wn85XRuPWXv">
            2004/05:Ub479
          </p>
          <p xml:id="i-7r2HyG4BDZBrtkWwaqzjMe">
            rätt till grundläggande utbildning. Vi kristdemokrater anser
            att det är en diskriminering av en grupp medborgare. Rätten till
            grundläggande utbildning bör gälla alla. Regeringen har tidigare
            sagt att en utbyggnad av särvux ska äga rum i den takt som tillgången
            på personal medger. De avsätter dock inte några resurser för att
            utbilda mer personal och ger inga förslag på hur fler lärare ska
            lockas till utbildningen.
          </p>
          <p xml:id="i-91G7aVRPJTPzVZe837YAsC">
            6.2 — Skola för barn med funktionshinder
          </p>
          <p xml:id="i-C3Fv9hZRGE1kBvY7iRGboX">
            Det finns uppenbara problem för studerande med olika typer av
            funktionshinder att få en utbildningssituation som är anpassad
            efter deras behov. Det gäller personligt stöd i form av stödundervisning,
            assistans eller tolktjänst för döva och förflyttning till och
            från utbildningslokalerna. Dessa problem måste lösas. Människor
            med funktionshinder av olika slag ska ha likvärdiga möjligheter
            och samma rätt till en högkvalitativ utbildning som övriga medborgare.
            Det är den studerandes intresse och inte tillgången till särskilt
            stöd som ska styra den studerandes val av utbildning. Den enskilda
            individens behov ska alltid tillgodoses utifrån vars och ens förutsättningar.
            En individuell utbildningsplan är för många funktionshindrade
            nödvändig för att nå de uppsatta målen.
          </p>
          <p xml:id="i-TxzEcfAs75TQD1yctByzEG">
            6.3 — Dyslexi
          </p>
          <p xml:id="i-5yaURvbC56yT2Wd31u6o8c">
            Dyslexi har först på senare år erkänts som ett vedertaget funktionshinder,
            och fortfarande har elever med detta handikapp svårt att hävda
            sina rättigheter. Ofta är föräldrarnas engagemang avgörande för
            hur omfattande stödinsatser eleverna får av skolan. Detta är naturligtvis
            inte acceptabelt. Alltför få dyslektiska barn får tillräckliga
            stödinsatser. Kostnaden anses på många skolor vara alldeles för
            höga. Stödinsatserna måste förbättras och valitetssäkras. Arbetet
            med dyslektiska barn underlättas om problemet upptäcks i tidig
            ålder. Det är därför viktigt att samarbetet mellan föräldrar,
            barnavårdscentral, sociala myndigheter, förskola och skola förbättras
            för att problemen ska unna upptäckas tidigare. Dyslexi är ofta
            ärftligt, vilket gör samarbetet med öräldrarna särskilt avgörande.
            Det är också nödvändigt att lärares kunskaper om detta funktionshinder
            förbättras. Det handlar såväl om kunskap om 'unktionshindret som
            om vilka stödmetoder och hjälpmedel som finns. År 2003 presenterade
            utredningen om hjälpmedel för barn med funktionshinder sitt slutbetänkande
            Läromedel specifikt (SOU 2003:15). I denna finns flera örslag
            rörande bland annat samordning och kompetensutveckling som skulle
            ha betydelse för barn med dyslexi. I budgetpropositionen beskriver
            regeringen att de inrättat ett läromedelsråd vid Specialpedagogiska
            institutet. Detta är ett steg mot en ökad samordning av läromedelsinsatser
            för funktionshindrade. Vi hoppas dock att detta inte är det enda
            förslaget regeringen kommer att genomföra med utgångspunkt i utredningen.
          </p>
          <pb facs="riksdagen-motions-pdf/data/200405/mot_200405_Ub_479/mot_200405_Ub_479-0009.pdf"/>
          <p xml:id="i-6f4sUEtpxqWAdLThcdLdfR">
            6.4 — Specialpedagogiska institutet
          </p>
          <p xml:id="i-FB5MbQ1ht9EZC9fVa9PQZB">
            Från den 1 juli 2001 finns Specialpedagogiska institutet. Institutet
            innefattar det som tidigare var SIH (Statens institut för handikappfrågor
            i skolan), ett antal resurs- och kunskapscenter runtom i landet
            samt vissa av landstingens hörselvårdskonsulenter. Specialpedagogiska
            institutet ska ge specialpedagogiskt stöd till barn och ungdomar
            med funktionshinder. Stödet riktas framför allt till kommuner
            och andra huvudmän som har ansvar för förskola och skola men även
            till föräldrar med barn med funktionshinder. Det är viktigt att
            institutet informerar föräldrar om deras rättigheter att få stöd
            och hjälp och möjligheten att vända sig till de resurscenter som
            institutet bedriver. Resurscentrumen ligger spridda över landet
            och erbjuder träning och utredning av enskilda barn och information
            och utbildning till föräldrar och skolpersonal. Kristdemokraterna
            anser att det är positivt med en sammanhållen myndighet med samlad
            kompetens kring arbetet med funktionshindrade barn.
          </p>
          <p xml:id="i-9Csrn8aqvfXCb4tora8B7o">
            6.5 — Specialskolor
          </p>
          <p xml:id="i-2xMhuzVoueYQaofzZS1eYU">
            Barn med syn- eller hörselskador eller med en språkstörning kan
            få möjlighet att gå i någon av landets sex specialskolor. Specialskolorna
            är till för att möta behoven hos de barn som har så pass grava
            funktionshinder att de inte klarar att integreras i en vanlig
            klass. Specialskolan har ett utökat ansvar för sina elever i förhållande
            till andra skolor exempelvis för fritidsaktiviteter, resor med
            mera. Utgångspunkten för regeringens politik är att specialskolorna
            ska ta emot allt färre barn. Barn och ungdomar med funktionshinder
            ska så långt som möjligt erbjudas anpassad utbildning i sin hemkommun.
            Statens insatser för de funktionshindrade skall i framtiden främst
            riktas mot att stödja kommunerna för att öka deras förutsättningar
            att klara uppgiften med de funktionshindrades skolgång. Kristdemokraterna
            instämmer i att det är varje kommuns uppgift att ansvara för att
            alla innevånares primära behov tillgodoses, oavsett förutsättningar
            och ålder. Men vi anser att frågan är mer komplicerad än så. Vissa
            kommuner kommer att klara av uppgiften medan andra med säkerhet
            inte kommer att göra det. Osäkerhetsmomentet blir alltför stort
            eftersom många kommuner saknar kompetens och ekonomiska resurser
            för att tillgodose de funktionshindrades behov. Som exempel kan
            nämnas gravt hörselskadade som inom specialskolan fått tillgång
            till teckenspråkslärare och en miljö där de får öva språket regelbundet.
            I och med integreringen i den kommunala skolan förlorar de den
            dagliga tillgången till en teckenspråkslärare och tvingas kommunicera
            med sina klasskamrater genom tolk. Det som var tänkt som integration
            blir på detta sätt istället segregation. Innan en integration
            kan ske måste regeringen se till att det finns tillräckligt med
            teckenspråkslärare i kommunerna. Idag råder stor brist, och det
            finns inte
          </p>
          <p xml:id="i-G6jjwjiWGVfmqfDd6w3cUr">
            2004/05:Ub479
          </p>
          <pb facs="riksdagen-motions-pdf/data/200405/mot_200405_Ub_479/mot_200405_Ub_479-0010.pdf"/>
          <p xml:id="i-U9Ly7YueYGueAo1BH488wE">
            2004/05:Ub479
          </p>
          <p xml:id="i-CXsGxCBaPgLRHKPd1Wzj1Y">
            10
          </p>
          <p xml:id="i-Ja64diWKRPELYbG15NxR7p">
            ens någon utbildning för teckenspråkslärare i Sverige för att
            avhjälpa problemet. En intervjuundersökning gjord av Unga synskadade
            under sommaren och hösten 2000 visar att stora brister finns i
            den kommunala skolans kunskaper om funktionshinder och om hur
            hjälpmedel för synskadade fungerar. Undersökningen visar också
            att de gravt synskadade har svårt att bli socialt integrerade
            i klassen. Slutsatsen i undersökningen är att den integrerade
            skolan i många avseenden inte fungerar tillfredsställande. Detta
            kan vi kristdemokrater inte acceptera. Det måste sättas in insatser
            både för att stärka de kommunala skolor som har funktionshindrade
            barn integrerade i verksamheten och för att tillse att det finns
            en tillräcklig tillgång på statliga specialskolor för de barn
            och föräldrar som så önskar.
          </p>
          <p xml:id="i-HYA6rRHoQw8aPadAZsP8gc">
            6.6 Ekeskolan och Hällsboskolan
          </p>
          <p xml:id="i-5PEwnRCzQ2hM9mKdCyDw7S">
            När Specialpedagogiska institutet skapades slogs ett antal tidigare
            myndigheter samman. Två av dessa var Ekeskolan i Örebro och Hällsboskolan
            i Sigtuna, som förvandlades till så kallade resurscenter som en
            del i myndigheten. Eftersom dessa skolor har stor erfarenhet av
            arbete med barn med grava funktionshinder är det naturligtvis
            bra att dessa erfarenheter tas till vara. Samtidigt beslutade
            dock regeringen att lägga ner de fasta skoldelarna som fanns på
            skolorna. Ekeskolan har haft fasta skoldelar för synskadade, döva/hörselskadade
            och utvecklingsstörda medan Hällsboskolan haft fasta skoldelar
            för talskadade, döva/hörselskadade och beteendestörda. De som
            har börjat sina studier på dessa skolor får slutföra dem, men
            inga nya intagningar ska ske. Nedläggningsbeslutet är en följd
            av regeringens intention att integrera ett större antal funktionshindrade
            barn i kommunala grund- och gymnasieskolor. Kristdemokraterna
            har redan från början varit emot beslutet om nedläggning. Vi befarar
            att beslutet kommer att innebära att många elever med multihandikapp
            inte kommer att få den hjälp de behöver. Att undervisa elever
            med multihandikapp ställer oerhört stora krav på lärarnas pedagogiska
            kompetens och kunskap om tekniska hjälpmedel. Den kompetensen
            och kunskapen finns inte i kommunerna, vilket kommer att innebära
            sämre undervisning för de funktionshindrade. Många elever har
            också känt en trygghet i att få gå i en skola tillsammans med
            andra med liknande funktionshinder. Den gemenskap och trygghet
            det skapar ska inte underskattas. Framför allt bör eleverna och
            deras föräldrar få avgöra vad som är bäst. Många barn och ungdomar
            med lättare funktionshinder är redan integrerade i den kommunala
            skolan och klarar sig bra medan elever med svårare funktionshinder
            behöver lärare med specialkompetens och kunnighet om olika tekniska
            hjälpmedel som finns i specialskolan. Socialdemokraternas beslut
            att lägga ner Eke- och Hällsboskolorna har skapat en stor oro.
            Denna oro har inte lindrats av att regeringen varit oerhört otydlig
            bland annat vad gäller så kallad ”visstidsvistelse”. Eleverna
            ska enligt de nya reglerna för resurscentret kunna komma dit för
            ”visstidsvistelse”.
          </p>
          <pb facs="riksdagen-motions-pdf/data/200405/mot_200405_Ub_479/mot_200405_Ub_479-0011.pdf"/>
          <p xml:id="i-BSZuQh8UuJ8Ex8uRnSa1ZX">
            Frågan om hur lång en visstidsvistelse ska kunna vara har vållat
            stor tveksamhet, och kritiken har varit massiv. Detta tvingade
            regeringen att tillsätta en särskild utredare för att se över
            frågan, vilket visar hur ogenomtänkt förslaget varit redan från
            början. Hela diskussionen har nu landat i att en visstidsvistelse
            i princip kan vara hela skolgången men med ständig omprövning.
            Varför bygga in en sådan osäkerhet som en omprövning innebär när
            det i praktiken blir en fast skolgång för de elever som har störst
            behov? Vår kritik mot nedläggningen av de fasta skoldelarna har
            varit och är berättigad. Än så länge är verksamheten aktiv eftersom
            många elever fortfarande går kvar även om det inte tas in några
            nya. Därför är det fortfarande möjligt att starta upp de fasta
            skoldelarna. Det viktigaste är att hänsyn tas till barnens och
            föräldrarnas önskemål och att de som önskar ska kunna få sin utbildning
            huvudsakligen förlagd vid skolorna. För att garantera verksamheten
            vid Eke- och Hällsboskolorna avsätter Kristdemokraterna 5 miljoner
            kronor.
          </p>
          <p xml:id="i-XoQQMpYNksxsphSFmmCHs2">
            7 Fristående skolor
          </p>
          <p xml:id="i-9kV4dS7VtrBecRUYE611wR">
            Respekten för varje individs integritet kräver mångfald. Möjligheten
            att välja mellan olika skolor, statliga, regionala, kommunala
            eller fristående gör att fler kan finna en utbildning som passar
            just honom eller henne. För varje skola gäller att det centrala
            är undervisningens kvalitet och skolans förmåga att skapa en utvecklande
            och trygg miljö för eleverna. Vi menar att de fristående skolorna
            ska vara ett självklart inslag i skolväsendet. De stimulerar till
            pedagogisk och organisatorisk förnyelse, ökar flexibiliteten och
            leder till effektivare resursanvändning i alla skolor, offentliga
            såväl som fristående. En reell möjlighet att välja skola kommer
            därmed alla elever och hela svenska skolan till del. För Kristdemokraterna
            är föräldrarnas och elevernas perspektiv och önskemål utgångspunkten.
            Det är helt i överensstämmelse med ett antal internationella konventioner
            som Sverige skrivit under och som tillförsäkrar föräldrarna rätten
            till inflytande över sina barns undervisning. Det gäller till
            exempel Europakonventionen, som numera är svensk lag och FN:s
            deklaration om de mänskliga rättigheterna. Alla skall således,
            oberoende av föräldrarnas ekonomiska standard, eget handikapp
            eller andra särskilda behov, kunna välja en fristående skola.
            De fristående skolor som motsvarar specialskolan är en viktig
            del i den mångfald som eftersträvas av Kristdemokraterna. Normalt
            är Statens skolverk
          </p>
          <p xml:id="i-4fxPwvc37cP5nNMx1n921V">
            tillstånds- och tillsynsmyndighet för de fristående skolorna,
            men regeringen har beslutat att styrelsen för Specialskolemyndigheten
            skall vara tillståndsmyndighet för fristående skolor för funktionshindrade.
            Detta är ytterligare ett exempel på en helt oförklarlig särbehandling
            av de funktionshindrade. Kristdemokraterna anser att Statens skolverk
            bör vara tillstånds- och tillsynsmyndighet för alla fristående
            skolor, men självklart i samråd med Specialskolemyndigheten.
          </p>
          <p xml:id="i-UFPqaZRYiHy5FxD8jt3Lhm">
            2004/05:Ub479
          </p>
          <p xml:id="i-EWucGGxhEMVbLYcBctS6mS">
            21
          </p>
          <pb facs="riksdagen-motions-pdf/data/200405/mot_200405_Ub_479/mot_200405_Ub_479-0012.pdf"/>
          <p xml:id="i-QBPzdxTjGXEiT5sp1D45jV">
            2004/05:Ub479
          </p>
          <p xml:id="i-EEjCohEoGBv4AycX6EDdAS">
            12
          </p>
          <p xml:id="i-8Typy9UnABhdNAGfxdPVED" type="date">
            Stockholm den 24 september 2004
          </p>
          <p xml:id="i-7iLA8rJeaY6h2oe6fofKU5">
            Inger Davidson (kd) Sven Brus (kd) Kenneth Lantz (kd) Torsten
            Lindström (kd) Rosita Runegrund (kd) Gunilla Tjernberg (kd)
          </p>
          <p xml:id="i-RSjuLpaeCd5JikJHyhnq9E">
            Dan Kihlström (kd) Ulrik Lindgren (kd) Chatrine Pålsson (kd)
            Olle Sandahl (kd)
          </p>
        </div>
      </div>
    </body>
  </text>
</TEI>
