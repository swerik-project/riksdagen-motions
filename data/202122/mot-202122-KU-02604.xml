<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KU-02604">
  <teiHeader>
    <fileDesc>
      <titleStmt>
        <title>Bättre livsvillkor för romer och resande</title>
        <author corresp="i-B4hV7rgBZqLtXzSvZhQHbo">av Mia Sydow Mölleby m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2604 av Mia Sydow Mölleby m.fl. (V)</title>
          <idno type="rdwebb">H9022604</idno>
          <rs type="number">2604</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H9022604/text</ref>
          <ref type="dokument_url_html">http://data.riksdagen.se/dokument/H9022604</ref>
          <ref type="dokumentstatus_url_xml">http://data.riksdagen.se/dokumentstatus/H9022604</ref>
          <ref type="docx">http://data.riksdagen.se/fil/2DFBC7E1-2FA8-4F18-9FDB-81C64D598481</ref>
          <ref type="pdf">http://data.riksdagen.se/fil/38FE0C75-51D6-4022-9E9A-87461178B08B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YVZnkfGaZo3M2ybTyAtgPe" type="signed"/>
        <correspContext corresp="i-YVZnkfGaZo3M2ybTyAtgPe">
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-BX777LfAHgVW4SYPEY8rbb" type="submitted">
          <date when="2021-10-04"/>
          <time when="10:29:01"/>
        </correspAction>
        <correspAction xml:id="i-EAGLefMC5ZdGaTdvpMo7BT" type="reviewed">
          <date when="2021-10-04"/>
          <time when="14:49:13"/>
        </correspAction>
        <correspAction xml:id="i-Pev7gtq9FhcrAaWxYycka7" type="referred">
          <date when="2021-10-14"/>
        </correspAction>
        <correspAction xml:id="i-NTsr6TGEpMUKSM61tHrdC7" type="assigned">
          <date when="2022-10-05"/>
          <time when="11:48:31"/>
        </correspAction>
        <correspContext corresp="i-NTsr6TGEpMUKSM61tHrdC7">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-WKDLGL8CRbr1q2c4Sp92rk" type="behandlas_i"/>
        <correspContext corresp="i-WKDLGL8CRbr1q2c4Sp92rk">
          <ref type="uppgift">2021/22:KrU6</ref>
          <ref type="ref_dok_id">H901KrU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU6</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YcSub7pjAwxPkk7xbVLLVg" type="behandlas_i"/>
        <correspContext corresp="i-YcSub7pjAwxPkk7xbVLLVg">
          <ref type="uppgift">2021/22:KU32</ref>
          <ref type="ref_dok_id">H901KU32</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU32</ref>
          <ref type="ref_dok_titel">Minoritetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XYWergTXBr8cPL2gwDKcqu" type="motHeader">
        <div xml:id="i-5VzEPa2Qy4vyZXvyyiwN13" type="motTitle">
          Motion till riksdagen 2021/22:2604 av Mia Sydow Mölleby m.fl.
          (V) Bättre livsvillkor för romer och resande
        </div>
      </div>
      <div xml:id="i-DN8RFwtk1wiBHkuK6UQHr5" type="motBody">
        <div xml:id="i-C762L41D1KPqxhhrTFqYhw" type="motProposal" subtype="förslag">
          <head xml:id="i-C4fU3zKRrTBmpZ9BUSLivh">
            1 Förslag till riksdagsbeslut
          </head>
          <list xml:id="i-E1sFzMUR9guJ7rnrrUAuwx" style="ol">
            <item xml:id="i-BN9xq6CZ761gyRbgoJW2GG">
              Riksdagen ställer sig bakom det som anförs i motionen om att
              regeringen bör inrätta en oberoende sanningskommission om relationen
              mellan svenska staten och romer och resande och tillkännager detta
              för regeringen.
            </item>
            <item xml:id="i-GzXBtpyUv8fM18gz7FpU2E">
              Riksdagen ställer sig bakom det som anförs i motionen om att
              regeringen bör inrätta ett nationellt center för romska frågor
              och tillkännager detta för regeringen.
            </item>
            <item xml:id="i-3ADqLAk5FTnNk5FHRLgcXd">
              Riksdagen ställer sig bakom det som anförs i motionen om att
              regeringen bör ge Riksantikvarieämbetet i uppdrag att genomföra
              dokumentation och kartläggning av romers och resandes bosättningar
              i syfte att synliggöra dem som en viktig del av vårt svenska kulturarv
              och tillkännager detta för regeringen.
            </item>
          </list>
        </div>
        <div xml:id="i-8ve4EufcugcRgHzcWTmuTA" type="motContent">
          <head xml:id="i-VSUJiaFUoFTAVvyThi5VvR" type="h1">
            2 Inledning
          </head>
          <p xml:id="i-FMArTDJhDCobxE7L93KMb6">
            Romer är en av fem grupper som i Sverige fick status som nationella
            minoriteter år 2000 och som omfattas av lagen om nationella minoriteter
            och minoritetsspråk som trädde i kraft år 2010. De övriga nationella
            minoriteterna är judar, samer, sverigefinnar och tornedalingar.
            Samer är också ett urfolk. Läs mer om vår politik för samer i
            motion 2021/22:2601. Den romska minoritetsbefolkningen i Sverige
            är heterogen. Romer har levt i landet under cirka 500 år och invandring
            har skett periodvis. Vid sekelskiftet till 1900-talet särskilde
            staten mellan romer som nyligen invandrat till Sverige och romer
            som var en del av befolkningen i Sverige sedan länge. I denna
            motion har vi valt att benämna gruppen romer och resande.
          </p>
          <p xml:id="i-2bVPepksCf489X2kxBD9NH">
            Sverige har en mörk historia när det gäller behandlingen av romer
            och resande. Den första delen av 1900-talet utövade staten en
            ren rasideologi som i sin yttersta form gick ut på att romer inte
            borde leva i Sverige. Regeringens utredning Den mörka och okända
            historien – Vitbok om övergrepp och kränkningar av romer under
            1900-talet
            <ref xml:id="i-8eCqAhsgXjAy8pGz21N5hN" target="i-DNKqHwU17E2ouattmgq2vU">
              [1]
            </ref>
            beskriver hur myndigheterna systematiskt registrerade och diskriminerade
            romer och resande långt in i vår närtid. Den statliga rasismen
            mot och diskrimineringen av romer och resande i Sverige var en
            del av den antiziganism som än i dag finns i Europa. I början
            av 1900-talet tog flera europeiska länder initiativ till statistiska
            underlag som användes som verktyg i åtgärder mot romers existens.
            I Tyskland inrättades en ”zigensk informations­byrå” med uppgift
            att registrera alla romer i landet. Romer förklarades vara ett
            hot som man måste försvara sig mot. Särskilt varnades för ”rasblandning”.
            De tyska registren kom att utgöra underlag för att identifiera
            och deportera romer till koncentrationslägren. Än i dag är det
            inte helt klarlagt hur många romer som mördades av nazisterna
            i Tyskland och i andra europeiska länder under tysk ockupation.
            Forskning bedrivs men brister i källor leder till osäkra resultat.
            Enligt vissa uppgifter dödades en halv miljon romer, närmare hälften
            av Europas dåvarande romska befolkning.
          </p>
          <p xml:id="i-NqLMgkN1raJnUWeJmhMCzC">
            I Sverige har romer och resande stigmatiserats och utpekats som
            mindre begåvade, mer asociala och kriminella och mindre värda
            än andra människor. Ett inreseförbud till Sverige gällde för romer
            åren 1914–1954 samtidigt som förföljelse och utrotning av romer
            pågick under andra världskriget och Förintelsen. Under hela 1900-talet
            har romer och resande utsatts för en omfattande kartläggning av
            stat och kommuner. Hela familjer har kartlagts och människor har
            bedömts och beskrivits i nedsättande ord av myndig­heternas tjänstemän.
            Enligt vitboken är det utmärkande för många av de omfattande kartläggningarna
            att de har byggt upp och bekräftat, snarare än att de har utmanat,
            negativa föreställningar om romer. Kartläggningarna har alltså
            spelat en roll för fram­växten av fördomar och därigenom medverkat
            till rasism och diskriminering. Myndig­heternas rashygieniska
            antaganden ledde till att romer och resande utsattes för steriliser­ingar,
            under mer eller mindre tvång, främst under 1940-talet. Mödrahjälp
            till kvinnor villkorades t.ex. med krav på sterilisering av Socialstyrelsen.
            Förutom uppförande, utseende och förmodat låg intelligens var
            fattigdom och trångboddhet skäl för steriliser­ing. Enligt vitboken
            bekräftar genomgången av akter från mitten av 1940‑talet även
            många romers erfarenheter av att ansökan och beslut om sterilisering
            och omhänder­tagande av barn hanterades i ett nära sammanhang.
            Myndigheterna uppmanade till att romska barn skulle tvångsomhändertas
            av de kommunala barnavårdsnämnderna och placeras på barnhem eller
            i fosterfamiljer. Lokalt har myndigheterna tagit till en rad åtgärder
            för att fördriva människor, försvåra deras bosättning och förhindra
            deras näringsverksamhet. Många romer var så sent som på 1960-talet
            inte folkbokförda någonstans och hade därmed inte heller tillgång
            till de rättigheter som följde med att vara folkbokförd. Detta
            var ett skäl till att romer och resande inte fick ta del av olika
            insatser inom det framväxande Välfärdssverige. Men inte heller
            de romer som var folkbokförda i en kommun hade lika tillgång till
            grundläggande ekonomiska eller politiska rättigheter på samma
            villkor som andra invånare i Sverige. Vitboken visar att många
            romer har utestängts och inte omfattats av den generella välfärden
            när det gäller bostäder. Romer har förvägrats bostad och fördrivits
            från plats till plats, och när romer väl har fått tillgång till
            en bostad har boendet villkorats. Först 1959 fick romska barn
            rätt att gå i skolan och romer rösträtt.
          </p>
          <p xml:id="i-Lm2S54EqpBc7NEcCXmHCDV">
            Trots att de rasideologiska argumenten gradvis försvann fortsatte
            myndigheternas registrering av romer ända in på 1990-talet. Den
            s.k. ”zigenarsektionen” i Stockholm verkade mellan 1959 och 1997.
            Varje aspekt av de registrerade personernas liv granska­des under
            förespeglad välvilja och med mål som assimilering och anpassning
            till majoritetssamhället. Så sent som 1981 upprättade Socialstyrelsen
            en förteckning över romer i landet. Enligt vitboken har många
            av de kommunala åtgärderna under andra hälften av 1900-talet bedrivits
            med sikte på romernas väl. Samtidigt konstateras att arbetssättet
            med kartläggningar gick utöver vad som kan anses vara motiverat
            för att bedriva en ändamålsenlig och effektiv verksamhet. Dessutom
            är det enligt Vänster­partiet uppenbart att gruppen romer och
            resande själva inte har fått tillräckligt inflytande över myndigheternas
            åtgärder och insatser. Dessvärre påverkar den mörka historien
            romer och resande än i dag. Vidare finns det även samtida exempel
            på myndigheters rättsstridiga hantering, t.ex. Skånepolisens massregistrering
            av romer som uppmärk­sammades 2013. Enligt kommissionen mot antiziganism
            (SOU 2016:44) har Skåne­polisens agerande fått allvarliga konsekvenser
            när det gäller romers tilltro till möjlig­heterna att kunna hävda
            sina mänskliga rättigheter, och det har vidgat förtroendeklyftan
            mellan romer och majoritetssamhället. Myndigheternas ageranden
            och omfattande kartläggningar har lett till att många drabbade
            och deras anhöriga har en stark misstro gentemot och rädsla för
            myndigheter. Många fördomar mot romer och resande lever kvar hos
            allmänheten, vilket leder till att människor dagligen diskrimineras
            och utsätts för rasism och kränkningar. Den 2 augusti högtidlighålls
            varje år minnesdagen för folkmordet på romer under Förintelsen
            på många håll i världen. Minnesdagen är också officiell minnesdag
            i EU sedan 2015. Den är också en viktig del av romers kamp för
            upprättelse och erkännande sedan andra världskrigets slut. Den
            8 april infaller den internationella Romadagen, romernas nationaldag.
            Dagen har tillkommit för att högtidlighålla den första internationella
            romakongressen i London 1971.
          </p>
          <head xml:id="i-TZVg2zey9heyywbw9G3YLW" type="h1">
            3 Regeringens strategi för romsk inkludering
          </head>
          <p xml:id="i-R2XkkM1TWfDkDutPLKbF7S">
            2012 beslutade regeringen om en samordnad och långsiktig strategi
            för romsk inkluder­ing under 2012–2032 (skr. 2011/12:56). Den
            tjugoåriga strategin ska ses som en förstärk­ning av minoritetspolitiken
            som gäller för de fem nationella minoriteterna judar, romer, samer,
            sverigefinnar och tornedalingar. Regeringen avsatte ca 58 miljoner
            kronor under åren 2016–2019 för åtgärder för romer utöver de ordinarie
            medel som finns för de natio­nella minoriteterna. Vänsterpartiet
            avsatte 12 miljoner kronor i sin budgetmotion för 2021 i syfte
            att kunna återuppta det arbete som pågick före 2019. Glädjande
            nog har regeringen föreslagit en satsning på 15 miljoner kronor
            i höstbudgetmotionen för 2022.
          </p>
          <p xml:id="i-9PbGezXTCC49FJGS5Edsxg">
            Slutbetänkandet av utredningen om uppföljning av minoritetspolitiken
            (SOU 2020:27) har uppmärksammat arbetet med strategin för romsk
            inkludering. Arbetet omfattar i dag knappt två årsarbetskrafter
            på Länsstyrelsen i Stockholms län. En stor del av arbetet fokuseras
            på framtagandet av den årliga uppföljningsrapporten till regeringen.
            Medarbetarna hanterar också många samtal och svarar på frågor.
            Det stora trycket på länsstyrelsens arbete inom strategin för
            romsk inkludering gör att sårbarheten i arbetet är stor och i
            samband med arbetstoppar blir läget mycket ansträngt. Strategin
            skapar en massa förväntningar men kortsiktigheten i arbetet är,
            enligt länsstyrelsen, ett problem. Särskilda regeringsuppdrag
            har lämnats med kort varsel. Kortsiktigheten gör också att det
            är svårt att planera och att arbeta strategiskt. Vidare har graden
            av styrning från regeringen varierat över tid. Länsstyrelsen anser
            att myndighetens uppdrag inom uppföljning av strategin för romsk
            inkludering behöver förtydligas då det råder en diskrepans mellan
            målen i strategin och de faktiska förutsättningarna för att kunna
            nå målen. Länsstyrelsen gör bedömningen att arbetet med att förverkliga
            strategin befinner sig mycket långt från målet. Av 2017 års rapport
            framgick att knappa 20 kommuner i landet uppgav att de arbetar
            med strategin. Frågorna kring romsk inkludering tenderar att ses
            som projekt av olika slag, med en tidsbegränsad finansiering som
            ligger utanför ordinarie verksamhet. Länsstyrelsen menar att det
            krävs en mer långsiktig lösning, liknande den som finns för förvaltningsområden.
            Statskontorets utvärdering av strategin, som genomfördes under
            2018, visar också på brister i kontinuitet i kommu­nernas arbete
            med strategin. Vidare behöver utvecklingsarbetet med strategin
            enligt länsstyrelsen breddas till att omfatta fler kommuner.
          </p>
          <p xml:id="i-7UCgnkwWYEmd9AV6wyhqiF">
            Utredningen om uppföljning av minoritetspolitiken visar tydligt
            att det krävs mer resurser för att strategin för romsk inkludering
            ska kunna förverkligas. Den rasism och den diskriminering som
            riktas mot romer och resande fortlever dessvärre trots reger­ingens
            tidigare satsningar. Regeringens strategi för inkludering och
            vitboken är en bra början men för att komma till rätta med problemen
            behöver en rad ytterligare åtgärder vidtas. Här nedan redogör
            vi för några av Vänsterpartiets förslag.
          </p>
          <head xml:id="i-3yie4wZ7sNnStECgKnDWVs" type="h1">
            4 Vänsterpartiets förslag
          </head>
          <head xml:id="i-4MqnFtQCXnxnXv7YbVFrj5" type="h2">
            4.1 En sanningskommission
          </head>
          <p xml:id="i-NSu8Cx8WhtuDKY1XYATh1N">
            Vitboken är enligt regeringen en utgångspunkt för att stärka
            arbetet med romers mänskliga rättigheter och ett led i regeringens
            arbete med att förbättra levnadsförhållandena för romer. I vitboken
            konstaterar regeringen att det i stor utsträckning saknas kunskap
            om romers villkor i Sverige ur ett historiskt perspektiv även
            om det finns en hel del källmaterial. Vidare har alla förhållanden
            och särbehandlande åtgärder som materialet synliggjort inte varit
            möjliga att beskriva. Regeringen understryker att vitboken inte
            ger några slutgiltiga svar eller någon fullständig kunskap.
          </p>
          <p xml:id="i-2uAZAivkm3G4LgYzrbJu9X">
            Områden som det saknas forskning och kunskapssammanställningar
            kring är bl.a. hur steriliseringslagarna användes mot romer och
            resande samt hur och i vilken omfattning barn tvångsomhändertogs
            av myndigheterna. I slutet av 1990-talet tillsattes en statlig
            utredning som fick i uppgift att belysa steriliseringsfrågan.
            En av utredningens uppgifter var att utforma ett system för ekonomisk
            ersättning till personer som hade steriliserats mot sin vilja
            eller på någon annans initiativ. En annan uppgift för utred­ningen
            var att belysa lagstiftningens utformning och tillämpning och
            att sätta in steriliseringsfrågan i sitt historiska sammanhang.
            Utredningen kom fram till att det saknades belägg för att romer
            skulle ha varit en särskild målgrupp för steriliserings­politiken.
            Dock vittnar romer och resande själva om att sterilisering var
            en åtgärd som särskilt riktades mot dem. Paulina de los Reyes
            har i en rapport lyft fram att den forskning som bedrivits om
            steriliseringslagstiftningen i Sverige har bidragit till att skapa
            en missvisande bild av steriliseringspolitikens omfattning och
            konsekvenser för romer.
            <ref xml:id="i-HvEPrrgFyRQ2e9bTWgXrTN" target="i-PdXRfoqzUHk6E9s2z2rwEa">
              [2]
            </ref>
          </p>
          <p xml:id="i-KWGpJKJe8A1p1bd4RZggMx">
            Kommissionen mot antiziganism har i sitt slutbetänkande, Kraftsamling
            mot antiziganism (SOU 2016:44), lämnat ett antal rekommendationer
            till regeringen. Kommissionens övergripande slutsats är att det
            i stor utsträckning saknas styrning och kontinuitet både i politiken
            och i initiativ från andra aktörer. Regeringen måste säkerställa
            att det fortsatta arbetet präglas av reell romsk delaktighet och
            inflytande.
          </p>
          <p xml:id="i-CRbsdUCdmWuATC4WhBPVgB">
            Upprättelse och ansvarsutkrävande är frågor som måste stå i förgrunden
            enligt kommissionen. Detta kan bidra till att kränkningar av romers
            mänskliga rättigheter inte upprepas. Kommissionen rekommenderar
            bl.a. att statsministern framför en officiell ursäkt för de övergrepp
            som romer har drabbats av genom historien. Ursäkten bör framföras
            vid en officiell ceremoni som ett led i att ge romer upprättelse
            och motverka nutida kränkningar av romers mänskliga rättigheter.
            Vidare bör regeringen ta initiativ till inrättandet av minnesmärken
            och minnesdagar med syftet att erkänna och synliggöra den antiziganistiska
            historien i Sverige.
          </p>
          <p xml:id="i-W4S5TfdciVvYQc2UjtUvYn">
            Enligt det nordiska forskarnätverket Romers och resandes historia
            i Norden (RORHIN) bör vitboken kompletteras med en oberoende sanningskommission
            som kan ge romer och resande upprättelse och återställa förtroendet
            för myndigheterna. Enligt Civil Rights Defenders (CRD) remissvar
            på kommissionens slutbetänkande är det viktigt att en officiell
            ursäkt kompletteras med någon form av ekonomisk kompensation för
            att konkret markera ansvarstagande. Ett exempel på hur detta kan
            göras kommer från Norge, där romer har tillerkänts både individuell
            och kollektiv ersättning för de människorättsbrott som de har
            utsatts för.
          </p>
          <p xml:id="i-WsYjuF5jmrudnMRpVEqLXX">
            En sanningskommission kan enligt Vänsterpartiet sammanställa
            och beskriva övergrepp och oförrätter som ägt rum genom att bl.a.
            låta enskilda som på olika sätt drabbats få berätta sin historia.
            Kommissionen bör utreda den svenska statens övergrepp mot romer
            och resandes mänskliga rättigheter samt komma med förslag på lämpliga
            åtgärder för att stärka romers och resandes ställning och erkänna
            det historiska traumat. En sanningskommission skulle enligt Vänsterpartiet
            även kunna ligga till grund för en offentlig ursäkt till romer
            och resande. Sanningskommissionen kan även se över och ta initiativ
            till minnesmärken, minnesdagar och andra åtgärder för att synliggöra
            romers och resandes historia i Sverige. Vidare kan en sanningskommission
            få ett bredare uppdrag när det gäller att se över bl.a. påtvingade
            steriliseringar av romer och resande samt tvångsomhändertaganden
            av barn. En sanningskommission är nödvändig för att den svenska
            roma- och resandepolitiken ska kunna utvecklas och måste kopplas
            till kompensatoriska och framåtsyftande åtgärder samt ha ett oberoende
            mandat.
          </p>
          <p xml:id="i-ScDYwoLhTSz2Kzhd3en3vt">
            Regeringen bör inrätta en oberoende sanningskommission om relationen
            mellan svenska staten och romer och resande. Detta bör riksdagen
            ställa sig bakom och ge regeringen till känna.
          </p>
          <head xml:id="i-BqQhZ4wopYpnHETePXNLU4" type="h2">
            4.2 Ett nationellt center för romska frågor
          </head>
          <p xml:id="i-2HDP82cxSLE7KvJrpFY4Bv">
            Kommissionen mot antiziganism (SOU 2016:44) föreslår i sitt slutbetänkande
            att regeringen bör inrätta ett nationellt center för romska frågor.
            Regeringen tillsatte en utredning som har sett över frågan och
            lämnat förslag om att inrätta myndigheten för romska frågor (Ds
            2019:15). Myndigheten ska bl.a. initiera, främja och stödja åtgärder
            för att öka minoriteten romers egenmakt och inflytande med särskilt
            fokus på kvinnor och barn samt bidra till den fortsatta utvecklingen
            av det romska civilsamhället. Utredningen föreslår vidare att
            myndigheten återkommande ska anordna en lands­omfattande sammankomst
            där minoriteten romers organisationer, aktivister och andra sakkunniga
            från och företrädare för minoriteten kan mötas och diskutera för
            minoriteten viktiga frågor. Myndigheten ska även synliggöra, samla
            och sprida kunskap samt verka för att metoder utvecklas för att
            motverka antiziganism och diskriminering. Enligt utredningen ska
            myndigheten även skapa en kunskapsbank över minoriteten romers
            kultur, språk och historia samt främja högtidlighållande av centrala
            högtidsdagar för minoriteten romer.
          </p>
          <p xml:id="i-XWKELXpnk3yXWjaMFuuPsw">
            Vänsterpartiet anser att det vore värdefullt att samla arbetet
            med romska frågor vid ett nationellt center eller en myndighet.
            I synnerhet när arbetet med regeringens strategi för romsk inkludering
            inte verkar få avsedd effekt. Vi avsätter 10 miljoner kronor för
            ett nationellt center i vår budgetmotion för 2022.
          </p>
          <p xml:id="i-8vCQ95df2hEGoGqqUUHHmM">
            Regeringen bör inrätta ett nationellt center för romska frågor.
            Detta bör riksdagen ställa sig bakom och ge regeringen till känna.
          </p>
          <head xml:id="i-DYzvYDWqvURPX5AiAB6NJq" type="h2">
            4.3 Dokumentation av romska bosättningar
          </head>
          <p xml:id="i-CPoypfnwgoDduNhg2WTyGW">
            Ett exempel på dokumentation av en tidigare svensk-romsk lägerplats
            är den arkeologiska undersökning som genomfördes i Skarpnäck i
            södra Stockholm hösten 2015 och våren 2016. Det s.k. Skarpnäckslägret
            iordningställdes 1959 av Stockholms stad för svenska romer i Stockholm
            som ännu saknade fast bostad. Lägret var i bruk till omkring årsskiftet
            1963/1964. Syftet med den arkeologiska undersökningen var att
            fördjupa kunskapen om Skarpnäckslägret och att synliggöra platsen
            och dess historia. Arbetet skedde i samverkan mellan arkeologer,
            etnologer och romska företrädare, som del av projektet I stadens
            utkant – svensk-romska livsberättelser och lägerplatser från 1900-talet.
            Forskningsprojektet bedrevs 2015–2016 i samverkan mellan den romska
            kulturföreningen É romani glinda och andra romska sakkunniga,
            Historiska museet, Institutet för språk och folkminnen, Mångkulturellt
            centrum och Stiftelsen Kultur­miljövård med stöd av Riksantikvarieämbetets
            medel för forskning och utveckling. Spåren av romers och resandes
            liv är till stor del osynliga i kulturlandskapet och inte uppmärksammade
            av kulturmiljövården. I folkminnesarkiven, och andra arkiv, finns
            omfattande material om romer, men mer sällan finns romers egna
            röster dokumenterade. Syftet med I stadens utkant var att i samskapande
            med svenska romer uppmärksamma och skapa ny kunskap om denna del
            av Sveriges historia med fokus på lägerplatser, livsberättelser
            och materiell kultur. En målsättning var att införliva denna osynliga
            del av kulturarvet i statliga samlingar vid Historiska museet
            och Institutet för språk och folkminnen, och att synliggöra platserna
            i kulturlandskapet.
          </p>
          <p xml:id="i-5w9qgeXJbjUajHibsp57Eg">
            I rapporten om Skarpnäckslägret
            <ref xml:id="i-Dtk1koPFTqxY7VrAqGUJi" target="i-4xWYbkDf1pxLQ65JXqJnXM">
              [3]
            </ref>
            konstateras att romers historiska platser inte tillhört den kategori
            platser som lyfts fram när ett områdes kulturhistoriska värden
            ska beskrivas. Dessutom är kunskapen om svensk-romska lägerplatser
            fortfarande för­hållandevis låg både inom kulturarvssektorn och
            i samhället i stort. I dag finns dock en medvetenhet inom kulturarvssektorn
            om att detta är en brist. Det finns också flera exempel på projekt
            som arbetat för att minska denna kunskapslucka. Det var bl.a.
            mot denna bakgrund som projektet I stadens utkant initierades
            och den arkeologiska undersökningen av Skarpnäckslägret planerades
            och genomfördes.
          </p>
          <p xml:id="i-Bun7KdB6PHLwLH4MdNx7Xr">
            Byn Snarsmon i Tanums kommun är ett annat exempel på en resandebosättning
            som delvis undersökts arkeologiskt. Byn var bebodd mellan ungefär
            1850 och 1910 och enligt uppgift har den som mest hyst omkring
            30 familjer i ett flertal enkla hus eller hyddor. Enligt berättelserna
            avhystes byns innevånare omkring 1910 av länsman i socknen, detta
            efter klagomål från boende i byns närhet. Enligt några berättelser
            ska husen ha rivits i samband med avhysningen. Enligt Bohusläns
            museum är grunderna efter cirka tio av dessa hus synliga. Tre
            av dem uppges vara arkeologiskt utgrävda de senaste åren. Flera
            resandefamiljer deltog i arbetet med att gräva ut sina förfäders
            boplats och i sökandet efter sin egen historia. Projekt Snarsmon
            påbörjades 2003 med en inventering inom området. Bohusläns museum
            genomförde därefter tillsammans med Resande romers riksförening
            och lokalhistoriskt intresserade arkeologiska undersökningar på
            boplatsen under åren 2004–2007. Snarsmon iordningställdes som
            besöksmål med informations­skyltar 2005. I samband med undersökningen
            2007 rekonstruerades en väggmur i ett av de undersökta husen.
            En minnestavla har satts upp på platsen. Projektet fortsatte efterhand
            med bl.a. bebyggelsehistoriska undersökningar, arkivstudier, etnologiska
            arbeten och en studiecirkel. Detta sammanfattades 2008 i boken
            Snarsmon – resandebyn där vägar möts.
          </p>
          <p xml:id="i-3upthaLpmErc8jq9zCD2t5">
            Vänsterpartiet anser att det är angeläget att undersöka och dokumentera
            fler boplatser. Romers och resandes historia måste lyftas fram
            och synliggöras inom det svenska kulturarvet. Att göra arkeologiska
            utgrävningar och iordningställa bosättningar som minnesmärken
            är ett sätt att synliggöra romers och resandes historia som en
            viktig del av vår svenska historia. Vi avsätter medel för detta
            ändamål i vår budgetmotion för 2022.
          </p>
          <p xml:id="i-XvPYAbpZSrJqShiXpumhXv">
            Regeringen bör ge Riksantikvarieämbetet i uppdrag att genomföra
            dokumentation och kartläggning av romers och resandes bosättningar
            i syfte att synliggöra dem som en viktig del av vårt svenska kulturarv.
            Detta bör riksdagen ställa sig bakom och ge regeringen till känna.
          </p>
        </div>
        <div xml:id="i-YC2jFoM4eCHHthKLkZJVhb" type="signatureBlock">
          <list xml:id="i-S67qRg1jsexwRtxiekVEeB">
            <item xml:id="i-B9LkUi3gCiDWGSZ5cmWnXU" type="signature">
              Mia Sydow Mölleby (V)
            </item>
            <item xml:id="i-3XgWR4y5L3Q5hhxxaj35En" type="signature">
              Gudrun Nordborg (V)
            </item>
            <item xml:id="i-RdHf1pZ4yn4mfaFKgDju8n" type="signature">
              Jon Thorbjörnson (V)
            </item>
            <item xml:id="i-KpJagJhUknW1fGAHWZgwXn" type="signature">
              Linda Westerlund Snecker (V)
            </item>
            <item xml:id="i-4UURP2h7jve2FwUnz2HvcU" type="signature">
              Jessica Wetterling (V)
            </item>
          </list>
        </div>
        <div xml:id="i-Lmzu218zz2ARJqAEspcYfo" type="motNotes">
          <noteGrp xml:id="i-QEV1kNDxRKPrbuZf99hRtU">
            <note xml:id="i-DNKqHwU17E2ouattmgq2vU">
              [1] Ds 2014:8.
            </note>
            <note xml:id="i-PdXRfoqzUHk6E9s2z2rwEa">
              [2] De los Reyes, Paulina (2013), Ett olösligt problem. Rapport
              om steriliseringslagarnas konsekvenser för romer och resande.
            </note>
            <note xml:id="i-4xWYbkDf1pxLQ65JXqJnXM">
              [3] Skarpnäckslägret. Arkeologisk undersökning av en svensk-romsk
              lägerplats vid Flatenvägen i Skarpnäck, Anna Arnberg (red.), Statens
              historiska museer, FoU rapport 17, 2017.
            </note>
          </noteGrp>
        </div>
      </div>
    </body>
  </text>
</TEI>
