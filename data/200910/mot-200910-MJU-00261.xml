<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00261">
  <teiHeader>
    <fileDesc>
      <titleStmt>
        <title>Strandstädning</title>
        <author corresp="i-43NmWWYd8vEgZrkoXWWCXx">av Rosita Runegrund (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Strandstädning</title>
          <idno type="rdwebb">GX02MJ261</idno>
          <rs type="number">MJ261</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ261/text</ref>
          <ref type="dokument_url_html">http://data.riksdagen.se/dokument/GX02MJ261</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ261</ref>
          <ref type="doc">http://data.riksdagen.se/fil/ACABF213-5792-45C0-9C62-2444F2BEBF64</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KoxvWER9qz8Q6jnQ9qSQ29" type="signed"/>
        <correspContext corresp="i-KoxvWER9qz8Q6jnQ9qSQ29">
          <note type="signatory" corresp="i-43NmWWYd8vEgZrkoXWWCXx"/>
        </correspContext>
        <correspAction xml:id="i-2HVenv13dpa3piFrmE6vJ9" type="numbering">
          <date when="2009-10-05"/>
        </correspAction>
        <correspAction xml:id="i-VMYekX4KzZ77DQsg2xnRzJ" type="submission">
          <date when="2009-10-01"/>
        </correspAction>
        <correspAction xml:id="i-7payd8qY9VmnG7gUv7Kvf3" type="transfer">
          <date when="2009-10-01"/>
        </correspAction>
        <correspAction xml:id="i-2nLEtJgsE2aeF5msXyYvWJ" type="assigned"/>
        <correspContext corresp="i-2nLEtJgsE2aeF5msXyYvWJ">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Fv1cw2tHoDmwMFnG5RAZiu">
            Förslag till riksdagsbeslut
          </head>
          <p xml:id="i-L4vMW7UwuEMCK1w1c1tDdV">
            Riksdagen tillkännager för regeringen som sin mening vad som
            anförs i motionen om att strandstädning av Bohuskusten bör bli
            en nationell angelägenhet.
          </p>
        </div>
        <div type="motContent">
          <head xml:id="i-JqZTkqqtZzZw8CM5MgcdZi" type="h1">
            Motivering
          </head>
          <p xml:id="i-7gFvYsT77GhABZbiXbPVTh">
            Bohuskusten är ett av Sveriges populäraste områden för rekreation.
            Varje sommar fylls kobbar, skär och karakteristiska kala klippor
            av mängder med glada turister och bofasta som kommer för att sola,
            bada och idka andra friluftsaktiviteter. Bohuskusten representerar
            en skärgårdsmiljö som saknar motstycke i Europa utanför Norden.
            Bohusskärgården är inte enbart en lokal eller regional angelägenhet
            utan är i allra högsta grad av nationell och internationell betydelse,
            både vad gäller biologiska och turistiska värden.
          </p>
          <p xml:id="i-5PzFyjZjHa52mw3yiARN42">
            Tyvärr hotas skärgården av att det varje år driver in skräp i
            stora mängder till kusten. Av Nordsjöns totala skräp tar Bohuslän
            emot mer än 10 procent trots att kusten utgör mindre än 2 procent
            av den totala kustlinjen kring Nordsjön. Det finns många noggrant
            utförda studier där man spårat var skräpet kommer ifrån respektive
            vart skräpet tar vägen.
          </p>
          <p xml:id="i-2j8p3npzYTLJKYSQtuUNhq">
            Strandstädning har bedrivits i Bohuslän under åtskilliga år.
            Sedan 1992 sker en samlad och systematisk strandstädning av hela
            kusten. Länsarbetsnämnden har genom arbetsmarknadsåtgärder kunna
            bemanna stränderna med personal. Trots Bohuskustens biologiska
            betydelse parat med dess turistfunktion för hela landet, förutsattes
            kommunerna tidigare genom arbetsmarknadsåtgärder lösa effekterna
            av ett globalt snedbeteende som har omfattande miljökonsekvenser.
          </p>
          <p xml:id="i-PKgFtFdCnbdvLemSaGEACc">
            Strandstädningen har trots länsarbetsnämndens bidrag varit en
            ekonomiskt tung uppgift för många av kommunerna. Kostnaden beräknas
            för Bohuskustens del till minst 15 miljoner kronor (Göteborgsregionens
            kommunalförbund). Det statliga bidraget har varit helt avgörande
            för flertalet av kommunerna för att de överhuvudtaget skulle kunna
            satsa egna medel i projektet. Detta är helt förståeligt eftersom
            nedskräpningen är en nationell och internationell fråga och knappast
            enbart en kommunal angelägenhet. Kusten är ett nationellt intresse
            för friluftsliv. Osäkerheten från länsarbetsnämndens sida om möjligheten
            att kunna bidra med omkostnadsmedel och osäkerheten kring arbetsmarknadsläget
            inför varje städsäsong har skapat en stor osäkerhet där hela strandstädningsarbetet
            varje år har hängt på en skör tråd.
          </p>
          <p xml:id="i-5cWMYkARsvWwYb9sekZz6u">
            Under sådana förhållanden har kommunerna inte haft några starka
            motiv för att investera i bättre utrustning eller organisation.
            Framför allt har detta gällt båtar. Flera kommuner har hankat
            sig fram med småbåtar på ett från arbetarskyddssynpunkt helt oacceptabelt
            sätt. Att strandstädningen under alla dessa år kunnat bedrivas
            utan att en enda allvarlig olycka inträffat är enastående.
          </p>
          <p xml:id="i-RNxDVVyVTc9eroYHj757mE">
            I samband med att länsarbetsnämnderna avskaffades blev det än
            mer betungande för kommunerna då det inte naturligt har funnits
            personella resurser att tillgå. Det bör dock utvecklas nya former
            för hur staten på olika sätt kan ta sitt helhetsansvar för strandstädningen
            både i form av ekonomiska och personella resurser. En väg att
            gå är att staten tar sitt ansvar och likställer strandstädningen
            med övriga miljöuppdrag. Det skulle uppfattas ute i Europa som
            att Sverige ser allvarligt på den nedskräpning som pågår längs
            våra kuster och att detta är ett gemensamt ansvar som inte bara
            kan åläggas några enskilda kommuner. I betänkande 2008/09:MJU1
            hänvisas det tillbaka till utskottets tidigare yttrande i betänkande
            2007/08:MJU9 att problemet bör angripas i grunden och att det
            behövs regionala och lokala projekt som fokuserar på opinionsbildning
            gentemot vissa grupper för att på så vis kunna minska nedskräpningen.
            Utskottet menade då också att regeringen avsätter pengar och att
            inget mer i nuläget bör göras. Sedan dess har det dock skett vissa
            positiva saker. Naturvårdsverket har under våren 2009 beslutat
            att skjuta till 7,5 miljoner kronor under förutsättning att pengar
            satsas även från regionen. Flera berörda Bohuskommuner har beslutat
            att bidra med sammanlagt 1,5 miljoner kronor per år. Det är mycket
            glädjande att det nu kan bli en lösning men det är viktigt att
            det tas ett helhetsgrepp och att lösningen blir långsiktig.
          </p>
          <p xml:id="i-3Dh6YAo22Z51Sf8Q1AboxT">
            För att få effektivitet och kontinuitet krävs samordning och
            ett ekonomiskt helhetsansvar från statens sida. Det enorma arbete
            som strandstädarna på Bohuskusten utfört skulle därmed få ett
            erkännande.
          </p>
        </div>
        <div type="motSignatures">
          <list>
            <item xml:id="i-ND37ENtyXipLvpPK3vnkyD" who="i-43NmWWYd8vEgZrkoXWWCXx">
              Rosita Runegrund (kd)
            </item>
          </list>
        </div>
      </div>
    </body>
  </text>
</TEI>
