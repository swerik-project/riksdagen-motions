<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-02696">
  <teiHeader>
    <fileDesc>
      <titleStmt>
        <title>Gammelskog för kvalitetsvirke</title>
        <author corresp="i-7axeS8wLb7dXdWECyhESJs">av Aron Emilsson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2696 av Aron Emilsson (SD)</title>
          <idno type="rdwebb">HB022696</idno>
          <rs type="number">2696</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB022696/text</ref>
          <ref type="dokument_url_html">https://data.riksdagen.se/dokument/HB022696</ref>
          <ref type="dokumentstatus_url_xml">https://data.riksdagen.se/dokumentstatus/HB022696</ref>
          <ref type="pdf">https://data.riksdagen.se/fil/2A98E6C1-EEBB-4D03-B814-86F373718014</ref>
          <ref type="docx">https://data.riksdagen.se/fil/0D17D47E-4BB4-4A3A-831E-AEAF49E78662</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KkmJ4kpc1p21J8VmMu7EmQ" type="signed"/>
        <correspContext corresp="i-KkmJ4kpc1p21J8VmMu7EmQ">
          <note type="signatory" corresp="i-7axeS8wLb7dXdWECyhESJs"/>
        </correspContext>
        <correspAction xml:id="i-2fGRCGWiYaFfPSC9V3xtLv" type="submitted">
          <date when="2023-10-05"/>
          <time when="18:07:25"/>
        </correspAction>
        <correspAction xml:id="i-MBZpGRcLQzf7cu8ueaE3ar" type="reviewed">
          <date when="2023-10-05"/>
          <time when="19:30:21"/>
        </correspAction>
        <correspAction xml:id="i-NLGmyXNgyHuaE5BM1U8CcK" type="referred">
          <date when="2023-10-17"/>
        </correspAction>
        <correspAction xml:id="i-SZLtJ6LUKxD29VxhYLAyi2" type="assigned">
          <date when="2024-04-19"/>
          <time when="13:33:43"/>
        </correspAction>
        <correspContext corresp="i-SZLtJ6LUKxD29VxhYLAyi2">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-EMHdm4tDxDMQu6dqbxWn2A" type="behandlas_i"/>
        <correspContext corresp="i-EMHdm4tDxDMQu6dqbxWn2A">
          <ref type="uppgift">2023/24:MJU7</ref>
          <ref type="ref_dok_id">HB01MJU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU7</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2696 av Aron Emilsson (SD) Gammelskog
          för kvalitetsvirke
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-U4BNm48qXbjm64czf2KKGM">
            Förslag till riksdagsbeslut
          </head>
          <list>
            <item xml:id="i-RoQaAWqtSBL8bXgEyAvmSJ" sortKey="Yrkande 1">
              Riksdagen ställer sig bakom det som anförs i motionen om åtgärder
              för systematisk planering för långsiktig tillgång till svenskt
              kvalitetsvirke och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-CwUXYyZpo3EKVms4rEoapU" type="h1">
            Motivering
          </head>
          <p xml:id="i-72388EvQDuqiSyAgJbW5rY">
            Intresset för vår miljö, vårt arv och såväl det immateriella
            som materiella kulturarvet är stort i Sverige. De senaste åren,
            och inte minst under pandemin, kunde vi också se ett utbrett intresse
            för det bebyggelsehistoriska arvet och för byggnadsvård specifikt.
            Populär­vetenskapliga magasin och tv-program röner stort intresse,
            och intresset för att investera och bosätta sig i äldre hus på
            landsbygden är stort. Dessa fastigheter involverar inte sällan
            även äldre ekonomibyggnader och överloppsbyggnader av kulturhistoriskt
            värde. Dessa miljöer, liksom löpande vård och underhåll av offentliga
            historiska hus och miljöer, kräver inte sällan ett stort hantverkskunnande
            och redskap och material som skiljer sig från de moderna som annars
            används vid nybyggnation och i modulhus.
          </p>
          <p xml:id="i-XMXZYnVco8GuMfXSjERMCw">
            Byggnadsvården har ofta helt andra krav på virke än modernt byggande.
            Man behöver virke från gamla skogar, och man behöver i vissa fall
            även nävern. Det går ännu att få tag i virke som har rätt kvalitet
            och dimensioner, men skogsbruket genererar ingen åter­växt av
            det virke som långsiktigt behövs i byggnadsvårdssyfte. Materialet
            som planteras i dag måste få stå i 250 år. Röster inom byggnadsvårdsutbildningarna
            hävdar att om vi endast, eller närmast uteslutande, har trakthyggesbruk
            som allena rådande skogsbruks­metod, kommer vi om 15 år inte att
            kunna följa lagen för att förvalta våra kyrkor på ett ändamålsenligt
            sätt. Vi kommer att behöva en annan typ av skogar jämte den storskaliga
            kalavverkningen. Det rör sig inte om reservat, men kulturskogar
            med långsiktighet i blick­fånget. Det är ett kommersiellt skogsbruk
            som ger bra virke.
          </p>
          <p xml:id="i-BFHcT64ewAN6NCxMgJh8bm">
            Enligt riksdagens utredningstjänst uppger Riksantikvarieämbetet
            att det inte finns någon systematisk planering inom skogsbruket
            i Sverige för att kunna tillhandahålla kvalitetsvirke för byggnadsvård
            eller annan byggnation med sådant virke (med kvalitets­virke avses
            senvuxet virke av grövre dimensioner, ofta äldre träd som är 100
            till 200 år gamla). Anledningen ska inte vara att det saknas efterfrågan
            eller att det inte finns något ekonomiskt intresse hos skogsägarna.
            Tvärtom går det att få bra betalt för den typen av timmer, och
            efterfrågan bedöms vara stor.
          </p>
          <p xml:id="i-LtiydqweW8LBr1f4ecaxzP">
            En anledning till att skogsbruket inte planerar för produktion
            av kvalitetsvirke är, enligt Riksantikvarieämbetet, att äldre
            bestånd av virke också genererar höga natur­värden. Det skapar
            en osäkerhet för skogsnäringen eftersom det kan komma myndighets­beslut
            eller certifieringskrav som omöjliggör avverkning av de aktuella
            bestånden. De senaste åren har behoven i stället tillgodosetts
            genom import från i första hand Ryssland, Kina och till viss del
            Finland. I och med Rysslands aggressionskrig mot Ukraina och allt
            hårdare sanktioner, samt behovet av att minska importberoendet
            från Kina, så förändras naturligtvis importbilden. Grundfrågan
            om det övergripande behovet av import av kvali­tetsvirke kvarstår
            emellertid.
          </p>
          <p xml:id="i-LwpySTjeMPwKZNvsn8Lp8p">
            Denna problematik beskrivs även i utredningen Stärkt äganderätt,
            flexibla skydds­former och naturvård i skogen (SOU 2020:73). I
            utredningen konstateras att en stor del av det specialvirke som
            efterfrågas för kulturhistoriskt intressanta byggnader importeras
            i dag, trots att det bland förvaltarna av dessa byggnader finns
            en vilja att använda och förädla högkvalitativt timmer lokalt.
            Det är i någon mån en fråga om sårbarhet och säkerhetspolitisk
            brist att vi har varit och delvis ännu är beroende av Ryssland
            och Kina för tillgång till högkvalitativt timmer av detta slag,
            särskilt för en skogsnation som den svenska. En anledning till
            situationen är enligt utredningen att marknaden för kvalitets­virkesförädling
            är omogen och att samordningen och informationen är bristfällig.
            Ett annat problem är att skogsbruk som syftar till att producera
            kvalitetstimmer kan generera en skog med höga biologiska värden.
            Det här kan som tidigare nämnts skapa osäkerhet om huruvida det
            kommer att vara tillåtet att avverka dessa träd i framtiden. Enligt
            utred­ningen är det viktigt att utveckla kunskapen om alternativa
            skötselsystem som medger att gamla och friska träd kan användas
            till kvalitetsvirkesproduktion mot en annan bransch än den storskaliga
            skogsindustrin.
          </p>
          <p xml:id="i-Xce7e2gFm283nwPDKKa9QY">
            På grundval av ovanstående bör riksdagen tillkännage för regeringen
            som sin mening att den i samverkan med berörda myndigheter och
            branschen bör vidta åtgärder för att öka och trygga den långsiktiga
            tillgången till svenskt kvalitetsvirke.
          </p>
        </div>
        <div type="motSignatures">
          <list>
            <item xml:id="i-SRiZNLovHtzK9ebkPEnWRs" who="i-7axeS8wLb7dXdWECyhESJs">
              Aron Emilsson (SD)
            </item>
          </list>
        </div>
      </div>
    </body>
  </text>
</TEI>
