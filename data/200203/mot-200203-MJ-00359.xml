<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0359/mot_200203_MJ_0359-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ359 pnr: kd724
          </p>
          <p>
            Motion till riksdagen 2002/03:MJ359
          </p>
          <p>
            av Annelie Enochson (kd)
          </p>
          <p>
            Torskfisket
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om torskfiskets fortlevnad i Sverige.
          </p>
          <p>
            Motivering
          </p>
          <p>
            Torskfisket i Sverige är av mycket stor betydelse för det svenska
            fisket och den svenska fiskerinäringen i sin helhet. Det är av
            särskilt avgörande betydelse för de många kustfiskarna längs våra
            kuster, som har en begränsad flexibilitet och aktionsradie. I
            Sverige har yrkesfiskets organisationer, dvs. yrkesfiskarna själva,
            sedan länge varit såväl föregångare som förespråkare för att skydda
            Östersjötorsken genom effektiva förvaltningsåtgärder. I målsättningen
            har bl.a. ingått att införa en ökad selektering och en höjning
            av minimimåttet på torsk, på så sätt att torsken ges möjlighet
            att leka minst en gång innan den fångas. Det är en allmänt vedertagen
            uppfattning att endast genom lösningar som inkluderar samtliga
            Östersjöländer kan exploateringsmönster förändras och fiskeansträngningar
            begränsas; en uppfattning som torde delas av all internationell
            expertis. Fiskeripolitiken i Europeiska unionen är en gemenskapsangelägenhet.
            Fisket i Östersjön fastställs inom ramen för Fiskerikommissionen
            för Östersjön (IBSFC), på grundval av bästa tillgängliga forskningsrön.
            I kommissionen representeras Sverige i förhandlingarna av Europeiska
            kommissionen. Vid den senaste sessionen i Berlin i år tilldelades
            Sverige sin relativa andel om 20 procent av det totala torskfiskeuttaget
            (år 2003 75 000 ton) i Östersjön, motsvarande 15 003 ton. I överenskommelsen
            mellan Socialdemokraterna, Vänsterpartiet och Miljöpartiet står
            att läsa: ”Rovfisket måste upphöra. Torsken är så gott som slut
            i både Östersjön och Västerhavet. Vi avser att införa ett ensidigt
            svenskt stopp för torskfisket från den 1 januari 2003. Fiskerinäringen
            kompenseras för inkomstbortfallet.”
          </p>
          <pb facs="riksdagen-motions-pdf/data/200203/mot_200203_MJ_0359/mot_200203_MJ_0359-0002.pdf"/>
          <p>
            2002/03:MJ359
          </p>
          <p>
            Något rovfiske förekommer inte från svensk sida i vare sig Östersjön
            eller Västerhavet, och ej heller är torsken så gott som slut i
            vare sig Östersjön eller Västerhavet. Detta framgår av tillgängliga
            sakuppgifter och forskningsresultat samt intygas av ledande havsfiskebiologer.
            Biologiska skäl saknas således för att stoppa det svenska torskfisket.
            Den allmänna opinionen synes vara motståndare till ett svenskt
            ensidigt torskfiskestopp och de som i sitt värv sysslar med fiskeripolitik
            förefaller vara undrande över vad som händer i Sverige. Utöver
            det meningslösa i att stoppa det svenska fisket efter torsk, som
            för övrigt — enligt uppgift — för närvarande är det bästa på många
            år (fiskeriforskningen ligger i tiden — helt naturligt — efter
            fisket ) får ett ensidigt svenskt torskfiskestopp många andra
            icke önskade konsekvenser.
          </p>
          <p>
            Konsekvenserna av ett ensidigt torskfiskestopp i Sverige torde
            bli:
          </p>
          <p>
            - att den svenska fiskerinäringen i sin helhet mycket och ytterst
            allvarligt skadas, - att den värsta skadan åsamkas yrkesfiskarna,
            vilka varit förespråkare för effektiva förvaltningsåtgärder, -
            att många arbetstillfällen till ingen nytta går förlorade, - —
            att staten belastas med onödiga utgifter, - — att Sverige som
            nation avsäger sig en legitim inkomstkälla, - — att även andra
            fisken än efter torsk, där torsk förekommer som bifångst, omöjliggörs,
            - — att ett ensidigt svenskt torskfiskestopp i praktiken innebär
            att svenskt fiske skänks bort till andra länder, - att förtroendet
            för Sverige i internationella sammanhang minskas, och - — att
            kust- och fiskesamhällen berövas sin karaktär, även här med stora
            negativa ekonomiska konsekvenser som följd.
          </p>
          <p>
            I stället för att vända det internationella samarbetet i fiskeförvaltningsfrågor
            ryggen bör Sverige gå i spetsen för en effektiv och sund förvaltning
            av torsken i såväl Östersjön som Västerhavet.
          </p>
          <p>
            Stockholm den 22 oktober 2002 Annelie Enochson (kd)
          </p>
        </div>
      </div>
    </body>
  </text>
</TEI>
