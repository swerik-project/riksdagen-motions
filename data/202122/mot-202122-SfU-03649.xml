<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-03649">
  <teiHeader>
    <fileDesc>
      <titleStmt>
        <title>Ekonomisk trygghet för föräldrar och barn</title>
        <author corresp="i-TqkCALix3mzcE3yNqV7Nee">av Martina Johansson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3649 av Martina Johansson m.fl. (C)</title>
          <idno type="rdwebb">H9023649</idno>
          <rs type="number">3649</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9023649/text</ref>
          <ref type="dokument_url_html">http://data.riksdagen.se/dokument/H9023649</ref>
          <ref type="dokumentstatus_url_xml">http://data.riksdagen.se/dokumentstatus/H9023649</ref>
          <ref type="docx">http://data.riksdagen.se/fil/A1D5687D-8F52-449C-B8E5-417C369C0121</ref>
          <ref type="pdf">http://data.riksdagen.se/fil/49274C48-3822-4877-AE9E-56ED00940200</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-AztMVLti5hapQ8yJnkFbgD</idno>
            <name>Sofia Nilsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Uwm3eggnWKqmERZ766iV6a</idno>
            <name>Anne-Li Sjölund</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-DRqpu2aaHKSgAVbkTGg4rs</idno>
            <name>Catarina Deremar</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-C3pbJfgMjJipDqWLJcuDvz</idno>
            <name>Aphram Melki</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TjiKhhfBGBxeqDj7e99sft" type="signed"/>
        <correspContext corresp="i-TjiKhhfBGBxeqDj7e99sft">
          <note type="signatory" corresp="i-TqkCALix3mzcE3yNqV7Nee"/>
          <note type="signatory" corresp="i-AztMVLti5hapQ8yJnkFbgD"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-Uwm3eggnWKqmERZ766iV6a"/>
          <note type="signatory" corresp="i-DRqpu2aaHKSgAVbkTGg4rs"/>
          <note type="signatory" corresp="i-C3pbJfgMjJipDqWLJcuDvz"/>
          <note type="signatory" corresp="i-CdKPr5PV7B8cJEHJFtQGGn"/>
        </correspContext>
        <correspAction xml:id="i-64ByWxYnyRsC9BPtvzsGsb" type="submitted">
          <date when="2021-10-05"/>
          <time when="11:54:29"/>
        </correspAction>
        <correspAction xml:id="i-LHbWSKPA1To689p1bsEzsb" type="reviewed">
          <date when="2021-10-05"/>
          <time when="13:27:16"/>
        </correspAction>
        <correspAction xml:id="i-JJiqPm8j7qBELPZ6FY3KMp" type="referred">
          <date when="2021-10-14"/>
        </correspAction>
        <correspAction xml:id="i-TtP8LEHA9vpYcQ9wCZj8iW" type="assigned">
          <date when="2022-10-25"/>
          <time when="17:02:38"/>
        </correspAction>
        <correspContext corresp="i-TtP8LEHA9vpYcQ9wCZj8iW">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-EGpKbavFwWGMC5b4bgAetH" type="behandlas_i"/>
        <correspContext corresp="i-EGpKbavFwWGMC5b4bgAetH">
          <ref type="uppgift">2021/22:SfU18</ref>
          <ref type="ref_dok_id">H901SfU18</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU18</ref>
          <ref type="ref_dok_titel">Ekonomisk familjepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3649 av Martina Johansson m.fl.
          (C) Ekonomisk trygghet för föräldrar och barn
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-5MGFbiT5WFgqq26gv9FaeP">
            Förslag till riksdagsbeslut
          </head>
          <list style="ol">
            <item xml:id="i-XfC46vHawMMkeAktVzzgN5">
              Riksdagen ställer sig bakom det som anförs i motionen om en modern,
              liberal politik för barnens bästa och för jämställda och jämlika
              villkor för alla föräldrar och tillkännager detta för regeringen.
            </item>
            <item xml:id="i-PFGtoKFgZzBd5ERRaZeUVF">
              Riksdagen ställer sig bakom det som anförs i motionen om att
              återinföra jämställdhetsbonusen samt införa en jämställdhetsbonus
              för vård av barn och tillkännager detta för regeringen.
            </item>
            <item xml:id="i-HPBhvBRseSoGcwNN5fXvMG">
              Riksdagen ställer sig bakom det som anförs i motionen om att
              avskaffa lägstanivådagarna i föräldraförsäkringen och tillkännager
              detta för regeringen.
            </item>
            <item xml:id="i-B5ScByqS17oCmJmoqRMZu5">
              Riksdagen ställer sig bakom det som anförs i motionen om att
              80 procent av dagarna ska tas ut innan barnet har fyllt tre år,
              i stället för som i dag fyra år, och tillkännager detta för regeringen.
            </item>
            <item xml:id="i-6rJJWNmB7eRaY8n7mRGSry">
              Riksdagen ställer sig bakom det som anförs i motionen om att
              det ska vara tillåtet med obegränsat antal dubbeldagar och tillkännager
              detta för regeringen.
            </item>
            <item xml:id="i-MW5pbTDQwiNVSoT2g4nZaY">
              Riksdagen ställer sig bakom det som anförs i motionen om att
              de dagar i föräldraförsäkringen som inte är öronmärkta ska kunna
              användas av för barnet andra viktiga vuxna och tillkännager detta
              för regeringen.
            </item>
            <item xml:id="i-ET2kXsp2pj7PMyR3tjV6Hb">
              Riksdagen ställer sig bakom det som anförs i motionen om att
              utreda möjligheterna att koppla skyddet av föräldrarnas sjukpenninggrundande
              inkomst till hur länge hen har varit ledig i stället för barnets
              ålder och tillkännager detta för regeringen.
            </item>
            <item xml:id="i-GhWs97BCHDRSoHbeiEDoBY">
              Riksdagen ställer sig bakom det som anförs i motionen om att
              ge Försäkringskassan ett informationsuppdrag riktat till vårdnadshavare
              om föräldraledighetens påverkan på familjeliv, hälsa och livsinkomst
              och tillkännager detta för regeringen.
            </item>
            <item xml:id="i-R6MaXqm3UoaXcH2SFbUDJe">
              Riksdagen ställer sig bakom det som anförs i motionen om att
              avskaffa den s.k. snabbhetspremien och tillkännager detta för
              regeringen.
            </item>
            <item xml:id="i-QBVHVkQ4QRFoKXLZ9L9Qaw">
              Riksdagen ställer sig bakom det som anförs i motionen om att
              småföretagare under sin föräldraledighet ska kunna bedriva viss
              begränsad administrativ styrande verksamhet i sitt företag och
              tillkännager detta för regeringen.
            </item>
            <item xml:id="i-V71od1Luo6EdApJ2VA8AmV">
              Riksdagen ställer sig bakom det som anförs i motionen om att
              se över vilka inkomster och vilka tillgångar som ska räknas in
              i underlaget för bedömningen av rätten till bostadsbidrag och
              tillkännager detta för regeringen.
            </item>
            <item xml:id="i-4Rh8oFJ1vLYL5cy4ZRJ75p">
              Riksdagen ställer sig bakom det som anförs i motionen om att
              beakta konsekvenserna för ensamstående föräldrar och tillkännager
              detta för regeringen.
            </item>
            <item xml:id="i-7VbxVDB6YdCN3LqqGeMTGA">
              Riksdagen ställer sig bakom det som anförs i motionen om att
              gränsdragningen mellan hemmavarande barn och umgängesbarn bör
              beaktas och tillkännager detta för regeringen.
            </item>
            <item xml:id="i-GBF9gY7nvkmS7mG9xyE6JK">
              Riksdagen ställer sig bakom det som anförs i motionen om att
              bostadsbidragets effekter på olika familjekonstellationer bör
              beaktas och tillkännager detta för regeringen.
            </item>
            <item xml:id="i-3hC6Qzgd52UBKScrGwH9dh">
              Riksdagen ställer sig bakom det som anförs i motionen om att
              se över förutsättningarna för att införa månadsavstämning avseende
              underlag för bostadsbidrag och tillkännager detta för regeringen.
            </item>
            <item xml:id="i-Ff38tBz9PZk6ikS436EP61">
              Riksdagen ställer sig bakom det som anförs i motionen om att
              överväga att avskaffa flerbarnstillägget för barn nummer två och
              tillkännager detta för regeringen.
            </item>
          </list>
        </div>
        <div type="motContent">
          <head xml:id="i-PNKwuQvNDXowLvTwu3rE3X" type="h1">
            En modern, liberal politik för barnens bästa och för jämställda
            och jämlika villkor för alla föräldrar
          </head>
          <p xml:id="i-KivM4Fms1aeZRfB83sbDWy">
            Föräldraförsäkringen finns till för att alla föräldrar ska ges
            förutsättningar att ge sina barn en god omsorg samt att bygga
            upp den viktiga anknytningen mellan barn och förälder under de
            första levnadsåren. Centerpartiet vill se en enkel, modern och
            tydlig föräldraförsäkring som tar avstamp i principen om barnets
            bästa. En sådan försäkring måste vara anpassad till vårt moderna
            samhälle och arbetsliv och olika familjekonstella­tioner och premiera
            ett jämställt uttag av föräldradagar.
          </p>
          <p xml:id="i-P2UVFkYwPgWLRbssSMhRcc">
            Pappors uttag av föräldraledighet ökar, men väldigt sakta. Det
            återstår en lång bit innan man kan tala om en jämställd fördelning
            av föräldraledigheten. Fortfarande möts både kvinnor som tar ut
            mindre ledighet och män som tar ut mer ledighet av förvåning,
            misstro och misstänksamhet.
          </p>
          <p xml:id="i-45byKG66n4rUFNWqUvzn4c">
            Centerpartiet vill inte detaljstyra människors privatliv, men
            dessa förhållanden är typexempel på att vi som individer begränsas
            av omvärldens förväntningar på oss utifrån könstillhörighet. Försäkringskassans
            analyser visar att den faktor som har haft störst inverkan på
            pappors uttag är införandet av de reserverade månaderna i föräldra­försäkringen.
            Övriga insatser har haft marginell inverkan.
          </p>
          <p xml:id="i-CKxmmFqdqeEGJJgtgZZje3">
            Den ojämlika fördelningen av föräldraledighet leder till negativa
            konsekvenser såväl för samhället i stort som för enskilda individer.
            Män förlorar viktigt umgänge och anknytning med barnen. Kvinnor
            förlorar i löneutveckling och karriärmöjligheter. Barnens rätt
            till båda sina föräldrar begränsas.
          </p>
          <p xml:id="i-KgbXy8nhTU4QzSj9ypXcja">
            På aggregerad nivå har vi allt att vinna på ett mer jämställt
            samhälle. Ett samhälle där alla ges lika förutsättningar och möjligheter
            är ett samhälle som tar vara på den kompetens som finns tillgänglig.
            Det är ett samhälle där alla människor får möjlighet att förverkliga
            sina livsprojekt. Det är ett samhälle där människor mår bättre
            såväl mentalt som fysiskt. Centerpartiet anser att vi behöver
            en bred samhällsdiskussion om hur vi kan riva de strukturer som
            hindrar män från att utnyttja sin föräldraledighet och kvinnor
            att kombinera ett gott föräldraskap med ett gott arbetsliv.
          </p>
          <head xml:id="i-NtucwamsLxbX7MSiLu88SM" type="h1">
            Jämställdhetsbonusen
          </head>
          <p xml:id="i-AgdD3zxGeUVSELZc4fuxAA">
            Jämställdhetsbonusen infördes av alliansregeringen 2008 och var
            en stimulans till föräldrar som delade på föräldraledigheten.
            Bonusen avskaffades av den rödgröna regeringen 2017. För att alla
            föräldrar ska kunna delta i en jämställd arbetsmarknad vill Centerpartiet
            se över möjligheterna att återinföra och kraftigt förstärka jämställdhets­bonusen
            som Alliansen införde. För att föräldrar i större utsträckning
            ska ta gemensamt ansvar för vab-dagarna vill vi dessutom se över
            möjligheterna att införa en vab-bonus.
          </p>
          <head xml:id="i-NfVWZiN4JcD8d2wnDrSZjr" type="h1">
            Avskaffa lägstanivådagarna i föräldraförsäkringen
          </head>
          <p xml:id="i-PKdyxzaQE32AESWtG2K6Ez">
            Ersättningen på lägstanivå är idag 180 kronor per dag. Enligt
            en rapport från riksdagens utredningstjänst betalades över 70
            % av föräldrapenningen på lägstanivån ut till kvinnor år 2020.
            Utredningen om en modern föräldraförsäkring konstaterade i sitt
            slutbetän­kande 2017, att lägstanivådagarna kan jämföras med ett
            vårdnadsbidrag och innebära liknande inlåsningseffekter för dem
            som inte har etablerat sig på arbetsmarknaden. Centerpartiet anser
            att lägstanivådagarna bör fasas ut ur föräldraförsäkringen. Utred­ningen
            föreslog att antalet SGI-dagar i föräldraförsäkringen istället
            bör utökas. Centerpartiet anser att detta förslag bör övervägas
            utifrån arbetsmarknads‑, livsinkomst- och jämställdhetsperspektiv,
            givetvis med barnets bästa i fokus.
          </p>
          <head xml:id="i-NjcmWDuLzjVJaKbeg5kcA4" type="h1">
            80 procent av dagarna ska tas ut innan barnet har fyllt tre år
          </head>
          <p xml:id="i-4Hpet5zsjypJXxfRbnPiCF">
            Alltför många människor, särskilt kvinnor, är frånvarande från
            arbetsmarknaden under lång tid i samband med föräldraledigheten.
            De riskerar att förlora i såväl löneutveckling som karriärmöjligheter.
            Konsekvenserna för den ekonomiska levnadsstandarden riskerar att
            bli livslånga. Ur ett samhällsekonomiskt perspektiv försvinner
            arbetade timmar, vilket i sin tur ger en lägre välfärd.
          </p>
          <p xml:id="i-8gyFCpvWE1oZf6TyuuZdFN">
            Föräldraförsäkringen har i första hand till syfte att ge utrymme
            för omvårdnad och anknytning under de första levnadsåren. Fördelningen
            av uttaget av föräldrapenningen över tid behöver därför ses över.
            Centerpartiet anser därför att reglerna i föräldraförsäk­ringen
            bör skärpas så att 80 % av föräldraledigheten ska tas ut innan
            barnet har fyllt tre år.
          </p>
          <head xml:id="i-JkwZRei4VcYbC7ukF5sMBj" type="h1">
            Obegränsat antal dubbeldagar
          </head>
          <p xml:id="i-Ssr2oDx2TCJdebnzuxVa7g">
            Möjligheten för båda föräldrar att vara lediga med föräldrapenning
            samtidigt (dubbeldagar) är idag begränsad till 30 dagar per förälder.
            Studier visar att dubbel­dagarna har varit gynnsama för jämställdhet,
            sammanhållning i familjen och även kvinnors hälsa. Centerpartiet
            anser mot den bakgrunden att det är rimligt att avskaffa begränsningen
            av antalet dubbeldagar.
          </p>
          <head xml:id="i-NtdYJ6tkK9knAYuzivBwjo" type="h1">
            Dagar i föräldraförsäkringen som inte är öronmärkta ska kunna
            användas av för barnet andra viktiga vuxna
          </head>
          <p xml:id="i-LB5QhmC3rYWXH7C8Y3eKv2">
            I en jämställd föräldraförsäkring måste det faktum att alla inte
            följer den traditionella tvåsamhetsnormen tas i beaktande. När
            föräldrar inte lever ihop krävs en annan variant av livspussel.
            För barnen kan det innebära att det finns fler personer än vårdnadshavarna
            som ingår i familjemiljön. Centerpartiet vill därför se en utredning
            om hur föräldra­dagarna kan fördelas till andra, för barnet viktiga,
            vuxna.
          </p>
          <head xml:id="i-DLoVFZUFKC8pEqUMsTMKok" type="h1">
            Koppla skyddet av föräldrarnas sjukpenninggrundande inkomst till
            hur länge de har varit lediga
          </head>
          <p xml:id="i-RJYJ89xgeLyubUzmnvVgbE">
            Möjligheten att vara föräldraledig med skyddad SGI är idag begränsad
            efter att barnet har fyllt 18 månader. Ett sätt att underlätta
            för pappor, som i regel tar ut föräldraledig­heten i ett senare
            skede, skulle kunna vara att basera SGI-skyddet på hur länge föräldern
            har varit hemma istället för barnets ålder. Samtidigt bör det
            understrykas att syftet med föräldrapenningen är att man ska kunna
            vara ledig med sitt barn under just de första levnadsåren. Centerpartiet
            vill se en utredning kring förutsättningarna för SGI-skyddet som
            tar båda dessa perspektiv i beaktande.
          </p>
          <head xml:id="i-9E8SrKxJEAWNtY1atg7GPa" type="h1">
            Föräldraledighetens påverkan på familjeliv, hälsa och livsinkomst
          </head>
          <p xml:id="i-H61CXk2sNWYJbSuUtjsSii">
            Hur vi väljer att fördela föräldraledighet och anpassning till
            livet som föräldrar har betydelse för livsinkomsten och därmed
            framtida pensioner. En ojämställd arbets­marknad och ett ojämnt
            arbetskraftsdeltagande leder till ojämlika livsinkomster. Centerpartiet
            har därför återkommande lyft behovet av återkommande information
            om pensionssystemet i olika aspekter. Alltför många är okunniga
            om sambandet mellan de val man gör idag och den framtida pensionen.
            Centerpartiet vill därför stärka myndigheternas uppdrag att informera
            om pensionssystemet och hur olika livsval påverkar den framtida
            pensionen.
          </p>
          <head xml:id="i-MTH5aaCAnVnG47n8yaSvpC" type="h1">
            Avskaffa den så kallade snabbhetspremien
          </head>
          <p xml:id="i-Pwk3pVFnmxSPLXJ1odGb55">
            Den särskilda beräkningsgrund för föräldrapenning som gäller
            om en förälder blir gravid på nytt innan ett barn har uppnått
            ett år och nio månaders ålder (ofta kallat snabbhetspremien),
            är problematisk på många sätt. Studier av barnafödandets utveck­ling
            i Sverige pekar på att snabbhetspremien styr föräldrars familjeplanering
            mot tätare födslar. Alltför täta graviditeter medför ökade risker
            för såväl barnet som mamman. Världshälsoorganisationen (WHO) rekommenderar
            därför ett tidsintervall på 24 måna­der mellan två förlossningar.
          </p>
          <p xml:id="i-Xg4WK5DfNVboc4fndrMgz8">
            Därtill ska läggas betydande risker med lång frånvaro, helt eller
            delvis, från arbetsmarknaden. När en person tappar förankringen
            med sin arbetsplats riskerar man att hamna efter i såväl löneutveckling
            som karriärmöjligheter. Detta kan ge negativa konsekvenser för
            mycket lång tid framåt. Särskilt drabbade i detta avseende är
            kvinnor i allmänhet och kvinnor med redan svag anknytning till
            arbetsmarknaden i synnerhet. Centerpartiet anser därför att den
            så kallade snabbhetspremien bör avskaffas.
          </p>
          <head xml:id="i-9w7HXcQwPMCuVAaAYZn1Mr" type="h1">
            Föräldraledighet för företagare
          </head>
          <p xml:id="i-58FwnFrMyQ8nsEKNiuE51j">
            För att fler ska välja att bli företagare är det viktigt att
            regler för föräldraförsäkringen som gäller för anställda så långt
            det går även ska gälla för företagare oavsett företags­form, inklusive
            de som är både anställda och företagare, så kallade kombinatörer.
            Då stärks flexibiliteten och tryggheten för framförallt kvinnors
            företagande.
          </p>
          <p xml:id="i-XFXbwobVtUHHXem9NNEE4z">
            Centerpartiet anser att småföretagare under sin föräldraledighet
            ska kunna bedriva viss begränsad administrativ styrande verksamhet
            i sitt företag utan att förlora sin föräldrapenning.
          </p>
          <p xml:id="i-XavWgbdnVPc2KFwJpyndZ3">
            En svårighet för många företagare i förhållande till socialförsäkringssystemen
            är att beräkna sin framtida inkomst. Det gäller inte minst för
            frilansande företagare och företag inom den så kallade gigekonomin.
            Den parlamentariska socialförsäkringsutred­ningen föreslog istället
            att den sjukpenninggrundande inkomsten skulle beräknas på historiska
            uppgifter. Centerpartiet menar att det skulle underlätta för många
            företagare och stöder det förslaget.
          </p>
          <head xml:id="i-PUpvYHzq3KYvgj6V8zUjyW" type="h1">
            Vilka inkomster och vilka tillgångar ska räknas in i underlaget
            för bedömningen av rätten till bostadsbidrag?
          </head>
          <p xml:id="i-S21fCLbkontMf5zH5wc7Ew">
            I bedömningen av rätten till bostadsbidrag räknas idag även barnens
            inkomster in i underlaget. Att ett hemmaboende barn som lämnat
            skolan och har en stadigvarande inkomst bidrar till hushållets
            kostnader är rimligt. Samtidigt finns det ett värde i att barn
            och ungdomar får pröva på att arbeta. En 15-åring som fått sitt
            första sommarjobb ska inte behöva riskera att minska föräldrarnas
            rätt till bostadsbidrag. Centerpartiet anser att det bör övervägas
            om någon form av fribelopp ska införas för barns förvärvsinkomster.
          </p>
          <p xml:id="i-7Ud7EfXK15TpFj11r2RE4f">
            Det finns även anledning att se över barnens förmögenheters inverkan
            på rätten till bidrag. Det kan inte vara så att föräldrar kan
            föra över sina tillgångar på barnen och därmed få rätt till behovsprövade
            förmåner, samtidigt kan barn ha dedikerade tillgångar såsom en
            brottsofferersättning eller ett skadestånd. I dessa fall bör det
            övervägas om det ska vägas in i bedömningen av föräldrarnas rätt
            till bostadsbidrag.
          </p>
          <head xml:id="i-JP3KrGWzQ2pPd3hXbiW4GG" type="h1">
            Bostadsbidrag för ensamstående föräldrar
          </head>
          <p xml:id="i-QXGZuGDutT3ruTZv1iWWLb">
            Bostadsbidraget får inte vara utformat så att det hämmar barnens
            rätt till båda sina föräldrar. När familjer bryts upp är det inte
            ovanligt att föräldrarnas ekonomiska villkor förändras på helt
            olika sätt. För föräldrar som har barnen tidvis boende hos sig
            gäller att bostaden måste ha minst två rum och kök samt vara minst
            40 m2 stor. Motsvarande krav gäller inte för föräldrar med hemmavarande
            eller växelvist boende barn.
          </p>
          <head xml:id="i-FkGR2V2p55ZwgmRRPCaR3J" type="h1">
            Gränsdragningen mellan hemmavarande barn och umgängesbarn
          </head>
          <p xml:id="i-TDyYseyWmHk25sKPti9nBD">
            Barn ska ha en bra bostad oavsett var de bor. De regler kring
            särlevande med underåriga barn som rör bostadsbidrag fungerar
            idag inte väl. En faktor som påverkar bostads­bidraget är antalet
            dagar som respektive förälder har barnet boende hos sig, vilket
            avgör om barnen betraktas som hemmavarande eller umgängesbarn.
            Enligt samtal med Försäkringskassan är den gränsen tolv dagar
            per månad, dvs ca tre dagar per vecka. Vi menar att denna gräns
            förefaller väl restriktiv. Det innebär att en förälder som har
            vårdnaden om sitt barn ca 40 % av tiden riskerar att inte beviljas
            bostadsbidrag. Detta leder till ekonomisk osäkerhet och en osäkerhet
            för såväl barn som förälder kring boendet.
          </p>
          <head xml:id="i-3u4oqQUWRxEyHDwHW5NUJi" type="h1">
            Månadsavstämning vid prövning av bostadsbidrag
          </head>
          <p xml:id="i-MipPfRZCrxLFufHzjjD3Wh">
            Bostadsbidraget är ett träffsäkert verktyg för att bistå ekonomiskt
            utsatta familjer och därmed ett viktigt inslag i de svenska välfärdssystemen.
            Samtidigt finns det med dagens konstruktion betydande risker för
            den som tar emot bidraget. Eftersom bidraget beräknas på årsinkomsten
            och räknas av emot denna minskar nyttan av att någon i hushållet
            ökar sina inkomster; man riskerar till och med att bli återbetalningsskyldig.
            Bostadsbidraget riskerar därmed att medföra marginaleffekter som
            påverkar incitamenten att arbeta och kan till och med av vissa
            upplevas som en fälla där konsekvenserna av en höjd inkomst förvärrar
            människors utsatthet. Centerpartiet menar att bostadsbidragets
            konstruktion bör ses över för att förstärka skyddet för ekonomiskt
            utsatta familjer och motverka negativa marginaleffekter. En möjlighet
            som bör övervägas kan vara att införa månadsvis avstämning av
            inkomstunderlaget.
          </p>
          <head xml:id="i-GvHKGNMueHos7KxWfGH457" type="h1">
            Avskaffa flerbarnstillägget för barn nummer två
          </head>
          <p xml:id="i-MeZJY7bfWux1X5jUo4pEBt">
            Riksrevisionen granskade under 2020 hur flerbarnstillägget påverkar
            måluppfyllelsen inom ramen för den ekonomiska familjepolitiken
            (RiR 2020:09). Slutsatsen var att flerbarnstillägget har bidragit
            till att utjämna skillnaderna i ekonomisk standard mellan människor
            som har barn och de som inte har det. Däremot ansåg Riksrevisionen
            att den fördelningsmässiga träffsäkerheten är svag samt att kostnadseffektiviteten
            kunde vara bättre. När flerbarnstillägget reformerades 2005 och
            kom att omfatta redan barn nummer två i en familj försvagades
            den ekonomiska omfördelningen kraftigt, samtidigt som den generella
            förstärkningen av den disponibla inkomsten var marginell.
          </p>
          <p xml:id="i-GsoLZWBySxRoESyfsNzk4E">
            Centerpartiet anser att regeringen bör se över möjligheten att
            avskaffa flerbarns­tillägget för barn nummer två och hur de statliga
            medel som därmed frigörs skulle kunna användas på ett sätt som
            kan förväntas ge bättre måluppfyllelse.
          </p>
        </div>
        <div type="motSignatures">
          <list>
            <item xml:id="i-51dDYyDtFgLC1gWsiahfXH">
              Martina Johansson (C)
            </item>
            <item xml:id="i-DnM4KBaF792n5ZdQRLSwaq">
              Sofia Nilsson (C)
            </item>
            <item xml:id="i-JyTmH5qCZca183jcA5M97v">
              Anders W Jonsson (C)
            </item>
            <item xml:id="i-2bWQbdbZ3HzBfM4DxVhwQf">
              Anne-Li Sjölund (C)
            </item>
            <item xml:id="i-Mgpc8dbMdpDox4XqoovqQ8">
              Catarina Deremar (C)
            </item>
            <item xml:id="i-ZeTqzF2tkjeFVtyq6jHAT">
              Aphram Melki (C)
            </item>
            <item xml:id="i-MJqhJwxT7kMKtSqgnpmWA5">
              Peter Helander (C)
            </item>
          </list>
        </div>
      </div>
    </body>
  </text>
</TEI>
