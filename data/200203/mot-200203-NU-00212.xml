<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-NU-00212">
  <teiHeader>
    <fileDesc>
      <titleStmt>
        <title>Hinder för kvinnors företagande</title>
        <author corresp="i-UnkrZ3NAvoWXY6Krxbkudq">av Tobias Krantz (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hinder för kvinnors företagande</title>
          <idno type="rdwebb">GQ02N212</idno>
          <rs type="number">N212</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GQ02N212/text</ref>
          <ref type="dokument_url_html">http://data.riksdagen.se/dokument/GQ02N212</ref>
          <ref type="dokumentstatus_url_xml">http://data.riksdagen.se/dokumentstatus/GQ02N212</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnkrZ3NAvoWXY6Krxbkudq</idno>
            <name>Tobias Krantz</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FguVYyZzPPYERttCEoHHqt" type="signed"/>
        <correspContext corresp="i-FguVYyZzPPYERttCEoHHqt">
          <note type="signatory" corresp="i-UnkrZ3NAvoWXY6Krxbkudq"/>
        </correspContext>
        <correspAction xml:id="i-JiqjPPjTWk78iiUJJD9jA" type="referral">
          <date when="2002-10-30"/>
        </correspAction>
        <correspAction xml:id="i-UkP6zB3JXfCobdCx5Lzsga" type="dismissal">
          <date when="2002-10-30"/>
        </correspAction>
        <correspAction xml:id="i-ALY1HJMeM1zg7Qm9b777rF" type="submission">
          <date when="2002-10-23"/>
        </correspAction>
        <correspAction xml:id="i-RtDd9Hz3vD8vmCBw9oLT4" type="assigned"/>
        <correspContext corresp="i-RtDd9Hz3vD8vmCBw9oLT4">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_N_0212/mot_200203_N_0212-0001.pdf"/>
      <div xml:id="i-RX3qk6jn9itxQpJm5VgpAe" type="motHeader">
        <div xml:id="i-U6vMRHnBBj1wW7FgtLKwZU" type="motTitle"/>
        <div xml:id="i-QbgoCosXK39n2Uqz37FTVU" type="motSubmissionInfo"/>
      </div>
      <div xml:id="i-BZLjNE9JzZ8HpVhaAgdRXH" type="motBody">
        <div xml:id="i-G4i4zmDgcExSah24NQaN1L">
          <p xml:id="i-F7k8ct25HijKT7XNyHK8A4">
            28
          </p>
          <p xml:id="i-F5jCc8c1GurhJXLWeNzvVi">
            2002/03 mnr: N212 pnr: fp702
          </p>
          <p xml:id="i-G13ax74YhhKNriPyqosFsc">
            Motion till riksdagen 2002/03:N212
          </p>
          <p xml:id="i-2GJufoBcEfxsosTW1j8LEu">
            av Tobias Krantz (fp)
          </p>
          <p xml:id="i-8EmRkeqPnoweEoAYfLThWp">
            Hinder för kvinnors företagande
          </p>
          <p xml:id="i-68jeNXjLwQoVSNJSPdhmiL">
            Motionen delad mellan flera utskott
          </p>
          <p xml:id="i-Vb8XBB2EsgJ2HAgoBQVaWH">
            Förslag till riksdagsbeslut
          </p>
          <p xml:id="i-EvXZPBUrUB3FiH19wD46iC">
            1. Riksdagen tillkännager för regeringen som sin mening vad i
            motionen anförs om att Konkurrensverket bör granska välfärdssektorn.
            2. Riksdagen tillkännager för regeringen som sin mening vad i
            motionen anförs om att näringsförbudet för kvinnor inom välfärdssektorn
            måste upphävas, exempelvis genom att det blir enklare att skaffa
            F-skattsedel."
          </p>
          <p xml:id="i-JTF85JDwpo2b8SeVkJuXrg">
            " Yrkande 2 hänvisat till SkU.
          </p>
          <pb facs="riksdagen-motions-pdf/data/200203/mot_200203_N_0212/mot_200203_N_0212-0002.pdf"/>
          <p xml:id="i-P7f9soXX2D54TcSA9q6Hfc">
            2002/03:N212
          </p>
          <p xml:id="i-NDEyFSYtfmJmeTnv6LUmha">
            29
          </p>
          <p xml:id="i-EGZdCKi7erjS9FGyeDdcJ">
            Uppvärdera kvinnors entreprenörskap
          </p>
          <p xml:id="i-EA741MHLipw19QZD3PUiGb">
            I Jönköpings läns landsting tjänar kvinnor i genomsnitt endast
            67 procent av vad män tjänar, enligt tillgänglig statistik från
            Statistiska Centralbyrån, SCB. Det motsvarar 9 000 kronor per
            månad. Därmed tillhör mitt hemlandsting, föga smickrande, ett
            av de landsting i landet där löneskillnaderna mellan män och kvinnor
            är störst. Mönstret att de orättmätiga löneskillnaderna består
            är tydligt över hela den svenska arbetsmarknaden. Fortfarande,
            i början av det nya millenniet, tjänar kvinnor mindre än män just
            därför att de är kvinnor. Genomsnittligt tjänar kvinnor 82 procent
            av vad män tjänar. Också kvinnor i den privata sektorn har låga
            löner i förhållande till män, men kvinnorna i den offentliga sektorn
            är särskilt utsatta. Den kvinnliga genomsnittslönen utgör endast
            73 procent av den manliga. Inom landstingssektorn, där många kvinnor
            arbetar, ser det ännu sämre ut. Där tjänar kvinnor enbart 71 procent
            av vad männen tjänar. Orsakerna till det stora lönegapet är naturligtvis
            flera. Docent Eva Meyersson Milgrom pekar exempelvis (DN 20/12
            2001) på tre faktorer bakom löneskillnaderna. För det första kan
            det handla om direkt
          </p>
          <p xml:id="i-UaHyvPqnkJhWBgbiUmkyCQ">
            diskriminering, det vill säga att kvinnor får lägre lön än män
            trots att de har samma arbetsuppgift och samma arbetsgivare. För
            det andra kan det röra sig om att kvinnor i mindre utsträckning
            än män återfinns på höga befattningar. För det tredje är kvinnodominerade
            yrken generellt lägre betalda än mansdominerade yrken. Mycket
            talar för att det är de två sistnämnda faktorerna som förklarar
            huvuddelen av lönegapet. Av resonemanget kan en viktig slutsats
            dras: Om lönegapet mellan män och kvinnor ska minskas och könssegregeringen
            på svensk arbetsmarknad brytas krävs två centrala förändringar.
            Det behövs, för det första, fler kvinnliga chefer, för det andra
            en press uppåt på lönerna i kvinnodominerade yrken som skola,
            vård och omsorg. Jag är övertygad om att nyckeln till dessa förändringar
            i mångt och mycket ligger i en uppvärdering av kvinnors entreprenörskap.
            Fler kvinnor måste ges chansen att starta och driva företag inom
            bland annat välfärdssektorn. Det skulle ge fler kvinnor möjlighet
            att fungera som ledare och chefer. Och det skulle skapa en sund
            konkurrens om en arbetskraft som ofta både har stor erfarenhet
            och god utbildning.
          </p>
          <p xml:id="i-M2nuofdDaaYzC1pBrsd7im">
            Öppna den stängda offentliga sektorn
          </p>
          <p xml:id="i-AEB7ZS1F1bcn5X3NXgZYQ5">
            Det finns en i det närmaste obönhörlig logik bakom de låga offentliga
            kvinnolönerna. I Jönköpings läns landsting läggs en mycket liten
            del av verksamheten ut på entreprenad. Någon marknad för välfärdstjänster,
            där
          </p>
          <pb facs="riksdagen-motions-pdf/data/200203/mot_200203_N_0212/mot_200203_N_0212-0003.pdf"/>
          <p xml:id="i-NDL5UgCkijFTJLWWFgrLnp">
            djärva och kreativa entreprenörer skulle kunna agera, har därför
            svårt att utvecklas. Kvinnors nyföretagande tillhör också det
            lägsta i hela landet. 26 procent av de företag som startades förra
            året i Jönköpings län startades av kvinnor, enligt den senaste
            statistiken från Institutet för tillväxtpolitiska studier (ITPS).
            Det beror inte på att kvinnor i mitt hemlän är mindre av entreprenörer
            än i andra delar av landet utan att de i så liten utsträckning
            får chansen att starta företag. Av det låga nyföretagandet följer
            att löneutvecklingen för kvinnorna i Jönköpings läns landsting
            släpar efter. Att stimulera kvinnor (och män) att starta företag
            inom välfärdssektorn motiveras inte bara av nödvändigheten av
            att pressa upp de låga lönerna. Det handlar också om att ge patienterna
            större inflytande, större makt att själva få bestämma exempelvis
            vem som ska utföra den vård som man är i behov av. Det är dessutom
            en fråga av principiell näringspolitisk karaktär. Kvinnor och
            män ska ha samma möjligheter att starta och driva företag, inte
            bara i teorin utan också i praktiken. Att öppna den offentliga
            sektorn för entreprenörskap innebär ett fullföljande av de reformer
            som genomfördes under liberal ledning under 1800-talet. Då gavs
            män rätten att driva företag inom områden som de var verksamma
            i. Nu är det dags att ge kvinnor samma möjligheter.
          </p>
          <p xml:id="i-QLoMQZfCEd2Xb5jQHM2MUv">
            Gör upp med Nightingale — släpp kvinnorna loss!
          </p>
          <p xml:id="i-v75VuU6NthMd3EKqAsGPU">
            Hindren för kvinnors företagande kan rivas — om bara den politiska
            viljan finns. Det behövs en liberal offensiv för kvinnors entreprenörskap:
          </p>
          <p xml:id="i-F7hrAmgNEAgAN9ZgRYp8h1">
            + — Lägg ut mer av den offentliga verksamheten på entreprenad!
            En större del av såväl kommunernas som landstingens verksamhet
            måste läggas ut på entreprenad. En ökad entreprenadupphandling
            skulle öppna marknader för inte minst kvinnors nyföretagande inom
            välfärdssektorn — skola, vård och omsorg. Vård, skola och omsorg
            ska naturligtvis vara offentligt finansierade via skattsedeln
            och ges till människor utifrån deras behov, inte efter tjockleken
            på den egna plånboken. Men denna enkla princip, som alla politiska
            partier bekänner sig till, innebär inte att all verksamhet också
            måste utföras i offentlig regi. Många gånger kan den utföras både
            bättre och billigare av enskilda entreprenörer.
          </p>
          <p xml:id="i-Edp411fETfUtqFkCsS2B8x">
            + — Låt Konkurrensverket granska välfärdssektorn! Konkurrensverket
            är den myndighet som ska säkerställa att de regler rörande fri
            konkurrens som gäller näringslivet i stort efterlevs. I den egenskapen
            har verket bland annat ingripit mot prissamarbete och oligopoltendenser
            inom bensinbranschen. Det är utmärkt. Bristande konkurrens leder
            till högre priser och lägre kvalitet för konsumenterna. Men är
            det inte dags att Konkurrensverket nu också granskar välfärdssektorn?
            Varför har inte vi som ”konsumerar”
          </p>
          <p xml:id="i-4xKXfptmDm5bDiK9kDoh47">
            2002/03:N212
          </p>
          <p xml:id="i-HS11KbsEK4xcbDgEqfVrsY">
            30
          </p>
          <pb facs="riksdagen-motions-pdf/data/200203/mot_200203_N_0212/mot_200203_N_0212-0004.pdf"/>
          <p xml:id="i-XbzeWHZRd11hRREUw7KA7H">
            2002/03:N212
          </p>
          <p xml:id="i-6Qdbfu74p47TxSCRWN7NCP">
            31
          </p>
          <p xml:id="i-FNHvK9573JpgU7PgXLn1fc">
            sjukvård, skola och omsorg också rätt till låga priser och hög
            kvalitet? Och, om vi tvingas välja, är det egentligen inte viktigare
            att vi får hög kvalitet till bästa möjliga kostnad för tjänster
            som så drastiskt griper in i och påverkar vår egen vardag — varje
            dag?
          </p>
          <p xml:id="i-Ko9Xw1UKvcehnqkzKjqqGo">
            Upphäv näringsförbudet för kvinnor i välfärdssektorn. För många
            kvinnor, som trots det offentliga de facto-monopolet i välfärdssektorn,
            ändå vill starta företag blir konfrontationen med myndigheter
            ofta en chock. Den 30 maj kom en dom från Länsrätten i Östergötlands
            län gällande en sjuksköterska som närt en förhoppning om att bli
            egen företagare. Såväl skattemyndigheten i Linköping som Länsrätten
            i Östergötland sade nej till hennes begäran att få F-skattsedel.
            Därmed raseras hennes dröm att starta eget. Motiveringen är att
            hon har för få kunder, att uppdragsgivarens utrustning används
            och att uppgifterna inte utförs tillräckligt självständigt — alltså
            krav som är som gjorda för att hindra kvinnors nyföretagande i
            tjänstesektorn. Och tyvärr är såväl skattemyndighetens som länsrättens
            motivering grundad i de beslut och riktlinjer som utgår från regeringen.
            Myndigheter och rättsväsende ägnar stor tid och energi åt att
            hindra en människa som vill betala skatt att få göra det. Reglerna
            för att skaffa sig F-skattsedel måste förenklas ordentligt.
          </p>
          <p xml:id="i-SbQMBWBz2iijD8M5t5JDCp">
            Gör upp med Florence Nightingale! Om det ska kunna gå att bryta
            ny mark för kvinnors företagande behövs det förändringar både
            när det gäller skatter och hur regler och lagar är konstruerade.
            Men vid sidan av formella politiska beslut behövs också förändringar
            i attityder. Idag anses det som fult att ägna sig åt privat företagsamhet
            som kan ge vinst om företagen sysslar med tjänster inom välfärdssektorn.
            Det är en uppfattning som uppriktigt sagt är mycket svår att förstå.
            Entreprenörer tillåts driva vinstdrivande företag och tjäna pengar
            på att människor konsumerar alkohol och tobak. Samtidigt ska det
            tydligen vara förbjudet att tjäna pengar på att göra människor
            friska, ge äldre en värdig ålderdom och lära elever läsa och skriva
            i skolan. Är det inte uppochnervända världen? Vari ligger det
            hemska att en kvinnlig företagare som exempelvis vårdar gamla
            människor med pengar som hon har erhållit från kommunen genom
            solidarisk skattefinansiering kan få en slant över för allt det
            slit hon lägger ner? Att svensk debatt har blivit så snedvriden
            på denna punkt är, menar jag, ett resultat av att gamla invanda
            föreställningar om manligt och kvinnligt lever kvar och frodas
            också hos dem som brukar kallar sig feminister. Män ska ha rätt
            att driva företag och tjäna pengar för i de yrken där de ofta
            är verksamma är privat företagsamhet i vinstsyfte tillåten. Kvinnor,
            däremot, förutsätts jobba nästan ideellt; många kvinnodominerade
            yrken har karaktären av ”kall”. Florence Nightingales ande svävar
            över debatten som ett spöke från förr. Det är dags att göra upp
            med den föråldrade föreställningen. Kvinnor både kan och vill
            vara företagare. Ge dem chansen!
          </p>
          <pb facs="riksdagen-motions-pdf/data/200203/mot_200203_N_0212/mot_200203_N_0212-0005.pdf"/>
          <p xml:id="i-7rgXN4inLrJjotbVQ3HFzL">
            2002/03:N212
          </p>
          <p xml:id="i-6qtGXE8ZwJp4Fn5ujTPHDK" type="date">
            Stockholm den 15 oktober 2002
          </p>
          <div xml:id="i-TW6y5L5N2ddPRQndn178Cx" type="signatureBlock">
            <p xml:id="i-FznnAB9ZCGE2X784yEeRnN" who="i-UnkrZ3NAvoWXY6Krxbkudq" type="signature">
              Tobias Krantz (fp)
            </p>
          </div>
          <p xml:id="i-AVLybq833zfSDdmobb3DAB">
            Elanders Gotab, Stockholm 2002 32
          </p>
        </div>
      </div>
    </body>
  </text>
</TEI>
