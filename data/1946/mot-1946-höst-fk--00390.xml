<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1946-höst-fk--00390">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946_höst_fk__390/mot_1946_höst_fk__390-001.pdf"/>
      <fw xml:id="i-FSHgVEYqknpKTub6eA53Wp">
        2 Motioner i Första kammaren, nr 390.
      </fw>
      <div xml:id="i-UPvoHyj3Eg4peTUEtDV5yD" type="motHeader">
        <div xml:id="i-GBMD1h785FAuhPFpj1JZTQ" type="motTitle"/>
        <div xml:id="i-9Xcwqm68H7WQui8E7TwhND" type="motSubmissionInfo"/>
      </div>
      <div xml:id="i-5qz9Vrbx2wJB9Gt7ffocQ1" type="motBody">
        <div xml:id="i-UMVp4AEWvu181rPZpQxsU3">
          <p xml:id="i-XTovSdiGizg7bjotpQhzLF">
            Nr 390.
          </p>
          <p xml:id="i-BsYM3pYL2JK9T915i9Y5z3">
            Av herrar Björkman och Nordenson, i anledning av Kungl. Maj:ts
            proposition angående subventionering av införseln av vissa varor,
            m. m.
          </p>
          <p xml:id="i-GmZrbdko4YiEPktGGzH6NS">
            I proposition nr 360 har Kungl. Maj:t föreslagit riksdagen att
            anvisa ett reservationsanslag av 25 milj. kronor för subventionering
            av införseln av vissa varor. Propositionen bygger på en framställning
            från priskontrollnämn- den om att såsom ett led i en utvidgad
            priskontroll införa subventioner å viktigare importråvaror. De
            varor, som därvid främst skulle ifrågakomma, äro bomull och läder.
            Världsmarknadspriserna å dessa varor ha undergått en sådan stegring,
            att, därest denna skulle tillåtas att slå igenom på den svenska
            marknaden, förelåge uppenbar risk för att detta skulle kunna resultera
            i ett genombrytande av det s. k. indextaket. Av hänsyn till de
            allvar- liga konsekvenser för en fortsatt inflatorisk utveckling,
            som detta skulle medföra, har man låtit betänkligheterna mot en
            importsubventionering vika och framlagt föreliggande förslag.
          </p>
          <p xml:id="i-5Cs4BtyjygEmdWCYPwq6uJ">
            För skyddet av den svenska prisnivån från utifrån kommande fluktua-
            tioner ha tidigare olika åtgärder vidtagits. I början av kriget
            infördes bl. a. en viss temporär importsubventionering av kol
            och koks för att dämpa den utländska prisstegringens återverkan
            inom landet. Under kriget ha i stor utsträckning tillgripits clearingförfaranden
            inom olika importområden. Efter kriget ha för att begränsa återverkningarna
            av den internationella prissteg- ringen de svenska växelkurserna
            å utländska valutor i juli innevarande år sänkts ca 14 procent.
            Alla dessa åtgärder ha ingått såsom ett led i de av statsmakterna
            antagna penningpolitiska programmen, senast 1944 års. Däri utsades
            (proposition nr 252) att en stabilisering av penningvärdet borde
            eftersträvas inom de gränser, som betingades av fluktuationerna
            i varu- försörjningen, och i enlighet därmed att en förbättring
            i försörjningen efter kriget borde föranleda en motsvarande förbättring
            av penningvärdet. Pen- ninginkomsterna borde i regel varken höjas
            eller sänkas. Vid tillämpningen av detta prissänkningsprogram
            borde bl. a. iakttagas, att en så fullständig dtergång av den
            under kriget inträdda prisstegringen som möjligt vore önsk- värd.
            Bankoutskottet underströk i sitt utlåtande föredragande departements-
            chefens uttalande, att varje ytterligare höjning av prisnivån
            såvitt möjligt borde förhindras med stöd av en restriktiv pris-
            och lönepolitik, samt tillade, att det ömsesidiga samband, som
            vore rådande mellan pris- och lönepolitiken, därvid icke nog kraftigt
            kunde understrykas. Vikten av återhållsamhet i fråga om det allmännas
            utgiftspolitik under övergångsperioden efter kriget
          </p>
          <pb facs="riksdagen-motions-pdf/data/1946/mot_1946_höst_fk__390/mot_1946_höst_fk__390-002.pdf"/>
          <fw xml:id="i-NrHzBURfweLXCNG55VJoWp">
            Motioner i Första kammaren, nr 390. 3
          </fw>
          <p xml:id="i-W4ENkWjHsizGGQ1CM2Y5ZD">
            betonades även. Rationaliseringar och andra kostnadsreduktioner
            inom pro- duktionen borde i regel komma samtliga inkomsttagare
            till godo genom sänk- ning av priserna. Därigenom ville man förhindra
            en lönekonkurrens mellan olika grupper, som med nödvändighet måste
            resultera i att svagare organise- rade inkomsttagargrupper skulle
            bliva eftersatta och som även skulle utgöra ett incitament till
            en inflatorisk utveckling. Genom att låta den förbättrade varuförsörjningen
            taga sig uttryck i sänkta priser i stället för höjda inkomster
            inom berörda produktionsgrenar skulle samtliga befolkningsgrupper
            bli delaktiga i förbättringen. Detta förtjänstfulla penningpolitiska
            program, vars innebörd var att för- krigstidens reallön skulle
            återvinnas, representerade ett fullföljande av 1930- talets penningpolitiska
            normer och stod i god överensstämmelse med de officiella utfästelser,
            som gjordes från auktoritativt håll i samband med kampanjerna
            för försvarslånen. Allmänheten bibringades den föreställningen,
            att i dessa lån nedlagda sparmedels penningvärde skulle garanteras.
            Att detta utgjorde en väsentlig förutsättning för framgången med
            dessa lån torde utan vidare stå klart.
          </p>
          <p xml:id="i-H2GfxpbQanjanoHAcKtrpR">
            I dagens läge kan man med skäl fråga sig, hur 1944 års penningpolitiska
            program fullföljts. Det synes, som om ingen av de ovannämnda väsentliga
            punkterna lagts till grund för den för utvecklingen närmast ansvariga
            finans- ledningens handlande. Det bakomliggande psykologiska värde,
            som låg i detta program, synes även helt ha gått till spillo.
            Allmänheten har numera uppgivit sin tidigare förväntning om en
            mera generell prissänkning. Det mesta man vågar hoppas på är en
            stabilisering av den nuvarande prisnivån, men denna förhoppning
            har på senaste tid blandats med en alltmera allmän fruktan för
            en fortsatt inflation. Även nationalekonomernas ändrade inställ-
            ning är betecknande för läget. Frågan är icke längre, hur stor
            prissänkning, som kan förväntas, utan i stället om man över huvud
            skall kunna förhindra en fortsatt prisstegring och inflation.
            Man söker lugna allmänheten med en försäkran, att inflation ej
            behöver inträffa, så länge den årliga ökningen i arbetslönerna
            håller sig inom ramen för produktivitetsstegringen. En dylik utveckling
            skulle gå stick i stäv med det av 1944 års riksdag antagna penningpolitiska
            programmet även med hänsyn till dess inkomstfördelnings- politiska
            sida.
          </p>
          <p xml:id="i-4xqHTfo1KsQz2SwDyfYYSd">
            Det är mot denna bakgrund, som frågan om importsubventionering
            måste ses. Redan tidigare ha vissa resultat av den bristande fullföljden
            av 1944 års program varit synliga. Frågan om omsättningsskattens
            snara avveckling har kommit upp. Kaffeskatten föreslås sänkt.
            Därest syftet med dessa förslag endast varit att lätta beskattningen
            och nedskära »onödiga» stats- inkomster, hade dessa förslag ej
            här behövt tagas upp till granskning, men detta synes ej vara
            fallet. Dessa skatters inverkan på levnadskostnadsindex
          </p>
          <pb facs="riksdagen-motions-pdf/data/1946/mot_1946_höst_fk__390/mot_1946_höst_fk__390-003.pdf"/>
          <fw xml:id="i-DoTGL4ivBZBgFnFBynUwHz">
            4 Motioner i Första kammaren, nr 390.
          </fw>
          <p xml:id="i-QiBVhBZZUbGXNKPq7HssVW">
            torde i stället ha utgjort den bakomliggande grunden för förslagen.
            Därest 1944 års penningpolitiska program fullföljts, skulle nu
            ingen fara ha före- legat för ett genombrytande av indextaket
            och dessa skattespörsmål sålunda icke behövt komma upp ur nyssnämnda
            aspekt. För att skydda penning- värdet från de ytterligare konsekvenser,
            som skulle kunna bliva ett resultat av den bristande fullföljden
            av det penningpolitiska efterkrigsprogrammet, känner sig regeringen
            nu föranlåten att bl. a. framlägga förslag om import- subventionering.
            Som socialstyrelsens levnadskostnadsindex nu ligger vid 243 med
            1914 som bas och detta under närmaste tiden på grund av föränd-
            ringar i bl. a. jordbrukspriser och skatteposten kan förväntas
            stiga till omedelbar närhet av indextaket, skulle den nu aktuella
            prisstegringen på bomull och läder, vilken kan beräknas innebära
            en indexhöjning av cirka 1,5 enheter, kunna medföra en utlösning
            av nu latenta inflatoriska krafter.
          </p>
          <p xml:id="i-9SYLLEBu2WRvR72esYhTHU">
            Frågan om importsubventionering måste därför ses i det stora
            samman- hanget. Lika litet som borttagande av omsättningsskatten
            och sänkning av kaffeskatten kan en subventionering av varuinförseln
            sägas utgöra ett led i ett på förhand fixerat penningpolitiskt
            program. Dessa åtgärder ha i stället sken av en, i brist på strategi,
            taktiskt uppehållande krigföring inom vissa för tillfället aktuella
            områden. Utan en koordinerad strategi måste dessa åtgärder eller
            förslag framstå såsom utslag av ekonomisk »&gt;»strutspolitik&gt;,
            vilken i längden icke kan rädda penningvärdet. Sedan 1944 års
            program sålunda ej längre är aktuellt, gäller det därför för riksdagen,
            som är med- ansvarig för den penningpolitiska utvecklingen, att
            taga initiativet till ett nytt sådant program, som bättre än 1944
            års överensstämmer med det fak- tiska ekonomiska läget. Detta
            synes lämpligen kunna ske genom att riks- dagen avslår Kungl.
            Maj:ts förevarande proposition och samtidigt anhåller om snabbt
            förslag till nytt program, avsett att ersätta det numera på grund
            av utvecklingen föråldrade 1944 års och anpassat efter det nuvarande
            eko- nomiska läget, vilket icke förutsetts av sagda års riksdag.
          </p>
          <p xml:id="i-Bv1VMhebs3Jje811gkrgMo">
            Även i sig synes förslaget om importsubventionering medföra sådana
            betänkligheter av ytterst allvarlig natur, att redan därmed skäl
            för ett avslag torde föreligga. Samtliga remissinstanser ha anfört
            en ingående kritik mot principen om importsubventionering, även
            om desamma med hänsyn till de allvarliga konsekvenserna för penningvärdet
            känt sig nödsakade att avstå från att draga ut slutsatserna av
            sina kritiska resonemang och avstyrka förslaget, vilket varit
            den logiska följden. Förslaget har i stället så gott som genomgående
            accepterats såsom ett tillfälligt, nödvändigt ont. Även Kungl.
            Maj:t har understrukit, att subventioneringen bör tillämpas restriktivt
            främst beträffande sådana importerade råvaror, vilkas priser utöva
            ett väsent- ligt inflytande på den allmänna prisnivån inom landet,
            och endast där sanno- lika skäl föreligga för antagandet, att
            prisstegringen är av övergående natur.
          </p>
          <pb facs="riksdagen-motions-pdf/data/1946/mot_1946_höst_fk__390/mot_1946_höst_fk__390-004.pdf"/>
          <fw xml:id="i-H9b8JenYMTfkfUM7B1QkpH">
            Motioner i Första kammaren, nr 390. 5
          </fw>
          <p xml:id="i-Jz2bzAtwVYydE1mHzgWqYD">
            Till grund för förslaget ligger sålunda även en framtidsbedömning
            av den sannolika prisutvecklingen på världsmarknaden, att ifrågavarande
            priser skola falla. Huruvida denna bedömning har skäl för sig
            kan dock ifrågasättas.
          </p>
          <p xml:id="i-3iELnmfuW2yb76DzcfbAbw">
            I propositionen framskymtar möjligheten av en subventionering
            också av andra varor än de nu aktuella. Ett bifall till förevarande
            proposition skulle innebära ett steg in på en mycket vansklig
            väg. Det finnes all anledning att förmoda, att sedan väl en gång
            de av alla erkända principiella betänk- ligheterna mot en subventionering
            fått vika, samma skäl för en sådan kunna förebringas även beträffande
            andra varor och på andra områden. Dylika åtgärder äro ju i en
            svår situation den enklaste utvägen, även om de äro av tillfällig
            art. Ett exempel kan mana till efterföljd och därigenom kan det
            stora problemet, skyddandet av valutan på lång sikt, lätt undanskymmas.
            Kostnaderna för subventionering kunna komma att stiga i nu ej
            avsedd om- fattning, men penningvärdet kan ej bevaras endast genom
            att det svenska folkhushållet subventionerar sig självt. Subventionering
            av vissa importvaror som en isolerad åtgärd kan komma att avtrubba
            intresset för andra nöd- vändiga och på längre sikt effektivare
            åtgärder till skydd för penningvärdet.
          </p>
          <p xml:id="i-NgTmUgJK1BeFfVbFTAmjDE">
            Enda möjligheten att effektivt möta den nu aktuella faran måste
            vara, icke att vidtaga tillfälliga åtgärder för att sänka priserna
            och höja lönerna, utan att få fram en bättre överensstämmelse
            mellan den samlade tillgången och efterfrågan på olika förnödenheter
            och tjänster på grundval av ett nytt penningpolitiskt program,
            som är anpassat efter dagens utgångspunkter, och genom att detta
            program också konsekvent lägges till grundval för den statliga
            finanspolitiken. Vad vi i dag sakna är just ett aktuellt sådant
            pro- gram. I varje fall måste med hänsyn till det nuvarande läget
            hävdas att en omprövning av 1944 års program är nödvändig för
            att anpassa detta efter den sedan dess inträffade inhemska och
            internationella prisutvecklingen. De inflationsdrivande krafterna
            ha utom i lönerörelserna även tagit sig uttryck i stegrade virkespriser
            och jordbrukets på grund av dess kostnads- ökningar skärpta kompensationskrav,
            liksom i den fortgående dolda pris- stegringen samt uppdelningen
            av såväl varu- som arbetsmarknaden i en legitim och en med en
            viss karaktär av svart börs. För exportkrediter och investeringar
            ha framkommit nya krav med befarad inflationsdrivande verkan.
            Det har från auktoritativt nationalekonomiskt håll även gjorts
            gäl- lande, att våra ekonomiska resurser äro överdisponerade.
            Vi sakna i dag en fri räntemarknad och därmed den mätare på relationen
            mellan kapital- bildning och kapitaldisposition, som är räntans
            normala funktion. Möjlig- heterna att effektivisera priskontrollens
            ekonomiska verksamhet utan skada för produktionen torde i det
            närmaste vara uttömda. Konsumtionsutgifterna drivas i höjden genom
            en fortsatt inkomststegring hos allmänheten och ut- giftsökning
            i det allmännas verksamhet. Sparvolymen synes stagnerad och
          </p>
          <pb facs="riksdagen-motions-pdf/data/1946/mot_1946_höst_fk__390/mot_1946_höst_fk__390-005.pdf"/>
          <fw xml:id="i-WxzBxoNDTrCbBcdetmADG2">
            6 Motioner i Första kammaren, nr 390.
          </fw>
          <p xml:id="i-HZfvamDcDLUXyNYuNTNzuF">
            närmast tendera att minska såsom en följd av allmänhetens bristande
            för- troende för den ansvariga finansledningens penningpolitik.
            En nödvändig förutsättning för en reell penningpolitik måste således
            i dages läge vara en ingående undersökning av hela detta frågekomplex
            och ett därpå byggt, nytt penningpolitiskt program. I detta syfte
            anse vi, att riksdagen bör avslå Kungl. Maj:ts förevarande proposition.
            En subventio- nering av importen innebär så betydande risker och
            olägenheter, att något sådant ej bör vidtagas utan att ytterst
            tvingande skäl därför föreligga. Endast som ett led i en genomtänkt
            och över hela linjen verkande politik med syfte att hindra en
            inflatorisk utveckling skulle förslaget kunna accepteras. Därför
            föreslås,
          </p>
          <p xml:id="i-TR777zR89u6D6aGH5GtAWo">
            att riksdagen under beaktande av vad ovan anförts måtte avslå
            Kungl. Maj:ts proposition nr 360.
          </p>
          <p xml:id="i-SyZqXVm7LiA6Je99PDfYKq" type="date">
            Stockholm den 19 nov. 1946.
          </p>
          <div xml:id="i-F3UuaKJEAGR3FGAATMDwXp" type="signatureBlock">
            <p who="i-P3j8nohtVPkhLKxtYDzRvN" type="signature">
              Gust Björkman
            </p>
            <p who="i-N3Cf1Ve5VxLftgWsSxB1Sm" type="signature">
              Harald Nordenson
            </p>
          </div>
        </div>
      </div>
    </body>
  </text>
</TEI>
