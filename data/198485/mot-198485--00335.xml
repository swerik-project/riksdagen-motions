<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00335">
  <teiHeader>
    <fileDesc>
      <titleStmt>
        <title>Beskattningen av prostitutionsinkomser</title>
        <author>Sten Andersson i Malmö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Beskattningen av prostitutionsinkomser</title>
          <idno type="rdwebb">G802335</idno>
          <rs type="number">335</rs>
          <ref type="dokument_url_text">http://data.riksdagen.se/dokument/G802335/text</ref>
          <ref type="dokument_url_html">http://data.riksdagen.se/dokument/G802335</ref>
          <ref type="dokumentstatus_url_xml">http://data.riksdagen.se/dokumentstatus/G802335</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>STEN ANDERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NSAAA9Q93Wqaao9pLfT5QE" type="signed"/>
        <correspContext corresp="i-NSAAA9Q93Wqaao9pLfT5QE">
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__335/mot_198485__335-001.pdf"/>
      <fw xml:id="i-2BW6bWZZLxG3aDsAKdVFCE">
        Motion 1984/85:335
      </fw>
      <div xml:id="i-X2m4Da2jqQp3dvMrn34SHq" type="motHeader">
        <div xml:id="i-DWKeUYBRUQeCfK5egqzRrF" type="motTitle"/>
        <div xml:id="i-GZL3RBs4thMzGZwrs6KYJL" type="motSubmissionInfo"/>
      </div>
      <div xml:id="i-V2c1Cj4kKP2kiZV51TiC46" type="motBody">
        <div xml:id="i-UTYTv1qoes9c1HPhho29Qj">
          <p xml:id="i-XnWENDZupiznirynPhApBZ">
            Sten Andersson i Malmö Beskattningen av prostitutionsinkomser
          </p>
          <p xml:id="i-LhdqwHwqfRCfNe9zUaBtz2">
            Sedan gammalt har gällt att inkomst av brottslig verksamhet inte
            beskattas. Motsvarande har ansetts gälla beträffande inkomst av
            verksam- het, som inte är brottslig, men anses som moraliskt förkastlig.
            Dessa grundsatser har inte kommit till formellt uttryck i kommunalskattelagen
            med dess indelning i olika förvärvskällor. En inbrottstjuv, t.
            ex., som ”yrkesmäs- sigt” ägnat sig åt tjuvnad, har sålunda inte
            ansetts bedriva rörelse i kommunalskattelagens mening. Förklaringen
            är ju helt enkelt den, att han lagenligt varit skyldig att återställa
            allt vad han stulit eller erlägga ett mot det stulna godsets värde
            svarande skadestånd. Avdrag har inte heller rimligen kunnat ifrågakomma
            för omkostnaderna för den brottsliga verksamheten. Denna har inte
            gett någon verklig inkomst. Då det gäller omoralisk verksamhet
            har det varit vissa slag av spel som man haft i tankarna men också
            försäljning av sexuella tjänster. Gränsdragningen mot skattepliktig
            verksamhet har varit något vagare då det gällt omoralisk verksamhet,
            som ju inte kan läggas fast lika klart som brottsbeskrivningar.
            Dock har exempelvis prostitutionsinkomster sedan gammalt inte
            inkomst- beskattats. En ändring härvidlag har emellertid kommit
            till stånd genom en dom i regeringsrätten (1982-03-02 RÅ 82 1:20).
            I denna betecknades en stadigva- rande prostitutionsverksamhet
            som rörelse och den prostituerade blev skönstaxerad för intäkten
            av denna. Rättsfallet har lett till att taxeringsmyn- digheterna
            tagit itu med denna hittills förbisedda skattekälla. Olägenheterna
            härav, socialt sett, är uppenbara och har i praktiken omedelbart
            gjort sig gällande. Den prostituerade uppfattar inte sig själv
            som rörelsedrivande med skyldighet bl.a. att föra böcker över
            varje affärshändelse och med upptagande av inkomster och utgifter
            i verksamheten. Något underlag för taxeringen finns därför i allmänhet
            inte. Med rådande hårda skattetryck blir resultatet snart att
            huvuddelen av kvinnans inkomst tillfaller det allmänna. Samtidigt
            som staten således med olika medel bekämpar prostitutionen, vill
            den göra sig inkomster på den verksamhet som förekommer. Denna
            attityd måste tolkas så, att egentligen vill det allmänna att
            prostitutionen ökar, så att man kan få mer pengar i stats och
            kommuns kassor. Samhällets huvudintresse måste vara att motverka
            prostitutionen. Beskattningen av de prostituerade har direkt motsatt
            effekt. Då de prostituerade i allmänhet inte sparar inkomsterna
            av sin verksamhet drabbas de av beskattning i efterhand, vanligen
            som restskatt och i många fall som
          </p>
          <pb facs="riksdagen-motions-pdf/data/198485/mot_198485__335/mot_198485__335-002.pdf"/>
          <fw xml:id="i-XkKarGPnnpvyDBUrmsnP3p">
            Mot. 1984/85:335 4
          </fw>
          <p xml:id="i-D97TAMejrX74Xm3NJz8vTT">
            skatt debiterad efter eftertaxering för länge sedan förfluten
            tid och då har de inga medel att betala skatten. Skatteskulden
            blir, som praktiska fall visar, snart så stor att kvinnan saknar
            reell möjlighet att någonsin betala den — om hon inte ökar sin
            prostitutionsverksamhet och därmed risken för snabb total utslagning.
            Vad som behövs för dem som hamnat i prostitutionsträsket är att
            finna vägar tillbaka till ett normalt liv med inkomster av vanligt
            arbete. En stor belastning av skatteskulder från tidigare prostitutionsverksamhet
            omöjliggör i praktiken en sådan rehabilitering. Beskattningen
            har således haft en enbart skadlig effekt. Till saken hör vidare
            att det torde finnas ganska små utsikter för det allmänna att
            driva in dessa skatteskulder från prostituerade, då dessa vanligen
            saknar utmätningsbara tillgångar. Arbetet med taxering, debitering
            och indrivning kostar i många fall mer än vad som slutligen flyter
            in till det allmännas kassor. Resultatet av nuvarande praxis torde
            sålunda bli negativt för det allmänna ur ekonomisk synpunkt och
            därtill, och kanske viktigare, djupt tragiskt för de prostituerade
            genom ökad utslagning och misär. Då sålunda nuvarande praxis leder
            till nya tragedier erfordras snabba åtgärder för att stoppa vidare
            beskattning av prostitutionsinkomster, vilken har fått socialt
            katastrofala konsekvenser. För ändring av nuvarande praxis krävs
            lagändring, varigenom inkomster från prostitution uttryckligen
            undantas från beskattning. Som utgångspunkt kan uttrycket ”otuktigt
            levnadssätt” i 6 kap. 7 $ brottsbalken tjäna. Det bör ankomma
            på utskottet att utforma erforderlig lagtext. Med anledning av
            vad som ovan anförts hemställs att riksdagen beslutar att inkomst
            av otuktigt levnadssätt inte skall upptas till beskattning.
          </p>
          <p xml:id="i-LaMkYWdtYGWztXvpNL3or9" type="date">
            Stockholm den 10 januari 1985
          </p>
          <div xml:id="i-42u7wjMcU8Ci7nP7fR2FdA" type="signatureBlock">
            <p who="unknown" type="signature">
              STEN ANDERSSON (m)
            </p>
            <p who="unknown" type="signature">
              i Malmö)
            </p>
          </div>
        </div>
      </div>
    </body>
  </text>
</TEI>
