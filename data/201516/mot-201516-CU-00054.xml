<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-CU-00054">
  <teiHeader>
    <fileDesc>
      <titleStmt>
        <title>Gode män och andra ställföreträdare</title>
        <author corresp="i-7EGhEVdWhirq9oiHvVcrQR">av Lotta Johnsson Fornarve m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:54 av Lotta Johnsson Fornarve m.fl. (V)</title>
          <idno type="rdwebb">H30254</idno>
          <rs type="number">54</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H30254/text</ref>
          <ref type="dokument_url_html">http://data.riksdagen.se/dokument/H30254</ref>
          <ref type="dokumentstatus_url_xml">http://data.riksdagen.se/dokumentstatus/H30254</ref>
          <ref type="docx">http://data.riksdagen.se/fil/905F8C4D-E7BF-489D-9244-728C6CCC1615</ref>
          <ref type="pdf">http://data.riksdagen.se/fil/0DC24D4A-4294-4977-AD61-09C3D0DDAC66</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9YnMsUx4YjyMUwjdczcJtT" type="signed"/>
        <correspContext corresp="i-9YnMsUx4YjyMUwjdczcJtT">
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-2GmztGAK9NcAgc4Du4URXx" type="submitted">
          <date when="2015-09-23"/>
          <time when="14:22:12"/>
        </correspAction>
        <correspAction xml:id="i-DmdSdsvtoLsnHjcUcvHdJh" type="reviewed">
          <date when="2015-09-24"/>
          <time when="08:37:12"/>
        </correspAction>
        <correspAction xml:id="i-QdRqKDLSSdCbe6fpzGKWoz" type="referred">
          <date when="2015-10-13"/>
        </correspAction>
        <correspAction xml:id="i-NPKFwCXzR18k1nGiHeFtwe" type="assigned">
          <date when="2017-05-31"/>
          <time when="12:21:35"/>
        </correspAction>
        <correspContext corresp="i-NPKFwCXzR18k1nGiHeFtwe">
          <ref type="assignedTo">Civilutskottet</ref>
        </correspContext>
        <correspAction xml:id="i-PupFzRQnNWqsfJbBfJs92U" type="behandlas_i"/>
        <correspContext corresp="i-PupFzRQnNWqsfJbBfJs92U">
          <ref type="uppgift">2016/17:CU10</ref>
          <ref type="ref_dok_id">H401CU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU10</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FTi1YwG7Zx6FNyQgt9dUFH" type="motHeader">
        <div xml:id="i-TTw68fsvjMauzqLgovyj4g" type="motTitle">
          Motion till riksdagen 2015/16:54 av Lotta Johnsson Fornarve m.fl.
          (V) Gode män och andra ställföreträdare
        </div>
      </div>
      <div xml:id="i-XGYx3E2ZP1K4mbrrkQ7QY6" type="motBody">
        <div xml:id="i-9ig3sMnNAAkUrKaJNPeEt3" type="motProposal" subtype="förslag">
          <head xml:id="i-SSyGiEc899U3UVSero5LTJ">
            Förslag till riksdagsbeslut
          </head>
          <list xml:id="i-YEQ8SBQeKvCEJqD2RvK64C" style="ol">
            <item xml:id="i-KnQK3sCroca1kXdzHH3AKH">
              Riksdagen ställer sig bakom det som anförs i motionen om att
              det bör utredas hur en legal uppdelning av den gode mannens förordnande
              i personliga och ekonomiska angelägenheter skulle kunna se ut
              och tillkännager detta för regeringen.
            </item>
            <item xml:id="i-RxMrNMuUjGuiWm3aMRXPAM">
              Riksdagen ställer sig bakom det som anförs i motionen om att
              regeringen bör återkomma till riksdagen med ett förslag som innebär
              att alla ställföreträdare ska genomgå en obligatorisk basutbildning
              och att överförmyndaren ska ansvara för att gode män och förvaltare
              i övrigt erbjuds den utbildning som behövs för att utföra sina
              uppdrag, och riksdagen tillkännager detta för regeringen.
            </item>
            <item xml:id="i-FYXFfyMrErM5BSUiDwNTRC">
              Riksdagen ställer sig bakom det som anförs i motionen om att
              det bör utredas om det ska införas ett rent kommunalt ansvar för
              gode män och förvaltare inom den egna organisationen och tillkännager
              detta för regeringen.
            </item>
            <item xml:id="i-7uw1MUDzXCgwzr7AZGYbbS">
              Riksdagen ställer sig bakom det som anförs i motionen om att
              det bör införas ett kommunalt solidariskt skadeståndsansvar för
              förmögenhetsbrott som en ställföreträdare vållat huvudmannen inom
              ramen för sitt uppdrag och tillkännager detta för regeringen.
            </item>
            <item xml:id="i-A3FnysZdju7m1nkU3bTVnQ">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på hur utbildning
              för överförmyndare och överförmyndarnämnder ska organiseras för
              att säkerställa en högre kompetensnivå hos dessa och tillkännager
              detta för regeringen.
            </item>
            <item xml:id="i-59R1Vc9jmhJjpodCL3jYaY">
              Riksdagen ställer sig bakom det som anförs i motionen om att
              regeringen omgående bör ta initiativ till att samordna och följa
              upp länsstyrelsernas tillsyn av överförmyndare och återkomma till
              riksdagen med förslag på vilken myndighet som ska ansvara för
              detta, och riksdagen tillkännager detta för regeringen.
            </item>
          </list>
        </div>
        <div xml:id="i-BvRVqfeWsqdQtfmrNp3EWb" type="motContent">
          <head xml:id="i-QbU5hBooRfshvxczDB3z6e" type="h1">
            Inledning
          </head>
          <p xml:id="i-2aLsviRUh4Tur6pj7ntojZ">
            En viktig del i det svenska välfärdssamhället är att de personer
            som på grund av exempelvis sjukdom, funktionsnedsättning eller
            hög ålder inte klarar av att sköta sina egna angelägenheter får
            hjälp med detta. I sådana fall fyller gode män och förvaltare
            en viktig funktion som ställföreträdare för den enskilde. Under
            många år har dock en rad allvarliga fall uppmärksammats där ställföreträdare
            har misskött huvudmännens ekonomi eller förskingrat dennes medel,
            eller där överförmyndaren har brustit i sin tillsyn. Det är därför
            mycket angeläget att det vidtas åtgärder för att höja kvaliteten
            och för att säkerställa huvudmännens likabehandling och rättssäkerhet.
          </p>
          <p xml:id="i-2ExPgsN9LV5y1XJRCYxqTW">
            En ställföreträdare, en så kallad god man eller förmyndare, ska
            utses för den person som på grund av sjukdom, psykisk störning,
            försvagat hälsotillstånd eller liknande förhållande behöver hjälp
            med att bevaka sin rätt, förvalta sin egendom eller sörja för
            sin person, enligt föräldrabalken, 11 kap. 4 §. Oftast handlar
            det om att en ställföreträdare ska förvalta en persons, huvudmannens,
            egendom och sköta hens vardagsekonomi. Ställföreträdarna ska med
            andra ord ta till vara sina huvudmäns intressen.
          </p>
          <p xml:id="i-V5ZsCSaND8jVL7bTZrjC5v">
            I varje kommun ska det finnas en överförmyndare eller en överförmyndarnämnd.
            Överförmyndaren är den kommunala myndighet som ansvarar för tillsynen
            av ställföreträde för underåriga eller hjälpbehövande vuxna. Det
            är överförmyndarens uppdrag att övervaka att ställföreträdarna
            sköter sina uppgifter enligt gällande regler. Eftersom huvudmännen
            har fått en ställföreträdare för att få hjälp med att bevaka sina
            intressen är de helt beroende av en väl fungerande förvaltning.
            Länsstyrelserna svarar för den statliga tillsynen av de kommunala
            överförmyndarna.
          </p>
          <head xml:id="i-FnQ6a4mD32HNQUw6KSR5K8" type="h1">
            Uppdelning av den gode mannens förordnade i personliga och ekonomiska
            angelägenheter
          </head>
          <p xml:id="i-4MrrWUYmcpSD2NxeqdTtwB">
            Den enskildes behov av hjälp och krav på att få leva ett värdigt
            och gott liv anser Vänsterpartiet är avgörande när det avgörs
            vilket stöd en enskild ska få och vem som ska utses till god man
            eller förvaltare. Det kan ibland vara lämpligt att dela upp ställföreträdaruppdraget
            så att t.ex. anhöriga eller andra närstående sköter den enskildes
            personliga angelägenheter medan en extern ställföreträdare har
            hand om ekonomin. För en ställföreträdare som enbart handhar de
            ekonomiska angelägenheterna behöver det inte alltid ställas lika
            stora krav på en god personlig kännedom om huvudmannen. Det är
            dock av stor vikt att en sådan ställföreträdare samarbetar på
            ett kontinuerligt och välfungerande sätt med huvudmannen och personer
            som känner hen väl. Självklart måste ställföreträdaren vara insatt
            i den enskildes liv och behov för att kunna sköta den ekonomiska
            delen. Det är därför inte lämpligt att en ställföreträdare har
            så många uppdrag att denne omöjligt har tid att sätta sig in i
            varje huvudmans behov.
          </p>
          <p xml:id="i-D4ArNrVKjwvxEj1RkFyH59">
            Det bör därför utredas hur en legal uppdelning av den gode mannens
            förordnande i personliga och ekonomiska angelägenheter skulle
            kunna se ut. Detta bör riksdagen ställa sig bakom och ge regeringen
            till känna.
          </p>
          <head xml:id="i-C5nqghV5DAdH7NQFgDtao4" type="h1">
            Utbildning av gode män och överförmyndare
          </head>
          <p xml:id="i-Hu84qw9R5mpakUNjrwnoXk">
            Vänsterpartiet tycker att det är viktigt att gode män och förvaltare
            erbjuds utbildning. Dels för att de på bästa möjliga sätt ska
            kunna utföra sina uppdrag och dels för att huvudmannen har rätt
            att förvänta sig bästa möjliga stöd och ett gott bemötande. Under
            senare år har utbildning för gode män och förvaltare blivit vanligare
            och många överförmyndare, liksom godmansföreningar, genomför i
            dag utbildningsinsatser för ställföreträdare. En del kommuner
            tillhandahåller relativt omfattande utbildning, medan andra inte
            har en lika utvecklad utbildningsverksamhet.
          </p>
          <p xml:id="i-3jxRoPGjkexBfXutLHsy2W">
            Länsstyrelsen har i uppdrag att ta fram underlag som ger kommunen
            vägledning i vilken utbildning som behövs. Detta anser vi dock
            är alltför otillräckligt. Det skulle även behövas en samordning
            och ett tydliggörande av vilken utbildning som är nödvändig för
            att uppfylla uppdraget som god man och överförmyndare på ett tillfredställande
            sätt. Utbildningen bör också bli mer enhetlig i hela landet.
          </p>
          <p xml:id="i-XUtvtDZE4UwnJLabNiPL8t">
            I januari i år infördes ett krav på att överförmyndare ska se
            till att gode män och förvaltare erbjuds den utbildning "som behövs".
            Det är en framgång att vi nu har ett uttryckligt krav i lagen
            på att gode män och förvaltare har rätt att få nödvändig utbildning
            för sitt uppdrag. Vi anser dock att ställföreträdare ska vara
            skyldiga att genomgå ett slags basutbildning som tar sikte på
            grundläggande frågor om ställföreträdarskap. Detta för att säkerställa
            en likvärdig och hög kompetensnivå över hela landet. Basutbildningen
            bör bl.a. innehålla utbildning inom de sakområden som förordnandet
            avser och klargöra ställföreträdarskapets innebörd, dvs. den förordnade
            ställföreträdarens ställning i förhållande till huvudmannen, överförmyndaren
            och tredje man. Utbildningen bör även ge kunskaper kring vad en
            god man eller förvaltare kan respektive inte kan göra, vilka praktiska
            problem som kan uppkomma och hur dessa bör lösas samt hur ställföreträdarskapet
            ska redovisas.
          </p>
          <p xml:id="i-JsktfTu5T5yfqLLU3hV98X">
            Utöver basutbildningen bör ställföreträdaren dessutom erbjudas
            en särskild utbildning i andra frågor om det behövs för att kunna
            utföra uppdraget. Det kan bli aktuellt i de fall då den enskilde
            exempelvis är dement. Regeringen bör därför återkomma till riksdagen
            med ett förslag som innebär att alla ställföreträdare ska genomgå
            en obligatorisk basutbildning samt att överförmyndaren ska ansvara
            för att gode män och förvaltare i övrigt erbjuds den utbildning
            som behövs för att utföra sina uppdrag. Detta bör riksdagen ställa
            sig bakom och ge regeringen till känna.
          </p>
          <head xml:id="i-zWAHHrsgq95tQr8mC6YUD" type="h1">
            Utredning av kommunalt ansvar för gode män och förvaltare
          </head>
          <p xml:id="i-KoHJueahEmRYhZCD3g7AcW">
            I välfärdssamhället är systemet med gode män och förvaltare en
            viktig komponent. När någon inte kan sköta sina egna affärer ska
            hen få hjälp med det. För att detta ska fungera behövs en hög
            rättssäkerhet. Det finns dock uppenbara brister i rättssäkerheten
            i dagens system.
          </p>
          <p xml:id="i-5YtiWKKBuMqpcRXZuNebuo">
            För att stärka rättssäkerheten för såväl huvudman som förvaltare
            bör kommunerna inom sin organisation helt svara för god man eller
            förvaltarskapet. Utvecklingen med privata företag som har som
            syfte att försörja sig enbart på förvaltarskapet är oroande. Det
            bör därför utredas om det ska införas ett rent kommunalt ansvar
            för gode män och förvaltare inom den egna organisationen. Detta
            bör riksdagen ställa sig bakom och ge regeringen till känna.
          </p>
          <head xml:id="i-Rm2PoucXT9tqcteHeLXvLf" type="h1">
            Kommunalt solidariskt skadeståndsansvar
          </head>
          <p xml:id="i-CdjmADmaj7nzWgmuXNhTZN">
            Många gånger utses en okänd person till ställföreträdare, ibland
            mot den enskildes vilja. Det är viktigt att ställföreträdaren
            är ärlig och utför sitt uppdrag på ett omdömesfullt sätt. I de
            allra flesta fall så utför ställföreträdaren också uppdraget på
            ett förtjänstfullt sätt, men i de situationer då ställföreträdaren
            missköter sig innebär detta ofta stor skada och lidande för den
            enskilde.
          </p>
          <p xml:id="i-KixTPnP1Cf5Z8WHu5FE15H">
            Under många år har en rad allvarliga fall uppmärksammats på flera
            platser i landet. Dels där ställföreträdare har misskött huvudmännens
            ekonomi eller förskingrat dennas eller dennes medel, och dels
            där överförmyndaren har brustit i sin tillsyn. Ett exempel är
            en god man i Göteborg som åtalats för att ha förskingrat genom
            att på papperet ha köpt in nya kläder, en ny säng och en platt-tv.
            Föremål som sedan inte återfanns i verkligheten vid en granskning.
            Ett annat exempel är från Karlstad där personalen på ett äldreboende
            upptäckte att en boende saknade kontanter och hade en rad obetalda
            räkningar. Vid en granskning visade det sig att det var den gode
            mannen som förskingrat pengarna och struntat i att betala räkningarna.
          </p>
          <p xml:id="i-XzDTbPvLPSo3oVhvFZXAKo">
            Dessa fall av misskötsel medför också att allmänhetens förtroende
            för de olika företrädarinstituten minskar. För att upprätthålla
            tilltron till ett system där enskilda under samhällets medverkan
            får hjälp av ställföreträdare för att sköta sina angelägenheter
            är det rimligt att det finns ett yttersta skyddsnät i form av
            en ersättning som helt eller delvis kan gottgöra den enskilde
            för skador som ställföreträdaren vållar. Den enskilde som drabbas
            av förskingring eller att ställföreträdaren på annat sätt misskött
            huvudmannens ekonomi är idag hänvisad till att själv utkräva ersättning
            från ställföreträdaren. Även om den enskilde tilldöms ett skadestånd
            är det inte ovanligt att ställföreträdaren saknar tillgångar,
            vilket innebär att den enskilde i praktiken saknar en reell möjlighet
            att få ersättning för en skada som ställföreträdaren vållat.
          </p>
          <p xml:id="i-MNMUhZs85sa6TxbfUjTved">
            Även om det är förhållandevis ovanligt att ställföreträdare missbrukar
            sitt uppdrag och begår kriminella handlingar mot huvudmannen så
            förekommer det. För Vänsterpartiet är det en grundläggande utgångspunkt
            att en enskild som av olika skäl får stöd från samhället inte
            ska lida ekonomisk skada av detta, utan i detta avseende ska hållas
            skadefri. Vi anser därför att det rättsliga skyddet behöver förbättras
            och att det ska införas utökade möjligheter för huvudmannen att
            erhålla kompensation för skada som vållats av ställföreträdaren.
          </p>
          <p xml:id="i-HsgzvAsyyPTLmnMu3BFB85">
            Utredningen om förmyndare, gode män och förvaltare föreslår i
            sitt slutbetänkande (SOU 2004:112) bl.a. att det ska införas en
            ny paragraf i föräldrabalken som föreskriver att kommunen är skyldig
            att solidariskt med en förordnad förmyndare, god man eller förvaltare
            ersätta den enskilde för sakskada eller ren förmögenhetsskada.
            Ett system med kommunalt solidariskt skadeståndskrav skulle öka
            tryggheten för huvudmannen och även ge ytterligare incitament
            för kommunerna att göra nogsamma lämplighetsutredningar av människor
            som har eller vill erhålla ett uppdrag som ställföreträdare. Det
            bör därför införas ett kommunalt solidariskt skadeståndsansvar
            för förmögenhetsbrott som en ställföreträdare vållat huvudmannen
            inom ramen för sitt uppdrag. Detta bör riksdagen ställa sig bakom
            och ge regeringen till känna.
          </p>
          <head xml:id="i-LT7S6rFGUs7HirXUJktJy8" type="h1">
            Överförmyndarens tillsynsansvar
          </head>
          <p xml:id="i-QSfXRxGAPMYiCFVKyR3Ujt">
            I varje kommun ska det finnas en överförmyndare eller en överförmyndarnämnd.
            Överförmyndaren är den kommunala myndighet som ansvarar för tillsynen
            av ställföreträde för underåriga eller hjälpbehövande vuxna. Det
            är överförmyndarens uppdrag att övervaka att ställföreträdarna
            sköter sina uppgifter enligt gällande regler. Eftersom huvudmännen
            har fått en ställföreträdare för att få hjälp med att bevaka sina
            intressen är de helt beroende av en väl fungerande förvaltning.
            Länsstyrelserna svarar för den statliga tillsynen av de kommunala
            överförmyndarna.
          </p>
          <p xml:id="i-7y8gcgMW422tGuWbvTxGdN">
            En förutsättning för att överförmyndare och överförmyndarnämnder
            ska kunna fullgöra sina uppdrag är att de har tillräckliga kunskaper
            och kompetens för det. För att överförmyndare, ledamöter i överförmyndarnämnder
            eller ersättare till sådana ska kunna klara av dels de uppgifter
            som de har i dag, dels de uppgifter som tillkommer enligt propositionen,
            är det av central betydelse att de erhåller en god utbildning.
            Ansvarig tillsynsmyndighet, i dag länsstyrelserna, bör bistå med
            råd om hur utbildningen läggs upp och hur samarbete mellan flera
            kommuner kan organiseras för att kunskapsnivån hos överförmyndarna
            m.fl. ska vara tillfredsställande och lika över hela landet. I
            utredningen Vissa frågor om gode män och förvaltare (SOU 2013:27)
            finns sådana förslag, men dessa lyftes tyvärr inte fram i den
            efterföljande propositionen Bättre förutsättningar för gode män
            och förvaltare (prop. 2013/14:225). Regeringen bör därför återkomma
            till riksdagen med förslag på hur utbildning för överförmyndare
            och överförmyndarnämnder ska organiseras för att säkerställa en
            högre kompetensnivå hos dessa. Detta bör riksdagen ställa sig
            bakom och ge regeringen till känna.
          </p>
          <p xml:id="i-RfDSGkmE3PuWjiWihwiN5E">
            Länsstyrelsernas tillsyn över överförmyndarna har tidigare koncentrerats
            från 21 till 7 länsstyrelser. Det är ett steg i rätt riktning,
            men Vänsterpartiet menar att behovet av en central tillsyn kvarstår.
          </p>
          <p xml:id="i-XjxKkZ4haarB5HrhZKRbLs">
            Verksamheternas mycket ojämna kvalitet, som äventyrar huvudmännens
            likabehandling och rättssäkerhet, riskerar att finnas kvar. Det
            kan medföra stor skada för en enskild person som drabbas när en
            förordnad förmyndare eller överförmyndare missköter sitt uppdrag.
            Det är ett mycket allvarligt problem för dem som drabbas och som
            redan befinner sig i en utsatt situation. Dessutom bidrar det
            till att allmänhetens förtroende för systemet med ställföreträdare
            minskar.
          </p>
          <p xml:id="i-QRQkQrdJQLAYuJ8DXYd83F">
            Regeringen bör därför omgående ta initiativ till att samordna
            och följa upp länsstyrelsernas tillsyn av överförmyndare och återkomma
            till riksdagen med förslag på vilken myndighet som ska ansvara
            för detta. Detta bör riksdagen ställa sig bakom och ge regeringen
            till känna.
          </p>
        </div>
        <div xml:id="i-2U6hF28xRysM9omLs6n63E" type="motSignatures">
          <list xml:id="i-24Zex4G7WytChcRmnktu6w">
            <item xml:id="i-Cv1heL4kXovX1UA3DgcDzw" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-HLwC1S3cvYnVc9PteApb9X" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-5BCnz3uVa7ZZzjN5zJQgLY" who="i-8voj19hLWTGJHkxNP79tRb">
              Nooshi Dadgostar (V)
            </item>
            <item xml:id="i-YN7oaDRBf2E6bYuNJC57tC" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-RSydrarRk9LbRgfVGDtPqv" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-RscmXZ5k9eLhommCJXYFkz" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-KD1ocFbnZZ6zibvYJRwVvP" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
