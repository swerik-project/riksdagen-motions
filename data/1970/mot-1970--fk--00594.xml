<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--fk--00594">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__594/mot_1970__fk__594-001.pdf"/>
      <fw xml:id="i-BA29cyMUz8pFmkfXgHV6X8">
        12 Motion i Första kammaren, nr 594 år 1970
      </fw>
      <div xml:id="i-P7FahMSefz1krMTNHnEerD" type="motHeader">
        <div xml:id="i-2phezjnayrdBnLDM7FwvyK" type="motTitle"/>
        <div xml:id="i-XwKhFVt45hWUCFzLjELXMX" type="motSubmissionInfo"/>
      </div>
      <div xml:id="i-94PT1Tf7VvfGvpUQPctjUu" type="motBody">
        <div xml:id="i-GpaWmFjGGcfU94fYTJqNpt">
          <p xml:id="i-XH57R9Z12otvjUPiSyDJeD">
            Nr 594
          </p>
          <p xml:id="i-UqWSxy9gRkdezWntY7tvMP">
            Av herr Lidgard m. fl., angående disciplinen i skolorna.
          </p>
          <p xml:id="i-MJSEyoEb8gePtXfKLV1pFm">
            (Lika lydande med motion nr 724 i Andra kammaren)
          </p>
          <p xml:id="i-HJ4TogjrvqePFNE5buy8NH">
            Samlade informationer rörande skolelevernas uppförande och om
            ord- ningsförhållandena på olika skolstadier föreligger i mycket
            ringa utsträck- ning. Däremot nås allmänheten alltsomoftast och
            under senare tid, vill det synas, i stegrad takt av upplysningar
            om händelser och situationer i skolan, vilka låter ana att allt
            inte är välbeställt. Uppgifterna om händelsernas na- tur varierar
            från allmänt ovårdat språk och hänsynslöst uppträdande mot lärare
            och medelever till förföljelse, grova förolämpningar och fysiskt
            över- våld. Skolmyndigheterna med utbildningsdepartementet i spetsen
            har hittills intagit en till synes passiv och avvaktande hållning.
            Man kan inte helt fri- göra sig från uppfattningen att det på
            ledande håll rått en viss rädsla för att disciplinincidenterna
            i skolan skulle tas till intäkt för att ifrågasätta värdet av
            i varje fall en del av det skolreformatoriska arbete som bedrivits
            under de senaste tjugo åren. Genom att rikta uppmärksamheten på
            lärarutbildningen, genom att an- tyda att det ännu i vårt skolväsen
            finns lärare med »gammal» utbildning, vilka inte är inriktade
            på de nya arbetsformerna och förhållandena i den reformerade skolan,
            har man skapat ett intryck av att en viss del av skulden för situationen
            ligger på lärarna. Detta har i sin tur helt naturligt bidragit
            till att många lärare dragit sig för att uppenbara disciplinproblemen.
            Fram- för allt torde det förhålla sig så att särskilt lärare som
            ännu inte vunnit fast anställning hellre tigit och lidit än vänt
            sig till sina tjänstgöringsbetygsät- tande förmän för erhållande
            av hjälp. Denna grundläggande attityd till disciplinproblemen
            måste omprövas. Det kan också med tillfredsställelse noteras att
            skolöverstyrelsens chef för kort tid sedan med önskvärd tydlighet
            klargjort förutsättningarna för det samspel mellan lärare och
            elever som bör äga rum innanför skolans väggar. »Man kan inte
            från elevernas sida vänta sig att få alla fördelar och förmåner
            utan att också iakttaga de skyldigheter och den hänsyn som normalt
            skall till- lämpas på en arbetsplats.» Först om man erkänner att
            disciplinproblem kan dyka upp även på eljest mycket väl skötta
            skolor, att även den mycket skicklige läraren kan hamna i situationer
            som ter sig svårlösta får man en möjlighet att öppet diskutera
            problemen, kartlägga dem och angripa dem. En första åtgärd i ett
            program för att komma till rätta med indisciplinära förhållanden
            är att kartlägga problemens karaktär och omfattning. Som
          </p>
          <pb facs="riksdagen-motions-pdf/data/1970/mot_1970__fk__594/mot_1970__fk__594-002.pdf"/>
          <fw xml:id="i-Kxhqb2fUZwCAGzdxySV9Ar">
            Motion i Första kammaren, nr 594 år 1970 13
          </fw>
          <p xml:id="i-FEkX7P8qM6NUsb9uYfYyf2">
            inledningsvis framhållits torde myndigheterna inte ha en samlad
            bild av situationen. En på enskilt initiativ gjord sammanställning
            av skolkurators- rapporter från år 1968 i en av landets större
            städer ger en ganska skräm- mande bild av förhållandena, och då
            är att märka att i rapporterna naturligt- vis endast kan förekomma
            sådana fall som kommit till kuratorernas känne- dom. Det skall
            här understrykas att den gjorda sammanställningen kan vara behäftad
            med vissa felaktigheter, men själva det åberopade sakmaterialet
            ger ändå stöd åt uppfattningen att man måste ha förhållandena
            under konti- nuerlig observans. Vi förmenar alltså att skolöverstyrelsen
            lämpligen årligen skall inhämta och bearbeta material som belyser
            i vart fall mera svårartade händelser som medfört ingripanden
            jämlikt skolstadgans bestämmelser om åtgärder för elevs tillrättaförande.
            (Skolstadgan 6 kap. 28—31 $$.) Att all- varligare frågor som polisingripanden,
            barnavårdsnämnds och domstols åtgärder också skall penetreras
            är självklart. Mot ett sådant bakgrundsmate- rial har beslutande
            myndigheter lättare att medverka till att resurser ställs till
            förfogande för effektiva problemlösningar. Inom många arbetsområden
            — både offentliga och privata — har arbets- givaren funnit det
            angeläget att bilda sig en uppfattning om den anställda personalens
            attityder till arbetet. I den dynamiska situation som för närva-
            rande karakteriserar skolan som arbetsplats förefaller det vara
            av väsentlig betydelse för en ansvarskännande arbetsgivare att
            vara väl förtrogen med de synpunkter och önskemål som finns hos
            arbetstagarna. Visserligen pågår för närvarande en undersökning
            som gäller lärarnas arbetstid och som för- modligen kommer att
            ge vissa besked om arbetssituationen i skolorna. Men detta gäller
            ändå endast vissa yttre förhållanden, vilkas trivselbetydelse
            inte skall underskattas; på en arbetsplats finns det en mångfald
            andra faktorer av betydelse för trivseln i arbetet som också är
            förtjänta av att mätas, vägas och beaktas — det kan när det gäller
            skolan vara frågor som gäller skolorganisationens utformning,
            skolmiljön, arbetsformer, hjälpmedel, arbe- tarskyddslagstiftning,
            samarbetsrelationer och annat. Vi föreställer oss att en dylik
            attitydundersökning utförd i samarbete med lärarorganisationerna
            skulle ge ett värdefullt underlag för en bättre trivselsituation
            i skolorna. Vi föreslår alltså att en attitydundersökning initieras
            av skolmyndigheterna. Det är nära nog en truism att konstatera
            att inte alla elever i alla klasser orsakar disciplinsvårigheter.
            Tvärtom varierar förhållandena mellan olika klasser och skolor
            t.o.m. inom samma skolkommun. Möjligt är att förhål- landena är
            svårast i de största kommunerna och särskilt inom dessas ny- byggnadsområden
            innan den nya stadsdelen nått tillräcklig stabilitet och fått
            i gång den samhällsservice som eljest hör till det väletablerade
            sam- hället. Säkert är att de svårartade disciplinfallen i allmänhet
            orsakas av en eller ett par elever i en klass. Det kan på goda
            grunder ifrågasättas om gällande bestämmelser i skolstadgan ger
            ett tillräckligt utrymme för ett effektivt omhändertagande av
            sådana elever. Klart synes vara att bestäm-
          </p>
          <pb facs="riksdagen-motions-pdf/data/1970/mot_1970__fk__594/mot_1970__fk__594-003.pdf"/>
          <fw xml:id="i-YKshGBR6RMBbfNzpzp26DX">
            14 Motion i Första kammaren, nr 594 år 1970
          </fw>
          <p xml:id="i-9tygrGNaq79zetikukMXTd">
            melsen i skolstadgan om avstängning alltför ofta inte kan tillämpas
            därför att förutsättningarna för åtgärden inte kan uppfyllas med
            avseende på den tillsyn som skall äga rum. Enligt vår mening bör
            möjligheterna till avstäng- ning göras effektivare och kunna utnyttjas
            snabbare än vad som för när- varande är fallet. Det förefaller
            sannolikt att med avseende på avstängnings- åtgärder ett intensifierat
            samarbete mellan skola och barnavårdande myn- digheter bör etableras.
            Vi finner det angeläget att detta problem göres till föremål för
            en bedömning av skolmyndigheterna, som i detta sammanhang bör
            pröva även andra lösningar än avstängning, t. ex. olika slag av
            special- undervisning i större utsträckning än för närvarande.
            Det synes oss vidare angeläget att hemmens och elevernas, för
            att inte tala om skolförvaltningarnas, ansvar för ordningen och
            trivseln i skolan bör starkare framhävas än vad som hittills varit
            vanligt. I många fall torde disciplinstörningarna ha sin rot i
            uppfostringsförhållandena före skolåldern genom att hos barnen
            icke grundlagts elementära normer för den sociala samlevnaden
            mellan människor. I avvaktan på att förskoleväsendet skall nå
            en sådan utbyggnad att det kan fullgöra sin mycket betydande uppgift
            i dessa hänseenden bör särskild uppmärksamhet ägnas åt olika vägar
            att bibringa föräldrar ökade insikter i uppfostringsfrågor. Detta
            kan ske såväl genom samhälleliga åtgärder som genom de frivilliga
            bildningsorganisatio- nerna. Det är också omvittnat att olyckliga
            hemförhållanden orsakar störningar hos barnen, vilket i sin tur
            negativt återverkar på ordningen och trivseln i skolan. Direkt
            på hemmen inriktad social- och sjukvårdande åtgärder kan därför
            ha betydelse för arbetsförhållandena i skolan. Under hänvisning
            till det anförda får vi hemställa, att riksdagen i skrivelse till
            Kungl. Maj:t måtte uttala att en kontinuerlig registrering av
            i vart fall grövre ordnings- förseelser bör äga rum; att frågan
            om lärares attityder till lärararbetet och arbets- platsförhållanden
            skall göras till föremål för undersökning i samarbete med lärarorganisationerna;
            att skolstadgans bestämmelser om åtgärder för elevs till- rättaförande
            skall göras till föremål för översyn i enlighet med motionens
            riktlinjer; samt att riksdagen i övrigt måtte giva till känna
            vad som i motionen anförts.
          </p>
          <p xml:id="i-FXyjXf1H3iH6XkwSDv2nmA" type="date">
            Stockholm den 27 januari 1970
          </p>
          <p type="signatureBlock" id="i-S9RSPpbryjVUiwGTubQndU">
            H. Bertil Lidgard (m) Gunnar Wallmark (m) Gunvor Stenberg (m)
            Ragnar Sveningsson (m)
          </p>
          <p xml:id="i-7X2L1twAdNMrjHBLbZxXQQ">
            Per Blomquist (m) Lars Schött (m) Arne Svenungsson (m)
          </p>
        </div>
      </div>
    </body>
  </text>
</TEI>
