<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1934--ak--00156">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__ak__156/mot_1934__ak__156-001.pdf"/>
      <fw xml:id="i-BzWfZ2qYNc3V5idbS3EFgX">
        Motioner 1 Andra kammaren, Nr 156. 3
      </fw>
      <div xml:id="i-59CAnbAeE3nFpSdGL7H6bC" type="motHeader">
        <div xml:id="i-8nBj9PYV2Dg1SMsULG4Dhv" type="motTitle"/>
        <div xml:id="i-5EYKG94pNcXJgyJB2vNQgN" type="motSubmissionInfo"/>
      </div>
      <div xml:id="i-SCbsEZkdDxrdjY29WWLTib" type="motBody">
        <div xml:id="i-57bytL6n5HgcrfPU9d2ceo">
          <p xml:id="i-T4suVXssTkULZr9vHzCNef">
            Nr 136.
          </p>
          <p xml:id="i-2FRqj1VKjc16Xrkig5FJ8Y">
            Av herr Anderson i Norrköping m. fl., angående viss reformering
            av tryckfrihetslagstiftningen.
          </p>
          <p xml:id="i-6FwFhcRduDmqVbJWk8hCFV">
            Undertecknade, som här nedan framlagt vissa önskemål och förslag
            till förändring av gällande tryckfrihetslagstiftning m. m., få
            inledningsvis i kort- het erinra om den gällande rättens grunder.
            Principen i gällande tryckfrihetslagstiftning angives i $ 86 R.
            F., där det heter, att tryckfriheten är »varje svensk mans rättighet
            att, utan några av den offentliga makten i förväg lagda hinder,
            utgiva skrifter, att sedermera en- dast inför domstol kunna tilltalas
            för deras innehåll, och att icke i annat fall kunna därför straffas,
            än om detta innehåll strider emot tydlig lag, given att bevara
            allmänt lugn, utan att återhålla allmän upplysning». I samma pa-
            ragraf gives vidare rätt att med vissa undantag publicera offentliga
            hand- lingar. De närmare bestämmelserna angående tryckfriheten
            återfinnas i 1812 års tryckfrihetsförordning, vilken upptagits
            bland grundlagarna. Egentliga missbruk av tryckfriheten straffas
            enligt förordningens tredje paragraf, där ett antal brottsbeskrivningar
            givas (den s. k. brottskatalogen). I fråga om tryckt skrift avgöres
            frågan om eventuell brottslighet helt i enlig- het med de i tredje
            paragrafen givna bestämmelserna. I flertalet fall hänvisa dessa
            beträffande strafflatituden till allmän lag (strafflagen), men
            det rå- der inte full överensstämmelse emellan strafflagens och
            tryckfrihetsförord- ningens brottsbeskrivningar i de fall den
            senare hänvisar till strafflagen. Av- vikelserna äro dock mera
            formellt framträdande än reellt betydelsefulla. An- märkningsvärd
            är bestämmelsen i $ 3, 12:o 'T. F., som stadgar ett relativt lindrigt
            bötesstraff för »lögnaktiga uppgifter och vrängda framställningar
            till allmänhetens förvillande och förledande». Frånvaron av preventiv
            censur och omsorgen att bereda författare och and- liga medarbetare
            vid tryckt skrifts tillkomst ett effektivt anonymitetsskydd har
            föranlett ett egendomligt ansvarighetssystem, som avviker från
            vanliga straffrättsliga principer. Straff utkräves endast av den,
            som lagen betraktar såsom gärningsman, och inte av anstiftare
            eller övriga delaktiga. Såsom gär- ningsman betraktas visserligen
            principiellt författaren och med avseende på periodisk skrift
            ansvarige utgivaren, men i stället för att efterforska vilka des-
            sa i realiteten äro, använder man sig av den s. k. ansvarighetskedjan.
            I första hand drabbas skriftspridaren, men denne kan leda ansvaret
            från sig genom uppgift å boktryckaren, vilken i sin tur kan fria
            sig genom att nämna för- fattaren eller vid periodisk skrift ansvarige
            utgivaren. Kan eller vill vederbö- rande inte lämna de sålunda
            äskade uppgifterna, står han själv helt och hållet gärningsmannaansvar,
            som utkräves utan hänsyn till subjektiv skuld (den ansvarige behöver
            inte ens hava kännedom om skriftens innehåll). I samband
          </p>
          <pb facs="riksdagen-motions-pdf/data/1934/mot_1934__ak__156/mot_1934__ak__156-002.pdf"/>
          <fw xml:id="i-NKGzQdC5MZFo3vhBhBREkp">
            4 Motioner i Andra kammaren, Nr 156.
          </fw>
          <p xml:id="i-4LVdH16qB2eXXsNNaAzaWU">
            med detta system står bestämmelsen, att varje periodisk skrift
            skall hava en ansvarig utgivare och att boktryckarens namn, tryckningsort
            och årtal skall utsättas. Varje författare till icke-periodisk
            skrift åligger det, evad han vill vara okänd eller ej, att till
            boktryckaren avlämna en förseglad namnsedel, som upptager författarens
            namn och adress. Namnsedelns uppgifter skola till sin riktighet
            bestyrkas av två personer, vilka stå författaransvar, om namn-
            sedelns uppgifter befinnas vara oriktiga, eller författaren i
            fall av åtal håller sig undan. Boktryckaren kan beträffande icke-periodisk
            skrift vid ett åtal fria sig från författaransvar endast, om han
            kan förete namnsedel, eller för- fattaren självmant inställer
            sig. Vid periodisk skrift gäller endast företeende av utgivningsbevis.
            Utgivare eller översättare av utländsk mans arbete betrak- tas
            som författare, där inte uttryckligen annorlunda säges. Övervakningen
            över tryckta skrifters utgivande tillkommer chefen för justi-
            tiedepartementet och justitiekanslern. Kränkningar av enskild
            person beivras av den enskilde i egenskap av målsägare. Chefen
            för justitiedepartementet fullgör sin övervakningsplikt antingen
            själv eller genom ombud och skall till dem ett exemplar av skriften
            överlämnas i samband med utgivandet. Då skrift anses böra åtalas,
            har chefen för justitiedepartementet eller hans ombud att överlämna
            skriften till justitiekanslern. Det är denne, som avgör om åtal
            skall äga rum. Justitiekanslern har även självständig åtalsrätt.
            Gäller brottet en- skild person, får såsom nyss nämndes denne
            själv bevaka sin rätt och väcka åtal enligt allmän lag. Chefen
            för justitiedepartementet och hans ombud äga att förordna om åtal
            och skrifts beläggande med kvarstad, som består däri, att alla
            tryckta exem- plar av skriften tagas i offentligt förvar, till
            dess avgjort blivit, om skriftens utgivande innebär missbruk av
            tryckfriheten, i vilket fall skriften konfiskeras. Chefen för
            justitiedepartementet prövar inom viss kortare tid, om kvarstad,
            som förordnats av ombud i landsorten, skall äga bestånd. Justitiekanslern
            skall underrättas om kvarstaden och måste, för att kvarstaden
            skall fortfara, inom viss tid hava hänvisat skriften till åtal
            inför domstol, som inom åtta da- gar efter åtalets anhängiggörande
            prövar, om kvarstaden alltjämt skall äga rum. Särskilda regler
            gälla för indragning av antimilitaristiska skrifter, som påträffas
            hos trupp eller å flottans fartyg. På anmälan av främmande sände-
            bud kan konungen förordna om kvarstad. Lagligheten av den åtalade
            skriftens innehåll prövas av en jury, som består av nio ledamöter.
            Tre av dem utses av åklagaren, tre av svaranden och tre av vederbörande
            domstol. Lista på valbara personer uppgöres inte. Juryn åhör icke
            förhandlingen i målet, utan sammanträder först efter densamma.
            Juryn har endast att besvara frågan, om den åtalade skriften är
            brottslig en- ligt av käranden åberopade lagrum. För fällande
            fordras ?/s majoritet. Konungen äger att utan rättegång konfiskera
            skrift, genom vilken missför- stånd med utländsk makt yppat sig.
            Tryckfrihetsförordningen torde numera av en enhällig opinion betraktas
            som föråldrad och otillfredsställande, den har aldrig tillhört
            våra mera välskrivna lagar. Redan under 1800-talet var den föremål
            för ändringsförslag, som
          </p>
          <pb facs="riksdagen-motions-pdf/data/1934/mot_1934__ak__156/mot_1934__ak__156-003.pdf"/>
          <fw xml:id="i-Nhm8cCkoK2GBM1JrciJk4i">
            Motioner i Andra kammaren, Nr 156. 5
          </fw>
          <p xml:id="i-Er6Ro2LR7fd1xdnEe7FR4R">
            emellertid blevo resultatlösa, ehuru de i sak inte voro av mera
            genomgripande natur. Man hemställde, i syfte att göra ansvarighetsreglerna
            mindre for- mella, att namnsedeln skulle borttagas och att ansvaret
            för innehållet i perio- disk skrift skulle åligga den verkliga
            redaktören. Vidare yrkade man att juryn skulle omorganiseras,
            att övervakningsmyndigheten skulle flyttas från chefen för justitiedepartementet
            till justitiekanslern och att klarare regler skulle givas för
            utländska skrifter. År 1912 avgåvo särskilt utsedda kommitterade
            betänkande med förslag till ny tryckfrihetsförordning. Förslaget
            tillgodoser de nyss omnämnda önske- målen och är i sin helhet
            en avgjord förbättring, även om förändringarna i princip inte
            äro många. Betänkandets motiv giva värdefulla bidrag till dis-
            kussionen om de viktigaste frågorna på förevarande område. Emellertid
            för- anledde förslaget — anmärkningsvärt nog — inte någon Kungl.
            Maj:ts åtgärd. Den nuvarande tryckfrihetsförordningen befinner
            sig alltså i stort sett i samma skick, som den var vid tillkomsten
            år 1812. Som varje svensk tryckfrihetslag måste taga ståndpunkt
            till de principer, som förut angivits såsom grunddrag i det nuvarande
            systemet, synes det lämp- ligt att vid en kritisk granskning upptaga
            frågorna i den ordning, vari de blivit behandlade vid den summariska
            redogörelsen för gällande rätt. Vad då först beträffar de i $
            86 R. F. uttryckta ovannämnda tre grundsat- serna förbud mot preventiv
            censur, rättegång och straff endast i enlighet med given lag samt
            rätt att publicera offentliga handlingar, synas samtliga dessa
            stadganden i princip böra bibehållas. Dock föranleda de några
            anmärk- ningar. Erfarenheten från världskriget visar, att ett
            land under krigstillstånd är nödsakat att införa censur beträffande
            tryckta skrifter för att skydda primära statsintressen. Ett annat
            medel att effektivt hindra exempelvis dagliga tid- ningar från
            att publicera för landet skadliga artiklar gives inte. Men samma
            synpunkter, som motivera ansvar för dylikt missbruk av tryckfriheten
            under krig, kunna även göras gällande vid de tillfällen, då Kungl.
            Maj:t finner sig föranlåten att proklamera ett undantagstillstånd
            el. dyl. Visser- ligen saknas för närvarande i Sverige överhuvud
            möjligheten att lagenligt utfärda dylika proklamationer, men detta
            är enligt vår mening en mycket betänklig brist i gällande offentlig
            rätt, som snarast möjligt bör avhjälpas. Förbudet mot censur synes
            alltså böra upprätthållas med undantag för den tidsrymd ett krigs-
            eller belägringstillstånd varar. Motionärerna förutsätta givetvis,
            att dylikt undantagstillstånd i fredstid endast kommer i fråga
            vid utomordentliga tillfällen. Avsikten är sålunda icke att på
            en bakväg införa preventiv censur som ett medel att faktiskt inskränka
            tryckfriheten. Om man vidare, som vi förutsätta, bibehåller rätten
            att publicera offentliga handlingar, synas undantagen från denna
            regel böra något utvidgas och pre- ciseras. Sålunda bör exempelvis
            publikation av sjukjournaler eller utdrag av sådana i allmänhet
            vara förbjuden. Vidare må påpekas i anledning av ett aktuellt
            fall, att straffet för publikationer av privatbrev, som nu är
            50 riks- daler, och, där publikationen sker i periodisk skrift,
            det dubbla, synes vara
          </p>
          <pb facs="riksdagen-motions-pdf/data/1934/mot_1934__ak__156/mot_1934__ak__156-004.pdf"/>
          <fw xml:id="i-LhBgW9pA3VG5S6AtfrDVfc">
            6 Motioner i Andra kammaren, Nr 156.
          </fw>
          <p xml:id="i-UcgfNbPV22xzvuezeVBjYc">
            alldeles för lågt. Överhuvud synas straffsatserna i tryckfrihetsmål
            böra underkastas en kraftig justering uppåt. Därefter kommer frågan
            om tryckfrihetsförordningen, särskilt dess straff- bestämmelser,
            alltjämt bör upptagas bland grundlagarna. Som bekant är svensk
            rätts ståndpunkt ett undantag från regeln, att stadganden angående
            tryckfrihet inte äro omgärdade av konstitutionella garantier.
            Dock vill det synas om om den stabilitet, som dessa bestämmelser
            erhålla genom att de givas grundlags karaktär, uppväger den därmed
            förenade olägenheten. Lämpligast vore måhända, såsom 1912 års
            kommitterade antyda, att alla bestämmelser rörande församlings-,
            yttrande- och tryckfrihet samlas i en lag av grundlags natur.
            Man motverkade därmed den brist på enhetlighet, som onekligen
            ut- märker det nu rådande systemet. Vi utgå från att den s. k.
            brottskatalogen bibehålles i en ny tryckfrihetslag. Ofrånkomligt
            torde dock vara att den nuvarande tredje paragrafens bestäm- melser
            helt omredigeras och bringas i närmare överensstämmelse med straff-
            lagens stadganden på ifrågavarande områden. Vi kunna inte i detta
            sam- manhang ingå på de brister, som för närvarande otvivelaktigt
            känneteckna strafflagens stadganden beträffande handlingar, som
            äro kränkande för kristen tro eller farliga för det primära statsintreset,
            den allmänna moralen samt enskildas ära och goda namn. En allmän
            mening torde råda, att t. ex. be- stämmelserna mot ärekränkning
            äro i behov av en genomgående granskning både då det gäller brottsbeskrivning,
            straffsatser och bevisningsregler. En kommande lagstiftning bör
            också hava möjlighet förhindra ödeläggande av enskilda personers
            existens genom s. k. blockad- eller prickningsannonser. Den i
            brottskatalogen upptagna särskilda bestämmelsen mot lögnaktiga
            upp- gifter och vrängda framställningar till allmänhetens förvillande
            bör bibe- hållas, men straffsatsen ändras, så att möjlighet finnes
            att även ådöma ur- bota straff. För att öka effektiviteten av
            domar, som tillerkänna målsäganden skade- stånd på grund av svarandens
            tryckfrihetsmissbruk, kunde man, då det gäller periodisk skrift,
            tänka sig, att ansvarige utgivaren och ägaren av den perio- diska
            skriften bleve solidariskt ansvariga för dylika skadeståndsbelopp.
            Det synes även vara lämpligt att utgivaren av periodisk skrift
            ålägges att i sin helhet publicera för missbruk av tryckfriheten
            fällande dom, som avser innehållet i något nummer av den periodiska
            skriften. Ytterligare må här upptagas en annan fråga. I utländska
            lagstiftningar på tryckfrihetens område förekommer ett institut,
            som på svenska har kal- lats rätten till genmäle och som i 1912
            års betänkande karakteriseras på föl- Jande sätt: »Den som vill
            bemöta ett i en tidning eller tidskrift influtet, ho- nom direkt
            berörande uttalande, har en, i fråga om genmälets omfång och innehåll
            på visst sätt avgränsad, rätt att ofördröjligen få detta genmäle
            i tid- ningen eller tidskriften infört. Denna rätt skyddas genom
            straffbestämmel- ser för vägrat införande och genom domstols förständigande
            vid vites även- tyr. Den förekommer i lagstiftningarna utpräglad
            i två typer av väsentligt olika innebörd, nämligen dels (i Tyskland,
            Norge) såsom en blott rätt till be-
          </p>
          <pb facs="riksdagen-motions-pdf/data/1934/mot_1934__ak__156/mot_1934__ak__156-005.pdf"/>
          <fw xml:id="i-LBf1TeUZSGb4yWZJ9TiWvM">
            Motioner i Andra kammaren, Nr 156. 7
          </fw>
          <p xml:id="i-UsvMKUxnfzEi2A37jUBWFm">
            riktigande av faktiska uppgifter (droit de rectification, Berichtigungszwang),
            dels (i Frankrike m. fl. länder) utvidgad till en allmän rätt
            till replik (droit de réponse).» 1912 års kommitterade avvisade
            upptagandet i svensk rätt såväl av den ut- vidgade rätten till
            replik som av den mindre omfattande rätten att beriktiga faktiska
            uppgifter. Vad den förra rätten angår synes kommitterades uppfatt-
            ning utan vidare motivering böra biträdas, men annat är förhållandet,
            då det gäller rätten att beriktiga faktiska uppgifter. Kommitterade
            motivera- de sin avvisande hållning i detta avseende med följande
            skäl. Gränsen mellan uttalanden av faktisk art, å ena, samt omdömen
            och slutledningar, å andra sidan, är svår att uppdraga. Man kan
            inte angiva de fordringar, som böra ställas på relationen mellan
            de i tidningen eller tidskriften omtalade fakta, och dem, som
            genmälet innehåller. Det i norsk rätt upptagna villkoret för genmälesrätt,
            att genmälet inte i sin tur får ge anledning till genmäle från
            tredje man, ger upphov till stridigheter och betager i många fall
            den ifrå- gavarande rätten sitt värde. Enligt kommitterades uppfattning
            skulle pres- sen i allmänhet, enskilda fall frånsedda, vara betydligt
            mera tillmötes- gående både beträffande beriktiganden och andra
            genmälen, än vad man skulle kunna med lagliga medel tvinga den
            till (uttalandet gäller tidpunk- ten för betänkandets framläggande,
            alltså 1912). De olika pressorganen utöva för övrigt uppsikt och
            kritik på varandra, då det gäller fall av obefogad vägran. Att
            stadga plikt att intaga genmälen kan lätt medföra, att lagbestäm-
            melsen, som ju måste begränsa pliktens omfattning, skulle användas
            som stöd för en vägran att intaga genmäle och att vad som nu avgöres
            med ledning av god sed skulle urarta till en lagtolkningsfråga.
            För övrigt är den vanligaste anledning till missnöje den omständigheten,
            att redaktionen förser beriktigan- det med en kommentar, där genmälets
            sanningsenlighet öppet eller förtäckt be- tvivlas. Men mot detta
            skyddar inte rätten till genmäle. — Kommitterade ha- de därför
            tillstyrkt straff för vrängda och lögnaktiga framställningar till
            all- mänhetens förvillande, men föreslagit nedsättning av straffet,
            om tidningen, innan åtal anställts, utan omsvep beriktigat eller
            återtagit sina uppgifter i det förekommande fallet. Samtliga dessa
            skäl mot införande av en på omnämnt sätt begränsad gen- mälesrätt
            synas undertecknade mindre hållbara. Svårigheten att i vissa fall
            draga gränsen emellan vad som är faktiska uppgifter samt omdömen
            och slut- ledningar lärer inte vara större än vad förhållandet
            är vid en mängd andra stadganden av straffrättslig natur. Svårigheter
            att i tveksamma fall draga gränsen emellan straffbart och straffritt
            förefinnas på en mängd områden (exempelvis beträffande ärekränkningar),
            och skulle lagstiftaren i alla sådana fall resignera, skulle stora
            delar av straffrätten inte finnas till. Inte heller kan villkoret,
            att genmälet inte i sin tur får giva tredje man anledning till
            genmäle, tagas som intäkt för ett avvisande av institutet i dess
            helhet. Vad vidare beträffar 1912 års kommitterades uppfattning,
            att tidningarna i all- mänhet med största beredvillighet intaga
            beriktiganden, må den ha haft sin giltighet vid tidpunkten, då
            betänkandet skrevs. Men att man nu kan påvisa
          </p>
          <pb facs="riksdagen-motions-pdf/data/1934/mot_1934__ak__156/mot_1934__ak__156-006.pdf"/>
          <fw xml:id="i-YWgjupWcm3FkJqsx1yBmiR">
            8 Motioner i Andra kammaren, Nr 156.
          </fw>
          <p xml:id="i-LRYgzUJbjUoJ6E4wmqNkMa">
            fall, då s. k. anständiga tidningar på ett oanständigt sätt vägrat
            att införa beriktigande t. o. m. av en sådan faktisk uppgift,
            som vad en intervjuad per- son yttrat eller inte yttrat, är oss
            välbekant. Just i de fall, då ett beriktigande kan vara för ledningen
            av en tidning ytterligt genant, kan vägran att införa genmälet
            komma i fråga, och man anför då formella svepskäl (bristande ut-
            rymme o. d.) av den mest genomskinliga beskaffenhet. 1912 års
            kommittera- des antagande att ett lagstadgande skulle minska ridderligheten
            och den goda seden i fråga om intagande av genmälen förefaller
            alldeles ogrundat. Tvärt- om torde ett lagstadgande befästa en
            allmän uppfattning, att en tidning bör i görligaste mån intaga
            i hyfsad form avfattade repliker. Inte heller skälet att missnöjet
            i allmänhet skulle gälla den beriktigandet åtföljande redaktionella
            kommentaren kan anföras mot genmälesrätten. Så pass bildad och
            självstän- dig är den opinionsskapande läsekretsen, att den mycket
            väl kan se, när en tidning försöker svänga sig eller slingra sig
            från att erkänna medvetet eller omedvetet givna oriktiga faktiska
            uppgifter. Men för att opinionen skall kun- na hava ledning för
            sitt omdöme, fordras möjlighet för den i tidningen om- nämnda
            parten att tydligt och klart inför samma tidnings läsekrets relatera
            fakta. Vi uttala oss därför till förmån för införandet av en till
            beriktigande av faktiska uppgifter begränsad genmälesrätt. Slutligen
            må i detta sammanhang ett annat och med det föregående besläktat
            spörsmål beröras. Som bekant stadgas i nuvarande T. F., $ 2, 4:0o,
            sjunde stycket, att en part äger rätt att, innan dom eller utslag
            fallit, publicera sina inlagor i tryck, men han blir då förpliktad
            att även publicera motpartens intyg Jämte domstolens utlåtande
            och ledamöternas i domstolen olika vota. Nu hän- der det ofta
            att tidningar för att ockra på sensationslystnaden och vinna lös-
            nummerköpare på tidningsaffischerna med braskande typografisk
            utstyrsel för- kunna t. ex. »Känd advokat anmäld för förskingring»
            eller »Domare anmäld för J. O.». I tidningen, ofta å dess första
            sida, förekommer en med liknande utstyrsel försedd artikel i ämnet.
            Förhållandet kan då vara det, att vederbö- rande domare eller
            advokat blivit utsatt för en kverulants obefogade eller lik- giltiga
            anmälningar eller åtgärder. Någon vecka eller någon månad efter
            med- delar samma tidning i petitnotis, att den åtalade frikänts,
            anmälan blivit åter- tagen eller att J. O. lagt anmälan utan åtgärd
            till handlingarna. Stundom meddelar tidningen, som då förlorat
            intresset för det i och för sig likgiltiga fallet, inte alls utgången
            av den ifrågavarande aktionen. Man kan därför ifrågasätta, om
            det inte vore lämpligt stadga, att därest en tidning omnämner
            anmälan till åklagarmyndigheter, åtal o. dyl., skall den också
            vara skyldig att på samma sida och med liknande typografisk utstyrsel
            omnämna ärendets slut- liga utgång och resultat. Vi övergå därefter
            till ansvarighetsreglerna. Viktigast på detta område Sy- nes oss
            vara frågan om anonymitetsrättens bibehållande, särskilt då det
            gäller medarbetare i periodisk skrift, och vidare avskaffande
            av det nuvarande syste- met med s. k. ansvaringar, d. v. s. att
            såsom ansvariga utgivare för periodiska skrifter fungera personer,
            som inte hava något eller relativt litet med den ifrå- gavarande
            skriftens ledning att göra. Vi anse vidare, att anonymitetsrätten
            bör bibehållas, då det gäller artiklar
          </p>
          <pb facs="riksdagen-motions-pdf/data/1934/mot_1934__ak__156/mot_1934__ak__156-007.pdf"/>
          <fw xml:id="i-RufLreVsJFj6ffrPLtPxdq">
            Motioner i Andra kammaren, Nr 156. 9
          </fw>
          <p xml:id="i-GHNMvrDn7Fe4mJumJuto6H">
            och notiser i tidning eller tidskrift, men att för övrigt bevisningen
            om vem som är författare till tryckt, icke-periodisk skrift utan
            olägenhet kunde göras mindre formalistisk. Om den periodiska pressen
            skall fylla sin nyttiga funk- tion att upplysa allmänheten och
            att bidraga till att inte fakta undanhållas, torde anonymitetsrätten
            vara den bästa garantien för att en sådan uppgift skall kunna
            på ett rimligt sätt fyllas. Men därmed är man också inne på det
            s. k. ansvaringssystemet. Man be- höver inte spilla många ord
            därpå. Systemet torde numera allmänt anses vara förkastligt. Ansvaret
            för innehållet i periodisk skrift bör åligga den verklige huvudredaktören,
            och det bör vara tillåtet att med fri bevisning styrka vem denne
            är. Vi skola inte här ingå på en närmare diskussion av hur reglerna
            i detalj böra utformas. Det kan dock omnämnas, att ett enligt
            vår mening beaktansvärt förslag är, att som 1912 års kommitterade
            föreslå, den utsedde huvudredaktören inte svarar för vad som publiceras
            under hans sjukdom, semester eller under perioder, då han av andra
            skäl är förhindrad att sköta sin post. I sådana fall bör huvudredaktören
            utse en ställföreträdare, som har att ansvara för tidningens eller
            tidskriftens ledning. ' Särskilt bör också nämnas att den, som
            en gång varit verklig huvudredaktör, men som vid tiden för den
            brottsliga artikeln är det endast till namnet och inte till gagnet,
            inte skall anses som den i lagens mening ansvarige. Övervakningsmyndigheten
            bör överflyttas från chefen för justitiedeparte- mentet till justitiekanslern.
            Men för att denne på ett självständigt sätt och oberoende av tillfälliga
            politiska regimer skall kunna följa lagstadgandenas anda och mening
            bör justitiekanslern såsom ämbetsman vara oavsättlig och följaktligen
            inte — som nu är förhållandet — tillhöra de s. k. förtroende-
            ämbetsmännens kategori. Man bör inte ens kunna misstänka, att
            justitie- kanslern i strid med egen uppfattning underlåtit eller
            vidtagit åtgärder på befallning av en partiregering, vars önskemål
            föranletts av politisk-taktiska skäl. En betänklig sida av nu
            rådande praxis i fråga om åtals väckande i tryckfrihetsmål är
            den, att allmän åklagare väcker dylikt som regel endast då justitieministern
            eller hans ombud förordnat om kvarstad å skriften 1 fråga. Härigenom
            har det reella åtalsbeslutet kommit att fattas av justitieministern,
            tyvärr ofta mera efter politiska än rättsliga hänsyn. Därigenom
            att, såsom vi föreslå, övervakningsmyndigheten överflyttas till
            justitiekanslern, vilken dessutom, som i annan motion föreslås,
            erhåller s. k. fullmaktstjänst, över- vinnes denna brist i vår
            rättstillämpning. Det återstår slutligen att säga några ord om
            den nuvarande tryckfrihets- processen. Även här anses allmänt
            och med rätta det rådande systemet såsom mindre tillfredsställande.
            De jurymän, som utses av parterna, komma med- vetet och ännu oftare
            omedvetet att känna sig som ombud för respektive part och anse
            sig hava att i juryn föra dennes talan. Särskilt torde detta gälla
            de jurymän, som utses av svaranden. Att ett sådant sakernas tillstånd
            är olämp- ligt borde utan vidare inses. Därest juryn anses böra
            överhuvud taget bibehållas, torde man i allmänhet vara benägen
            för en reform, som går ut på att juryn i sin helhet utses av dom-
          </p>
          <pb facs="riksdagen-motions-pdf/data/1934/mot_1934__ak__156/mot_1934__ak__156-008.pdf"/>
          <fw xml:id="i-PRKFvFka9UdT3542GzHyAh">
            10 Motioner i Andra kammaren, Nr 156.
          </fw>
          <p xml:id="i-RdchxfiNmokSyqxCo1r4VN">
            stolen. Kommitterade 1912 föreslogo, att vissa domstolar skulle
            upprätta listor å personer, som under viss tidrymd voro förpliktade
            att vara jurymän i tryckfrihetsmål, och att, då rättegång i sådana
            mål ägde rum, skulle efter förhandlingarnas avslutande genom lottning
            ur jurykåren uttages sexton per- soner, varvid vardera parten
            ägde att utan anförande av skäl utesluta tre. Om samtliga sålunda
            utsedda tio juryledamöter inställde sig till tjänstgöring, skulle
            en av dem utlottas. Juryns antal skulle alltså liksom nu vara
            nio. Detta förslag innebar på denna punkt otvivelaktigt en förbättring.
            Vi vilja emellertid för vår del ifrågasätta, huruvida icke jurysystemet
            i dess helhet helt bör avskaffas. Detta system, som för övrigt
            är främmande för svensk rätt, har ofta visat sig otillfredsställande,
            genom det spel det lämnat åt rena tillfälligheter, affektbetonade
            stämningar och personliga hänsyntstaganden samt den på grund härav
            framträdande högst betänkliga bristen på kontinuitet 1 rättstillämpningen.
            Därest jurysystemet emellertid icke anses böra helt avskaffas,
            synes det oss likväl böra övervägas, huruvida icke detta kan ske
            partiellt, d. v. s. beträffande de tryckfrihetsmål, där jurysystemets
            olämp- lighet är mest uppenbar. Under åberopande av vad vi här
            ovan anfört få vi härmed hemställa,
          </p>
          <p xml:id="i-8eBCSVyvuJXPHLSUkEL8Jb">
            att riksdagen i skrivelse till Kungl. Maj:t måtte begära, det
            Kungl. Maj:t snarast ville för riksdagen framlägga de förslag
            till ändringar i T. F., ävensom därav betingade änd- ringar i
            R. F. och allmän lag, vilka i ovanstående riktlinjer för en reform
            av tryckfrihetslagstiftningen angivits och mo- tiverats.
          </p>
          <p xml:id="i-L5yKsFceoc8DfZEjXZBZq6" type="date">
            Stockholm den 23 januari 1934.
          </p>
          <div xml:id="i-AgXEDdkDrASFB7eTsKuKEM" type="signatureBlock">
            <p xml:id="i-KthacnrzvmwZy4G8YSwEZu" who="i-SfDZtdC5fgukcXJsiu8J9U" type="signature">
              Ivar Anderson
            </p>
            <p xml:id="i-MDsVkJRoCwVwYSHdZgTvLX" who="i-GeMD7gW89TWx85q2X1f9sz" type="signature">
              John Gustafsson
            </p>
            <p xml:id="i-CBTFWyNjSBMVHoo9QqKXUL" who="unknown" type="signature">
              Ernst V Olsson Välsnäs
            </p>
            <p xml:id="i-8vtSkuPCDZFjWmwfsqK2U3" who="unknown" type="signature">
              i Staxäng
            </p>
          </div>
          <p xml:id="i-9TGWUR8em2ipYb278yhaLe">
            Gösta Liedberg. Alf Meyerhöffer. C. Gösta Jacobsson.
          </p>
        </div>
      </div>
    </body>
  </text>
</TEI>
