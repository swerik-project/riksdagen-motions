<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00330">
  <teiHeader>
    <fileDesc>
      <titleStmt>
        <title>Nationella minoriteter – medie- och inflytandefrågor m.m.</title>
        <author corresp="i-5CH7vHLGXLfDB5Tn7xx95V">av Siv Holma m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationella minoriteter – medie- och inflytandefrågor m.m.</title>
          <idno type="rdwebb">GV02K330</idno>
          <rs type="number">K330</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K330/text</ref>
          <ref type="dokument_url_html">http://data.riksdagen.se/dokument/GV02K330</ref>
          <ref type="dokumentstatus_url_xml">http://data.riksdagen.se/dokumentstatus/GV02K330</ref>
          <ref type="doc">http://data.riksdagen.se/fil/1FAFAE6A-E28E-4523-A134-5F3EBBB26BA0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-P8pjp5VsoVoP4TJ3WeBeqp" type="signed"/>
        <correspContext corresp="i-P8pjp5VsoVoP4TJ3WeBeqp">
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-Eebk2Xqbi4P2fYmjCbW9v8" type="referral">
          <date when="2007-10-16"/>
        </correspAction>
        <correspAction xml:id="i-Duhvw9PRpcP65a94CjbhKS" type="dismissal">
          <date when="2007-10-16"/>
        </correspAction>
        <correspAction xml:id="i-LYq5vMu6AhN9dU5HWCeq99" type="numbering">
          <date when="2007-10-05"/>
        </correspAction>
        <correspAction xml:id="i-2g5KM3ftCwFU6UHR5kfAU4" type="submission">
          <date when="2007-10-04"/>
        </correspAction>
        <correspAction xml:id="i-W8B32Z6sHPPcxRNgW1aVDp" type="transfer">
          <date when="2007-10-03"/>
        </correspAction>
        <correspAction xml:id="i-8D7MVPxnpcanYnkeYcJxvc" type="assigned"/>
        <correspContext corresp="i-8D7MVPxnpcanYnkeYcJxvc">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JcMH1KXqaqfLVBJwKzX9J1" type="motBody">
        <div xml:id="i-GVLiak4PNmA6m9pjZBEDVU" type="motProposal" subtype="förslag">
          <head xml:id="i-12Ba8gU4pEKLDqpuCmvMHA">
            1 Förslag till riksdagsbeslut
          </head>
          <list xml:id="i-5mdeyzsPDeYjxrbwFZjFGV" style="ol">
            <item xml:id="i-8279nK3WSdJR2UoVE7qZD1">
              Riksdagen tillkännager för regeringen som sin mening vad som
              anförs i motionen om att utöka sändningarna av finsk tv till att
              även täcka Norrbotten. 1
            </item>
            <item xml:id="i-P2raGAuCfcG7ypD8JUnEy8">
              Riksdagen tillkännager för regeringen som sin mening vad som
              anförs i motionen om att utreda hur sändningarna av finsk tv på
              sikt ska kunna utvidgas till att täcka hela landet. 1
            </item>
            <item xml:id="i-VFyNCFLxdyEVdgD8TacxDW">
              Riksdagen tillkännager för regeringen som sin mening vad som
              anförs i motionen om att i beredningen av betänkandet Mångfald
              och räckvidd pröva frågan om gränsöverskridande samarbete om tidningar
              på nationella minoritetsspråk.
            </item>
            <item xml:id="i-FFAmfWZeYMJczxtCd3XLQe">
              Riksdagen tillkännager för regeringen som sin mening vad som
              anförs i motionen om att formalisera dialogen mellan public service
              och de nationella minoriteternas riksorganisationer. 1
            </item>
            <item xml:id="i-KHGnLJ6cTyYqt7vUZs5gqh">
              Riksdagen tillkännager för regeringen som sin mening vad som
              anförs i motionen om att uppmärksamma tioårsjubileet av Europeiska
              språkstadgan. 1
            </item>
          </list>
          <p xml:id="i-NFpUzM3NGNCeDHqE9qbu67">
            1 Yrkandena 1, 2, 4 och 5 hänvisade till KrU.
          </p>
        </div>
        <div xml:id="i-D3EkbHWQ1qQ4ujDZ76i6Ra" type="motContent">
          <head xml:id="i-EzamsuPHg6mDdT5iwVaRMs" type="h1">
            2 Inledning
          </head>
          <p xml:id="i-Nw7edRaKRtjpmXkpt1Uo8M">
            Minoritetspolitiken är sedan 2000 ett eget politikområde och
            grundas på riksdagens beslut hösten 1999 om åtgärder för de nationella
            minoriteterna och inriktning av en minoritetspolitik (prop.1998/99:143).
            Den nationella minoritetspolitiken inrättades som en följd av
            att Sverige ratificerade två Europarådskonventioner, nämligen
            den europeiska stadgan om landsdels- eller minoritetsspråk (minoritetsspråkskonventionen)
            och ramkonventionen om skydd för nationella minoriteter (ramkonventionen).
          </p>
          <p xml:id="i-8cZJhya3AvrwbeAPiFyPK6">
            De nationella minoriteterna är samer, som också är ett urfolk,
            sverigefinnar, tornedalingar, romer och judar. De språk som omfattas
            är samiska (alla former), finska, meänkieli, romani chib (alla
            former) och jiddisch.
          </p>
          <p xml:id="i-63hsNPCpHK5nE3SgoBFkDX">
            I budgetpropositionen för 2007 kommenterades under utgiftsområde
            1, Rikets styrelse, politikområde Minoritetspolitik (avsnitt 8.4.2
            Insatser utanför politikområdet) Presstödskommitténs betänkande
            Mångfald och räckvidd (SOU 2006:8) med bl.a. förslag för att underlätta
            etablerandet av dagstidningar på samiska respektive meänkieli.
            Även propositionen om radio och tv i allmänhetens tjänst nämndes.
            Där säger man bl.a. i de övergripande riktlinjerna att de nationella
            minoritetsspråken ska även fortsättningsvis vara ett prioriterat
            område och att tillgängligheten ska fortsätta att förbättras.
            Vidare nämndes två slutbetänkanden inom det samepolitiska området.
            Samernas sedvanemarker (SOU 2006:14) och Jakt och fiske i samverkan
            (SOU 2005:116). Därutöver hade ett utkast till en samisk konvention
            tagits fram.
          </p>
          <p xml:id="i-NgzgjpfqNQTpHgua6W6Kv">
            Regeringen skrev i budgetpropositionen för 2007 angående samtliga
            dessa frågor att de var under beredning. I årets upplaga av budgetpropositionen,
            politikområdet Minoritetspolitik, nämns ingenting om detta. Det
            kan tolkas som att minoritetspolitiken begränsas till att enbart
            gälla språkfrågor. Regeringen redogör i budgetpropositionen för
            2008 för sitt arbete med utredning om finska och sydsamiska språken
            (Ju2004:01) och slutbetänkandet Att återta mitt språk (SOU 2006:19).
            Dessa frågor håller regeringen för närvarande på att bereda.
          </p>
          <p xml:id="i-WhVwggBvuPf2jnSfxjWR5s">
            Vänsterpartiet skrev i oktober 2006 en partimotion om nationella
            minoriteter. Huvuddelen av motionens förslag har ännu inte behandlats
            av riksdagen. Det är förslag som handlar om grundlagsskydd för
            nationella minoriteter, om att en analys behöver göras av vad
            det kostar att genomföra nationella minoritetspolitikens intentioner,
            att tydliggöra det kommunala och regionala ansvaret för nationella
            minoritetspolitikens genomförande, att analysera varje nationell
            minoritetsgrupp för sig i förhållande till de konventioner man
            skrivit under och om statens informationsförpliktelser. Vänsterpartiet
            vidhåller sina yrkanden och avvaktar riksdagens behandling av
            förslagen.
          </p>
          <p xml:id="i-APm278UZywSi1YocWwF43P">
            I årets budgetmotion återkommer Vänsterpartiet med förslag på
            höjda anslag på följande områden:
          </p>
          <list xml:id="i-WyNvh4of7iapJQFrGyjQ2f" style="ul">
            <item xml:id="i-KTS479hCLS2qgfc85cvUnm">
              Öka det statliga stödet till nationella minoriteters riksorganisationer.
              Regeringen avsätter 4 miljoner kronor till den romska delegationen
              under 2008 och 2009. Det tycker Vänsterpartiet är positivt men
              föreslår ytterligare medel till de övriga minoriteternas riksorganisationer.
              Vi föreslår i motion 2007/08:K314 för utgiftsområde 17 Kultur,
              medier m.m. en förstärkning på 3 miljoner kronor för att organisationerna
              ska klara av att föra en meningsfull dialog med beslutsfattare
              på riksnivå.
            </item>
            <item xml:id="i-8gMxxSSou94YL1bV5Ntc82">
              Förstärk med 2 miljoner kronor anslaget till de nationella minoriteterna
              för internationell samverkan, fördelat på 1 miljon kronor till
              Sweblul (Swedish Bureau for Lesser Used Languages) och 1 miljon
              kronor till de nationella minoritetsorganisationerna för egna
              initiativ till kunskaps- och erfarenhetsutbyte i internationell
              samverkan. Sweblul är den enda organisationen där samtliga nationella
              minoriteter i Sverige är representerade i. I dag drivs den på
              ideell basis. Pengar för detta äskas i motion 2007/08:K314.
            </item>
            <item xml:id="i-Jx236cv2wkoh4STbds8M5h">
              Höj kulturanslagen med 25 miljoner kronor riktade till de nationella
              minoriteternas språk och kultur. Statens kulturråd fördelade cirka
              8 miljoner kronor 2006 till nationella minoriteters kultur och
              språk. 14 miljoner går dessutom till samisk kultur och samiska
              organisationer via Sametinget. Vänsterpartiet vill dels permanenta
              och dels förstärka anslagen till kultur och språk. Vi anslår i
              motion 2007/08:Kr279 2 miljoner kronor för att inrätta en sverigefinsk
              bibliotekslånecentral och begär att man under regeringens anslag
              för filmstöd avsätter 3 miljoner kronor till att börja bygga upp
              ett resursfilmcentrum, Film i Sameland och Tornedalen.
            </item>
          </list>
          <head xml:id="i-X3U6Lx9iZtKXGUnuSWFSvf" type="h1">
            3 Utbyte av tv-sändningar mellan Sverige och Finland
          </head>
          <p xml:id="i-KacCpBLkYGWE2YC1ngF6VD">
            Finland gick över till digitala tv-sändningar den 31 augusti
            2007. I norra delarna av landet finns s.k. förvaltningsområden
            för det finska språket. De berörda kommunerna är Kiruna, Gällivare,
            Pajala, Övertorneå och Haparanda. Med det analoga systemet kunde
            stora delar av Norrbotten ta del av två finska tv-kanaler tack
            vare det så kallade spillet. Med digitaliseringen försvann denna
            möjlighet i länet förutom i det närmaste området längs gränsen
            SverigeFinland.
          </p>
          <p xml:id="i-9SS3Vrt97GfHv9xcKnuzFX">
            Regeringen anslår i budgetpropositionen 2008 medel på 21 miljoner
            kronor under utgiftsområde 17 anslag 27:2 för att finansiera kostnader
            för utbyte av tv-sändningar mellan Sverige och Finland. Det svenskfinska
            tv-utbytet bedrivs i enlighet med principen om ömsesidighet. I
            samband med att Sverige och Finland gick över till digitala marknätssändningar
            fördelas anslaget från och med 2007 mellan två parter: Sverigefinska
            Riksförbundet och Sveriges Television AB.
          </p>
          <p xml:id="i-V3aCxoB1MVXmWnLmGdLisW">
            Regeringen gav i december 2006 Sverigefinska Riksförbundet tillstånd
            att bedriva utsändningar under 2007. Sändningstillståndet avser
            sedan mars 2007 digital sändningsteknik. Från och med mars har
            sändningsområdet vidgats till att utöver sändare i Stockholm också
            avse sändare i Västerås och Uppsala.
          </p>
          <p xml:id="i-4AafNZSNyDWvk1TMEsFHaN">
            Vänsterpartiet menar att regering och riksdag har ett särskilt
            ansvar för det så kallade förvaltningsområdet för sverigefinnar
            och finska språket i Norrbotten. Vi anser att den nationella minoritetspolitiken
            ska innehålla möjligheten för finsktalande och de som förstår
            finska i Norrbotten att se finska tv-program.
          </p>
          <p xml:id="i-tZT931XRgfnXdm1q7qNxB">
            Vi avsätter 10 miljoner kronor i vår budgetmotion för utgiftsområde
            17, 2007/08:Kr279, för att utöka utbytet av tv-sändningar mellan
            Sverige och Finland. Pengarna är i första hand avsedda att täcka
            upphovsrättskostnader. Vi föreslår att sändningarna, som numera
            täcker Stockholm, Västerås och Uppsala, utökas till att gälla
            även Norrbotten eftersom länet har en stor andel finsktalande
            invånare. Detta bör riksdagen som sin mening ge regeringen till
            känna.
          </p>
          <p xml:id="i-JFpYFhdrMEMUs5r4tWUrGa">
            På sikt bör sändningarna utökas till att täcka hela landet. Denna
            utvidgning bör regeringen skyndsamt utreda. Detta bör riksdagen
            som sin mening ge regeringen till känna.
          </p>
          <head xml:id="i-4jhcdRYFQAFbFVCrWM98SD" type="h1">
            4 Dagstidningar på samiska och meänkieli (tornedalsfinska)
          </head>
          <p xml:id="i-FNEZPmQ3VJQyCXA7gAUCVW">
            Presskommitténs betänkande Mångfald och räckvidd (SOU 2006:8)
            innehöll bl.a. förslag för att underlätta etablerandet av dagstidningar
            på samiska respektive meänkieli.
          </p>
          <p xml:id="i-LTAoTjiNxtVAAjgsF758w1">
            Samiska och tornedalska företrädare diskuterar f.n. olika förslag
            till nya gränsöverskridande lösningar på hur man i samarbete mellan
            Norge, Finland och Sverige ska kunna etablera tidningar på de
            nationella minoritetsspråk som talas inom denna del av Nordkalotten.
            I regeringens beredning av betänkandet Mångfald och räckvidd borde
            detta samarbetsprojekt prövas. Detta bör riksdagen tillkännage
            för regeringen som sin mening.
          </p>
          <head xml:id="i-UP9kkAsCswcEJHnzUGRSxz" type="h1">
            5 Dialog mellan public service och nationella minoriteter
          </head>
          <p xml:id="i-QACR36m2n8qS7xjm6KHEuN">
            I de övergripande riktlinjerna för radio och tv i allmänhetens
            tjänst anges vad som ska gälla under tillståndsperioden. Bland
            annat sägs det att de nationella minoritetsspråken även fortsättningsvis
            ska vara ett prioriterat område och att tillgängligheten ska fortsätta
            att förbättras.
          </p>
          <p xml:id="i-KhbhWxTh1Fm1VY2DGWzcWN">
            För att de nationella minoriteterna ska kunna ta sitt ansvar
            i dialogen med beslutsfattare på riksnivå måste deras organisationer
            garanteras ekonomiska och personella resurser. I motion 2007/08:K314
            föreslår vi därför att anslaget till de nationella minoriteternas
            riksorganisationer utökas med 3 miljoner kronor för att klara
            av detta.
          </p>
          <p xml:id="i-M1vXKgpgnBN9YFvfkLSLPi">
            För att tillgängligheten till de nationella minoritetsspråken
            ska förbättras bör formerna för en dialog mellan parterna formaliseras.
            Detta bör riksdagen som sin mening ge regeringen till känna.
          </p>
          <head xml:id="i-6eXDBReyq8ryjzXCU3HCvE" type="h1">
            6 Europeiska språkstadgan tioårsjubileum
          </head>
          <p xml:id="i-U2FR3NVSDDwekmrrgkfNZP">
            I Europa finns det drygt 40 miljoner människor som talar ett
            minoritetsspråk. Första gången minoriteternas sångfestival Liet
            lavlut anordnades i Sverige var år 2006 i Östersund. Arrangörer
            för tävlingen var Sweblul, Estrad Norr, Liet Ynternasjonaal i
            Frisland, Saami Easterfestival i Kautokeino, Nordesía i Galicien
            och Sydsamiskt kulturcenter, Gaaltije. Det kom in 61 bidrag från
            25 minoritetsspråksområden i Europa.
          </p>
          <p xml:id="i-VMVgn9D2nKTzSszj4j6nxV">
            I september i år anordnades en uttagningsltävling i Pajala för
            att utse ett bidrag som skulle representera Östersjöländerna,
            de nordiska länderna och Karelen på minoriteternas melodifestival
            Liet lavlut 2008.
          </p>
          <p xml:id="i-B1oZnr3q38x9mrQX5646VC">
            Nästa år kommer denna uttagning att anordnas i Luleå. Europarådet
            önskar delta som en av arrangörerna till tävlingen. De ser Liet
            Lavlut som ett utmärkt praktiskt och framgångsrikt exempel på
            hur man kan utveckla minoriteternas språk och kultur. Europarådet
            har uttalat sig för att Liet Lavlut bör få status som ett officiellt
            europeiskt arrangemang.
          </p>
          <p xml:id="i-4SZEUdEaNDsdc6oWvNt1bs">
            Europarådet har tillskrivit regeringen och bett Sverige uppmärksamma
            tioårsjubileet av Europeiska språkstadgan med en språkkonferens
            efter sångtävlingen i Luleå. Vänsterpartiet föreslår att regeringen
            medverkar till att uppmärksamma tioårsjubileet av språkstadgan
            i Luleå. Detta bör riksdagen som sin mening ge regeringen till
            känna.
          </p>
        </div>
        <div xml:id="i-PAqAwKTpW95KaUSKtdd9n9" type="motSignatures">
          <list xml:id="i-AkS9DrJvcUJU7AjAEvrcJp">
            <item xml:id="i-Qy82mcXnYEKM53JJH2oP7h" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-A8qgSJ61vjwzPBEDXiU5cx" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-AMGecGnsDbtJ6efuFc4P8P" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-VJvGpYs4WcdFhKxhgRvhL7" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-W8uRh1YkWVzPWzmYEcPPz6" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-QJdPQLErPDDH8RF2oBqhik" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-6zaq7Z7JHw3Lmfi97o1rrq" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
