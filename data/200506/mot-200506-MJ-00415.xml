<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_415/mot_200506_MJ_415-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ415 pnr: v371
          </p>
          <p>
            Motion till riksdagen 2005/06:MJ415
          </p>
          <p>
            av Sven-Erik Sjöstrand m.fl. (v)
          </p>
          <p>
            Genetiskt modifierade organismer (GMO)
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att allmänhetens inställning bör överordnas
            handelsintressen och att regeringen därför inom EU bör verka för
            att EU skall vara en GMO-fri zon. 2. Riksdagen tillkännager för
            regeringen som sin mening vad i motionen anförs om att Sverige
            skall verka för att nationell reglering av GMO- produktion och
            försäljning samt förbud mot GMO skall tillämpas. 3. Riksdagen
            tillkännager för regeringen som sin mening vad i motionen anförs
            om att Sverige skall tillämpa försiktighetsprincipen även för
            produktion, distribution och försäljning av GMO.
          </p>
          <p>
            Inledning
          </p>
          <p>
            Gentekniken har varit ifrågasatt ända från början. I dag tycker
            många att det är bra eller acceptabelt att den används för att
            ta fram nya läkemedel. Men mot ”genmat” är motståndet massivt,
            inte minst i Sverige. Trots de motstånd som finns bland konsumenter
            och producenter kommer inom kort GM-grödor att odlas i Sverige.
          </p>
          <p>
            Attityder till genetiskt modifierade organismer (GMO)
          </p>
          <p>
            Under våren 2005 arrangerade Jordbruksdepartementet och Nordiska
            ministerrådet ett seminarium om genmodifierade livsmedel, framför
            allt om allmänhetens inställning i Norden och Baltikum. Efter
            två dagars debatt i Stockholm kunde åhörarna dra en rad slutsatser:
          </p>
          <pb facs="riksdagen-motions-pdf/data/200506/mot_200506_MJ_415/mot_200506_MJ_415-0002.pdf"/>
          <p>
            2005/06:MJ415
          </p>
          <p>
            e Inställningen till genteknik har inte ändrats särskilt mycket
            på 30 år. Fortfarande anser många att det är som att spela rysk
            roulett med mänsklighetens framtid. e Motståndet är särskilt stort
            mot genteknikens användning på livsmedel. Varken tester eller
            kontrollsystem har haft någon lugnande effekt.
          </p>
          <p>
            Många kritiker ser gentekniken som ett redskap för stora multinationella
            företag. Trots det massiva motstånd som finns bland såväl konsumenter
            som producenter pågår från industrins håll en ständig argumentation
            för att få acceptans för genmodifierade livsmedel. Samtidigt växer
            odlingen av genmodifierade grödor utanför Europa lavinartat, framför
            allt i USA. I Sverige odlas ännu så länge genmodifierade grödor
            bara i fältförsök. De svenska odlarna och konsumenterna är tveksamma
            och det svenska jordbruket är i dag GMO-fritt. Ett antal genmodifierade
            grödor har nu godkänts för kommersiell odling inom EU och denna
            odling förekommer redan i Spanien och Tyskland.
          </p>
          <p>
            Konsumenternas inställning i strid med frihandelsprincipen
          </p>
          <p>
            På grund av konsumenternas negativa inställning till GMO inom
            EU har handelsrelationen mellan framför allt USA och EU påverkats
            starkt negativt. Europas konsumenter vill helt enkelt inte ha
            in genmodifierade livsmedel, trots att detta enligt WTO tolkas
            vara i strid med frihandelsprincipen. Istället ör att acceptera
            konsumenters och producenters inställning pågår ett stort arbete
            med att övertyga konsumenter och producenter om att riskerna med
            GMO är minimala. EU har under ett flertal år jobbat med att ta
            fram nya regelverk kring hur GMO ska få spridas för att vinna
            konsumenternas örtroende för GMO. Vänsterpartiet anser att allmänhetens
            inställning bör överordnas handelsintressen och att regeringen
            därför inom EU bör verka för att EU ska vara en GMO-fri zon. Detta
            ska ges regeringen till känna.
          </p>
          <p>
            Sveriges agerande inom EU
          </p>
          <p>
            Under sommaren skedde omröstning i ministerrådet kring ett förslag
            om att upphäva enskilda medlemsländers rätt att ha kvar förbud
            mot vissa GM- grödor. Sverige valde, istället för att rösta emot
            förslaget för en fortsatt nationell reglering, att lägga ned sin
            röst. Tack vare att andra länder inom EU röstade emot förslaget
            röstades förslaget ned och de nationella förbuden finns nu kvar.
            Sveriges inställning är dock att inte tillämpa nationella regler
            utan att följa EU:s linje.
          </p>
          <pb facs="riksdagen-motions-pdf/data/200506/mot_200506_MJ_415/mot_200506_MJ_415-0003.pdf"/>
          <p>
            Sveriges regering menar att den gemensamma lagstiftningen har
            förhandlats fram av medlemsländerna och är således en gemensam
            vilja inom unionen. Regeringen anser därför att det är viktigt,
            både ur ett trovärdighetsperspektiv och ur ett rättsligt perspektiv,
            att denna lagstiftning följs av medlemsstaterna. Detta är anledningen
            till att Sverige inte vill tillämpa den särskilda skyddsklausulen
            som innebär att enskilda länder kan välja att ha ett fortsatt
            stopp för vissa GM-grödor. Vänsterpartiet anser att Sverige ska
            verka för att nationell reglering av GMO-produktion och försäljning
            samt förbud mot GMO ska tillämpas. Detta ska ges regeringen till
            känna.
          </p>
          <p>
            Försiktighetsprincipen
          </p>
          <p>
            Om GMO innebär risker för hälsa och miljö är en fråga som diskuteras
            flitigt. Det finns trots allt bevis för att GM-grödor kan sprida
            sig till vilda arter, vilket i förlängningen skulle kunna få förödande
            konsekvenser på ekosystemen. Brittiska forskare har bland annat
            hittat vild åkersenap som är resistent mot bekämpningsmedel. Motståndskraften
            har växten fått från en modifierad gen, ursprungligen hemmahörande
            i genmodifierad raps som tidigare odlats på det fält där åkersenapen
            växte. Vänsterpartiet anser att det är anmärkningsvärt att den
            svenska regeringen väljer att inte vilja tillämpa den skyddsklausul
            som finns med motiveringen att den enbart ska kunna användas om
            bevis finns för att särskilda åtgärder bör vidtas. Svenska konsumenter
            litar inte på genmodifierade livsmedel. Det finns inte några garantier
            för att GMO inte innebär risker för hälsa och miljö. Sverige brukar
            i andra sammanhang argumentera starkt för att försiktighetsprincipen
            ska tillämpas: finns inte tillräckligt med kunskap bör vi minimera
            riskerna. Trots detta väljer svenska regeringen att följa EU:s
            lagstiftning. Handelsrelation går före människors åsikt och =
            inställning. Handelsrelation går före försiktighetsprincipen.
            Vänsterpartiet anser att Sverige ska tillämpa försiktighetsprincipen
            även för produktion, distribution och försäljning av GMO. Detta
            ska ges regeringen till känna.
          </p>
          <p>
            Stockholm den 30 september 2005
          </p>
          <p>
            Sven-Erik Sjöstrand (v) Owe Hellberg (v) Kjell-Erik Karlsson
            (v) Sten Lundström (v) Peter Pedersen (v) Karin Thorborg (v)
          </p>
          <p>
            2005/06:MJ415
          </p>
        </div>
      </div>
    </body>
  </text>
</TEI>
