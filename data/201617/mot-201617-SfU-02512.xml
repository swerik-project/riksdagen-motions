<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-02512">
  <teiHeader>
    <fileDesc>
      <titleStmt>
        <title>Hälso- och tuberkulosundersökning av immigranter</title>
        <author corresp="i-TKwDinNn4twnLieK52EXRu i-XRXtPdXG8Ahj3n8huVdjCn">av Björn Söder och Per Ramhorn (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2512 av Björn Söder och Per Ramhorn (båda SD)</title>
          <idno type="rdwebb">H4022512</idno>
          <rs type="number">2512</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H4022512/text</ref>
          <ref type="dokument_url_html">http://data.riksdagen.se/dokument/H4022512</ref>
          <ref type="dokumentstatus_url_xml">http://data.riksdagen.se/dokumentstatus/H4022512</ref>
          <ref type="docx">http://data.riksdagen.se/fil/DBF4B4C4-47BE-4419-94BC-257E77A26AC6</ref>
          <ref type="pdf">http://data.riksdagen.se/fil/F1E1EBD1-53E9-446E-A082-0B8C145F9F6F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EQ2LSFwMzzw7j6eBT8fCkP" type="signed"/>
        <correspContext corresp="i-EQ2LSFwMzzw7j6eBT8fCkP">
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-XRXtPdXG8Ahj3n8huVdjCn"/>
        </correspContext>
        <correspAction xml:id="i-CR4VjcAeccw4VYVdkvTpuU" type="submitted">
          <date when="2016-10-05"/>
          <time when="12:47:00"/>
        </correspAction>
        <correspAction xml:id="i-X9hH2shHuRAHUBTGt1nwPS" type="reviewed">
          <date when="2016-10-05"/>
          <time when="15:51:24"/>
        </correspAction>
        <correspAction xml:id="i-Fk4F4UWyatAbDJmpTEVE9i" type="referred">
          <date when="2016-10-14"/>
        </correspAction>
        <correspAction xml:id="i-LQRc6SDUFAVaifJCNSa4qA" type="assigned">
          <date when="2017-05-09"/>
          <time when="12:19:44"/>
        </correspAction>
        <correspContext corresp="i-LQRc6SDUFAVaifJCNSa4qA">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-2EbCPs166kGjwgYHoeNgmW" type="behandlas_i"/>
        <correspContext corresp="i-2EbCPs166kGjwgYHoeNgmW">
          <ref type="uppgift">2016/17:SfU4</ref>
          <ref type="ref_dok_id">H401SfU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU4</ref>
          <ref type="ref_dok_titel">Utgiftsområde 8 Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AbEsbWDSqR3bwTy4MPMogG" type="motHeader">
        <div xml:id="i-8i6NFnsmCCCNgan3F6JiJ" type="motTitle">
          Motion till riksdagen 2016/17:2512 av Björn Söder och Per Ramhorn
          (båda SD) Hälso- och tuberkulosundersökning av immigranter
        </div>
      </div>
      <div xml:id="i-7YzjLKXm24HXmx23sua4UU" type="motBody">
        <div xml:id="i-2tUu9ccoDBmozrFX2CdYco" type="motProposal" subtype="förslag">
          <head xml:id="i-JPXVJzgfgQdwCmfVDz65bc">
            Förslag till riksdagsbeslut
          </head>
          <list xml:id="i-NAgKxeCSny32sMH76zS3VG">
            <item xml:id="i-LH3xRLuG8MgH3YJUafJEq2" sortKey="Yrkande 1">
              Riksdagen ställer sig bakom det som anförs i motionen om att
              införa obligatoriska hälsoundersökningar för att upptäcka tuberkulos
              hos nyanlända immigranter och tillkännager detta för regeringen.
            </item>
          </list>
        </div>
        <div xml:id="i-YXfycvr7xpBKzoDcjp6ckj" type="motContent">
          <head xml:id="i-6dNaWxLJqEwqMrUksgG2b5" type="h1">
            Motivering
          </head>
          <p xml:id="i-Npb28wJq7FPSPfCTosUDub">
            En tredjedel av jordens befolkning beräknas bära på tuberkulosbakterien
            och vanligast är sjukdomen i Asien och Afrika. I många länder
            i dessa delar av världen har 80 procent av invånarna positiva
            utslag på tuberkulintest. Minst nio miljoner människor insjuknar
            varje år i aktiv tuberkulos och cirka två miljoner av dessa dör.
            Även andra regioner betraktas av Världshälsoorganisationen (WHO)
            som högriskområden och bland dessa finns bland andra delar av
            Syd- respektive Mellanamerika och Oceanien. Tuberkulos klassas
            som en allmänfarlig sjukdom, och då en person upptäcks vara smittad
            anses det vara av stor vikt att även anhöriga till den smittade
            testas och undersöks.
          </p>
          <p xml:id="i-XBSHhjsUkoyssi9PREgBBh">
            År 1975 upphörde den allmänna vaccineringen av barn i Sverige
            då man bedömde risken för smitta och spridning som låg i förhållande
            till biverkningsriskerna som vaccinet medförde. Dock har tuberkulos
            åter fått en förnyad aktualitet i Sverige och enligt Folkhälsoinstitutet
            (f.d. Smittskyddsinstitutet, SMI) har detta flera orsaker. Bland
            annat ser man allvarligt på sjukdomens koppling till hiv och aids,
            som påtagligt ökar mottagligheten hos människor för aktiv tuberkulos
            och är därmed en känd smittfaktor. Även undernäring pekas ut som
            en bidragande orsak till att fler smittas eftersom immunförsvaret
            starkt påverkas av näringsbrist och svält. Dessa faktorer tillsammans
            med de resistenta bakteriestammarna utgör en stor risk för världsbefolkningens
            hälsa.
          </p>
          <p xml:id="i-NUEu8yrbZXBNghPXpzDXf4">
            Tuberkulos har kontinuerligt ökat i Sverige sedan 2003. Bland
            de tbc-fall som upptäckts har andelen diagnostiserade utlandsfödda
            ökat och majoriteten av dessa var 2015 födda i Somalia, Etiopien
            och Eritrea – länder där tbc-spridningen är mycket stor. Numera
            ser vi även många nyanlända, främst ensamkommande barn och unga
            vuxna ifrån exempelvis Afghanistan, som bär på smittan. Flertalet
            av de som insjuknade år 2015 är relativt nyanlända unga vuxna.
            Faktum är att antalet tonåringar (ensamkommande flyktingar) med
            tbc har mer än dubblerats 2015 jämfört med 2014. Detta enligt
            uppgifter ifrån Smittskydd Stockholm (SLL). I Sverige diagnostiserades
            år 2010 18 fall av multiresistent tuberkulos (MDR) och samtliga
            var personer födda i andra länder. Av multiresistent tuberkulos,
            så kallad MDR-TB, anmäldes under 2014 femton fall jämfört med
            åtta fall under 2013. Under 2015 anmäldes totalt 835 nya fall
            av tuberkulos i Sverige, vilket är en ökning med 22 procent jämfört
            med året dessförinnan. 90 procent var födda i ett annat land.
          </p>
          <p xml:id="i-UHXzWr1n5MsrvyicR1PLwr">
            Problematiken med tuberkulos är synnerligen allvarlig och fler
            än 80 000 fall rapporteras varje år i Västeuropa. WHO har gått
            ut med en varning till Europa om att inte ta för lätt på riskerna,
            och den nuvarande spridningen av tuberkulos i Europa benämns av
            WHO som en pandemi då man menar att tusentals människor kommer
            att dö om inte hälsovårdsmyndigheterna får stopp på sjukdomens
            spridning. Mer än var tionde tbc-smittad person bär på de allvarligaste
            formerna av sjukdomen och av dessa beräknas hälften avlida på
            grund av att medicinering inte hjälper. Tuberkulos är en fråga
            om folkhälsa, och de varningar som inkommit bör tas på största
            allvar, dels av humana skäl, dels med anledning av de enorma kostnader
            och den stora vårdkonsumtion som ett tbc-utbrott i realiteten
            skulle medföra.
          </p>
          <p xml:id="i-FRHpmTqdiV1pX6UwaVQRty">
            Mot bakgrund av de fakta som framkommit från riksdagens utredningstjänst
            (RUT) (dnr 2011:956) och WHO får det anses konstaterat att den
            huvudsakliga anledningen till den ökade smittspridningen är en
            massiv utomeuropeisk invandring från högriskområden (se diagram).
            Därför är det positivt att hälsoundersökning finns att tillgå
            för dem som kommer till Sverige – någonting som även Folkhälsomyndigheten
            förespråkar. Ju förr man kan konstatera sjukdom, desto fortare
            kan man få till en effektiv smittspårning.
          </p>
          <p xml:id="i-SdwDVf1fdHToLNnA6M9QWh">
            Folkhälsomyndigheten konstaterar på sin hemsida att ”antalet
            fall beror helt på migrationsflödet från länder där tuberkulos
            fortfarande är vanligt. Nästan 50 procent insjuknar inom 1–2 år
            efter ankomst till Sverige och en klar majoritet inom 5 år. Detta
            understryker vikten av att nyanlända personer erbjuds hälsoundersökning
            tidigt efter ankomst till Sverige, särskilt gäller detta personer
            från högincidensländer för TB.”
          </p>
          <p xml:id="i-VHxg69LpKCSyVnUY3XPtvY">
            (Källa: Folkhälsomyndigheten, https://www.folkhalsomyndigheten.se/folkhalsorapportering-statistik/statistikdatabaser-och-visualisering/sjukdomsstatistik/tuberkulos/kommentarer-och-specialstatistik/2014/
            ).
          </p>
          <p xml:id="i-Edk16n2GX5RdMLyKgRYVYg">
            Folkhälsmyndigheten konstaterar också att ”den markanta ökningen
            av fall i åldersgruppen 15–19 år som noterades under andra halvåret
            2015 har hållit i sig och beror helt på den kraftigt ökade invandringen
            under 2015 då särskilt många i den åldersgruppen kom till Sverige
            (figur 1). Under första halvåret 2015 diagnostiserades 50 fall
            av TB i åldersgruppen 15–19 år varav endast hos en person född
            i Sverige. Under januari till juni 2016 har 104 fall diagnostiserats
            i samma åldersgrupp men även i år endast hos en person född i
            Sverige.” Källa: Folkhälsomyndigheten. (https://www.folkhalsomyndigheten.se/folkhalsorapportering-statistik/statistikdatabaser-och-visualisering/sjukdomsstatistik/tuberkulos/).
          </p>
          <p xml:id="i-W5G4Mz1VMszbyo5ESWDFQE">
            Det problematiska är dock att det är frivilligt för nyanlända
            att genomgå hälsoundersökning, och om en tbc-smittad nyanländ
            avstår kan det få mycket allvarliga konsekvenser för dennes omgivning.
            Enligt SKL minskade andelen av de asylsökande som hälsoundersöktes
            från 60 procent 2008 till att 2010 endast omfatta 42 procent.
            2014 genomgick 44 procent en hälsoundersökning. 2015 undersöktes
            ändå färre, endast 39 procent av de nyanlända. Det är sålunda
            en minskning på hela 5 procent jämfört med 2014, vilket redan
            då var ett alltför lågt deltagande i hälsoundersökningar. Källa:
            SKL, ”Hälso- och sjukvård åt asylsökande under år 2015” (http://skl.se/download/18.2864878c15738051607ff16/1474542122794/PM-HprocentC3procentA4lso-o-sjukvprocentC3procentA5rd-asylsprocentC3procentB6kande-2015-med-tabellbilaga.pdf).
          </p>
          <p xml:id="i-7EgQoMkBWAGMDs1hUDvfPh">
            De flesta som är smittade med tbc bär på en asymtomatisk infektion,
            vilket innebär att man inte har en aktiv sjukdom och därmed också
            helt kan sakna märkbara symptom. Givetvis kan detta leda till
            att smittade individer avböjer undersökning i tron att hälsan
            är god. Ett annat skäl till att avstå hälsoundersökning är att
            tuberkulos i många länder är en skambelagd sjukdom på grund av
            dels kopplingen till hiv/aids, dels religiösa föreställningar
            om sjukdomen. Vem som helst kan vara mottaglig för smitta och
            att upptäcka latent tuberkulos i tid är mycket viktigt för arbetet
            mot tbc-spridning och för att den drabbade i ett så tidigt skede
            som möjligt ska få rätt behandling.
          </p>
          <p xml:id="i-44T9QuN6GGFEwHgt264mpG">
            Det är inte av något skäl godtagbart att nyanlända immigranter
            har rätt att avstå hälsoundersökning när de kommer till Sverige.
            Viktigast är människoliv, folkhälsa och att förebygga det enorma
            lidande som sjukdomen för med sig för såväl drabbade som anhöriga.
          </p>
          <p xml:id="i-QZ3Rgh5jdyJiJskuWiQ3Eq">
            Källor:
          </p>
          <head xml:id="i-K42YHF6Xt96EcxuPGAcihn" type="h1">
            Riksdagens utredningstjänst dnr 2011:956, WHO och SMI.
          </head>
          <head xml:id="i-EkCcA4zBuNZqRf6yQ7Qvqa" type="h1">
            Folkhälsomyndigheten (se relevanta länkar i texten ovan).
          </head>
          <p xml:id="i-P87Q6Y8CfWqKN9YasedBDj">
            Källa avseende incidensländer: https://www.folkhalsomyndigheten.se/documents/smittskydd-sjukdomar/vaccinationer/risklander-tuberkulos-enligt-who-rapport.pdf.
          </p>
          <p xml:id="i-Rkt7WARxpoHPJ1Pp5ouhto">
            Smittskydd Stockholm (SLL): http://www.vardgivarguiden.se/behandlingsstod/smittskydd/dokument/statistik/tuberkulos/helar-2015/.
          </p>
        </div>
        <div xml:id="i-Bts6VEWhhSu16zjKAzznJj" type="motSignatures">
          <list xml:id="i-KyFQXYGATnxDE4ctqhbMgf">
            <item xml:id="i-3LZijUS6ZNtrHHKcTMQXqv">
              Björn Söder (SD)
            </item>
            <item xml:id="i-XEbGrQ3TKEBu2dxjvQ6bZ2">
              Per Ramhorn (SD)
            </item>
          </list>
        </div>
      </div>
    </body>
  </text>
</TEI>
