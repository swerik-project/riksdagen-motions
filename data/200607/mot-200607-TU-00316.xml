<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00316">
  <teiHeader>
    <fileDesc>
      <titleStmt>
        <title>Kommunikationerna i Roslagen</title>
        <author corresp="i-XcAqMe3ntVBboWUxqACfz">av Gunnar Andrén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunikationerna i Roslagen</title>
          <idno type="rdwebb">GU02T316</idno>
          <rs type="number">T316</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T316/text</ref>
          <ref type="dokument_url_html">http://data.riksdagen.se/dokument/GU02T316</ref>
          <ref type="dokumentstatus_url_xml">http://data.riksdagen.se/dokumentstatus/GU02T316</ref>
          <ref type="doc">http://data.riksdagen.se/fil/FAF52CB6-0BB1-466F-9A0B-7B06AF147760</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PrdM41QfTVaAyVPZ5NidEf" type="signed"/>
        <correspContext corresp="i-PrdM41QfTVaAyVPZ5NidEf">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-CUERAyxkFyd11sE53MZf6q" type="referral">
          <date when="2006-11-07"/>
        </correspAction>
        <correspAction xml:id="i-GSVbRz5yX4KHmMPXsJjFT9" type="dismissal">
          <date when="2006-11-07"/>
        </correspAction>
        <correspAction xml:id="i-TpGpgkFaiUipceSrutT7L" type="numbering">
          <date when="2006-11-01"/>
        </correspAction>
        <correspAction xml:id="i-WAvSaAaSCnJSXVuqVFyZoW" type="submission">
          <date when="2006-10-31"/>
        </correspAction>
        <correspAction xml:id="i-XyKSHGuN6FXLw6FB7veTug" type="transfer">
          <date when="2006-10-30"/>
        </correspAction>
        <correspAction xml:id="i-PivKEGTmiCRmzrDGwi7ord" type="assigned"/>
        <correspContext corresp="i-PivKEGTmiCRmzrDGwi7ord">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HXk787XHoFa2otdQsXCCAt" type="motBody">
        <div xml:id="i-DaauhYiKcc8m21oyqygQPN" type="motProposal" subtype="förslag">
          <head xml:id="i-A414LXHxhiTgBUBGat7BZP">
            Förslag till riksdagsbeslut
          </head>
          <list xml:id="i-9hwxJcwHWpaBxGgtvPVeHT" style="ol">
            <item xml:id="i-NP9AwGVg68V4DBScnYUJpD">
              Riksdagen tillkännager för regeringen som sin mening vad i motionen
              anförs om behovet av förbättrade kommunikationer inom Norrtälje
              kommun.
            </item>
            <item xml:id="i-Y4vbR7J7oEC3zraRmGjNkp">
              Riksdagen tillkännager för regeringen som sin mening vad i motionen
              anförs om att låta Banverket utreda frågan om järnvägsförbindelse
              till Kapellskär för ökade godstransporter.
            </item>
            <item xml:id="i-EtvjUkVBtX2qr6guZwsjde">
              Riksdagen tillkännager för regeringen som sin mening vad i motionen
              anförs om att ge Vägverket i uppdrag att förbereda Europaväg 18
              för motorvägsstandard också på det 18 km långa vägavsnittet RosenkällaSöderhall.
            </item>
            <item xml:id="i-EM7Fqtjz25iUvkSBC73m3t">
              Riksdagen tillkännager för regeringen som sin mening vad i motionen
              anförs om behovet av upprustning av riksväg 77.
            </item>
            <item xml:id="i-XebQNgA16ZQLhuMAExTv1H">
              Riksdagen tillkännager för regeringen som sin mening vad i motionen
              anförs om att ge Vägverket i uppdrag att förbereda kapacitets-
              och säkerhetshöjande åtgärder på länsväg 280 och riksväg 76 på
              sträckan RimboHallstavik.
            </item>
            <item xml:id="i-AKJVwT4QcpBk9vk2EGp25P">
              Riksdagen tillkännager för regeringen som sin mening vad i motionen
              anförs om att ge Vägverket i uppdrag att tillsammans med Norrtälje
              stad se till att Förbifart Norrtälje väster om nuvarande riksväg
              76 omgående kan påbörjas.
            </item>
            <item xml:id="i-J6ic6bAYpVw27gBzDYXkmj">
              Riksdagen tillkännager för regeringen som sin mening vad i motionen
              anförs om att ge Vägverket i uppdrag att förbereda kapacitets-
              och säkerhetshöjande åtgärder på länsväg 276.
            </item>
            <item xml:id="i-64saj1tPDAzxkZZfCZ4hoR">
              Riksdagen tillkännager för regeringen som sin mening vad i motionen
              anförs om betydelsen av färjor drivna av Vägverket för den bofasta
              befolkningen på öarna i skärgården i Norrtälje och andra kommuner
              där fasta landförbindelser saknas.
            </item>
            <item xml:id="i-HQNzZFJJV6iuFZ9dWZKf4s">
              Riksdagen tillkännager för regeringen som sin mening vad i motionen
              anförs om Sjöfartsverkets tolkning och tillämpning av EU:s sjösäkerhetsdirektiv
              för äldre fartyg mot bakgrund av dessas betydelse för turism och
              försörjningsmöjligheter i skärgården.
            </item>
          </list>
        </div>
        <div xml:id="i-BZq9NcxgF4YiPXVgQHCCHx" type="motContent">
          <head xml:id="i-6NmMb1iKWGYC6nKu9RpNJa" type="h1">
            Kommunikationerna i Roslagen
          </head>
          <head xml:id="i-G1fLQKvGaepkT6poXnkbWx" type="h1">
            Motivering
          </head>
          <p xml:id="i-BAtTSkJSV87mUXDxJMTWUr">
            De nordöstra delarna av Stockholms län, och här behandlas särskilt
            Norrtälje kommun som till ytan omfattar en tredjedel av hela Stockholms
            län, präglas liksom övriga delen av länet av stark befolkningstillväxt.
            Sedan den senaste stora organisationsförändringen inträffade i
            Stockholms län, bildandet av Stockholms läns landsting den 1 januari
            1971 har Stockholms län ökat sin befolkning med över 400 000 invånare,
            vilket motsvarar ungefär hela befolkningen i två svenska normalläns
            sammantagna befolkning. Norrtälje har hela tiden haft en ökande
            andel av denna befolkningsökning. Även om många förknippar Norrtälje
            med rekreation, sommar, semester och resor till Åland och andra
            delar av Finland från Kapellskär och Grisslehamn, bör genast noteras
            att i Hallstavik i norra delen av kommunen ligger en av Stockholms
            läns viktigaste industrier, med ett förädlingsvärde kring 5 miljarder
            kronor, alltså nära 15 miljoner kronor/driftsdag.
          </p>
          <p xml:id="i-KFqgBSUuLyFFgkCrW19deU">
            Ser vi till den demografiska utvecklingen från 1970 fram till
            2015 ser befolkningsökningen ut enligt nedan i Roslagsregionen,
            22 mil lång från Stocksundsbron i söder till Singö i norr (korrigerat
            för kommungränsändringar Vaxholm/Österåker):
          </p>
          <table xml:id="i-5KaL6dHsGS7LDnDoDhU26L">
            <row xml:id="i-E2AKf1R9mwcWVycdeR26ij">
              <cell>
                Kommun
              </cell>
              <cell>
                Invånare
              </cell>
              <cell>
                SCB- progno s
              </cell>
            </row>
            <row xml:id="i-R8sLFsQz4prZdgYCUdr8hW">
              <cell>
                1970
              </cell>
              <cell>
                1999
              </cell>
              <cell>
                2004
              </cell>
              <cell>
                2006
              </cell>
              <cell>
                2010
              </cell>
              <cell>
                2015/bas
              </cell>
              <cell>
                2015/hög
              </cell>
            </row>
            <row xml:id="i-V41tMrL4FkC2ZrXQcpBz4a">
              <cell>
                Täby
              </cell>
              <cell>
                38 892
              </cell>
              <cell>
                60 300
              </cell>
              <cell>
                60 422
              </cell>
              <cell>
                60 861
              </cell>
              <cell>
                62 333
              </cell>
              <cell>
                63 500
              </cell>
              <cell>
                68 500
              </cell>
            </row>
            <row xml:id="i-E4grFcEXvp1diPSaw5dzu9">
              <cell>
                Norrtälje
              </cell>
              <cell>
                38 348
              </cell>
              <cell>
                52 103
              </cell>
              <cell>
                54 436
              </cell>
              <cell>
                54 682
              </cell>
              <cell>
                60 286
              </cell>
              <cell>
                65 500
              </cell>
              <cell>
                68 500
              </cell>
            </row>
            <row xml:id="i-Xu1owanCd2HeAK6EXuXW4n">
              <cell>
                Österåker
              </cell>
              <cell>
                15 561
              </cell>
              <cell>
                33 581
              </cell>
              <cell>
                36 867
              </cell>
              <cell>
                37 700
              </cell>
              <cell>
                40 575
              </cell>
              <cell>
                44 500
              </cell>
              <cell>
                48 000
              </cell>
            </row>
            <row xml:id="i-KwZQ9DNAYggWaGDpJbfDdA">
              <cell>
                Danderyd
              </cell>
              <cell>
                27 705
              </cell>
              <cell>
                29 636
              </cell>
              <cell>
                30 100
              </cell>
              <cell>
                30 317
              </cell>
              <cell>
                30 086
              </cell>
              <cell>
                31 100
              </cell>
              <cell>
                32 000
              </cell>
            </row>
            <row xml:id="i-DRJkDrxYJKq7pdShQQA2Vq">
              <cell>
                Vallentuna
              </cell>
              <cell>
                12 739
              </cell>
              <cell>
                24 640
              </cell>
              <cell>
                26 889
              </cell>
              <cell>
                27 567
              </cell>
              <cell>
                29 339
              </cell>
              <cell>
                35 000
              </cell>
              <cell>
                37 500
              </cell>
            </row>
            <row xml:id="i-JvdPrUVK5CQaP1uGyb9pXV">
              <cell>
                Vaxholm
              </cell>
              <cell>
                4 829
              </cell>
              <cell>
                8 888
              </cell>
              <cell>
                9 904
              </cell>
              <cell>
                10 295
              </cell>
              <cell>
                11 619
              </cell>
              <cell>
                12 000
              </cell>
              <cell>
                13 000
              </cell>
            </row>
            <row xml:id="i-EMf4xF2pyq5JKXuhq7RwD9">
              <cell>
                Summa
              </cell>
              <cell>
                138 074
              </cell>
              <cell>
                209 148
              </cell>
              <cell>
                218 518
              </cell>
              <cell>
                221 422
              </cell>
              <cell>
                234 238
              </cell>
              <cell>
                251 500
              </cell>
              <cell>
                266 500
              </cell>
            </row>
          </table>
          <p xml:id="i-5xZKM3ELfReE6zqddordcR">
            Invånarantalet 1970, 1999 och 2004 avser den 31 december respektive
            år, 2006 avses senast tillgängliga SCB-siffra, den 30 juni 2006.
            Jämförelseprognosen för 2010 kommer från Statistiska centralbyrån
            (2002) och prognoserna från Stockholms läns regionplanekontor
            (2001) bygger i basalternativet på 1980-talets befolkningsökning
            på 13 00014 000 invånare per år, i högalternativet på 1990-talets
            ökningstakt på ca 20 000 invånare per år.
          </p>
          <p xml:id="i-8cKXe1gGakwHs3DuenBTMk">
            De sex kommunerna i nordöstra delen av Stockholms län, Roslagsregionen,
            hade 11,5 procent av länets invånare 1999 och 11,7 procent 2004.
            Om utvecklingen blir den antydda under de närmaste fem åren, alltså
            för perioden 20102015, kommer dock befolkningsökningen, särskilt
            i de tre nordligaste kommunerna Norrtälje, Vallentuna och Österåker,
            att bli andelsmässigt mycket större, i storleksordningen 1520
            procent. Tendensen är, jämfört med prognoserna från 2001, ökande.
            Fram till 2015 kan Norrtälje, Vallentuna och Österåker komma att
            öka med 35 00045 000 invånare, vilket motsvarar en icke obetydlig
            svensk stad.
          </p>
          <p xml:id="i-36R6xLsrGQboDdjsLx2tAb">
            Trafikvolymerna under dessa betingelser kommer att öka dramatiskt.
            Det är därför nödvändigt även för statsmakten att noga följa utvecklingen
            och bidra till att kommunikationssystemet byggs ut i en takt som
            gör att både näringsliv och boende blir mer än drägligt, dvs.
            gott. Av särskild vikt är dessutom att säkra elförsörjningen till
            Stockholms läns i särklass mest elkrävande industri, Holmens pappersbruk
            i Hallstavik.
          </p>
          <head xml:id="i-C9JynZU696yrp3KE6ES6tA" type="h1">
            Utbyggd tunnelbana i framtiden
          </head>
          <p xml:id="i-TZCEBpUFNbETr6mjZ26Av3">
            Det är lätt att konstatera att bristen på spårbunden trafik till
            de aktuella områ dena är skriande. Tunnelbanan går i dag inte
            längre norrut än till Mörby centrum i Danderyds kommun. För närvarande
            är, mot bakgrund av Storstockholms Lokaltrafiks mycket stora investeringsbehov
            i övrigt, en utbyggnad inte aktuell. Men i framtiden borde tunnelbanan,
            trots att inga planer i dag finns, utsträckas till åtminstone
            Arninge centrum norr om Täby centrum. En sådan utbyggnad skulle
            betyda att tunnelbanan skulle bli ett konkurrenskraftigt alternativ
            till främst bilen för 50 00080 000 arbetsresande dagligen.
          </p>
          <p xml:id="i-789cjrPwS8sx8y5VX3Sbn3">
            Enligt Storstockholms lokaltrafiks statistik är antalet påstigande
            som börjar sin tunnelbaneresa störst i Mörby centrum och Danderyds
            sjukhus av samtliga tunnelbanestationer. Antalet påstigande (2002)
            vid dessa två T-banestationer är en vintervardag 19 000, att jämföra
            med näst största påstigandestation, Ropsten, med sin Lidingöanslutning,
            med 15 000. Övriga ändstationer på tunnelbanan i Stockholmsområdet
            har långt färre antal påstigande: Hjulsta/Tensta 9 000, Akalla/Husby
            11 000, Hässelby Strand och Hässelby Gård 8 000, Norsborg/Hallunda/Alby
            13 000, Fruängen/Västertorp 10 000, Hagsätra/Rågsved 9 000 och
            Farsta med Farsta Strand 13 000.
          </p>
          <p xml:id="i-SwpKSg394jGGsvuixjzDKg">
            Till detta skall läggas att Tekniska högskolan med sina 41 000
            påstigande per dag (inkl. Roslagsbanan) är den största stationen
            i hela Stockholmsregionen bortsett från innerstadens T-banestationer
            från Östermalmstorg till Skanstull.
          </p>
          <p xml:id="i-XqWCUUC2jNGYdCssMBwF69">
            Endast T-centralen, Slussen, Fridhemsplan och Gullmarsplan tunnelbanenätets
            mest frekventerade avstigningsstationer är mer passagerartäta
            än Tekniska högskolan.
          </p>
          <head xml:id="i-CkvWhXmC6NbPSH96kscm3f" type="h1">
            Pendeltågstrafiken
          </head>
          <p xml:id="i-EGiBmhEnyeNRNUeXUn2obL">
            Anrika Roslagsbanan, som slutar just vid Tekniska högskolan,
            har rustats upp på ett förtjänstfullt sätt sedan mitten och slutet
            av 1990-talet till både Österåker och flera stationer i Vallentuna
            kommun, men utgör för huvuddelen av de boende i Roslagskommunerna
            inget alternativ till tunnelbana. Avgörande för upprustningen
            var beslutet att bygga ny bro över Stocksundet då spårkapaciteten
            1996/97 ökade från ett till två spår. En ökning som i praktiken
            är mycket större än de formella 100 procent det innebär. Den nya
            tågbron över Stocksundet är den mest framsynta investering som
            förekommit i Stockholmsregionen under en följd av år.
          </p>
          <p xml:id="i-RumXNemZF7ihBexUPQxkoz">
            Bortsett från Stockholms central är Östra station (Tekniska högskolan)
            Stockholmsområdets mest frekventerade pendeltågsstation.
          </p>
          <p xml:id="i-TfPJ6xtJKnyiDxCbN313qs">
            Folkpartiet stöder dessutom Projekt Roslagspilen, som innebär
            utbyggnad av spårbunden trafik längs Östersjökusten, förbi Åkersberga
            upp mot Norrtälje. Banverket bör ges i uppdrag att tillsammans
            med Storstockholms Lokaltrafik ta fram underlag, tillsammans med
            berörda kommuner Vallentuna, Österåker och Norrtälje för näringslivsutveckling,
            boende och resande via en snabbjärnväg med denna sträckning.
          </p>
          <head xml:id="i-2skGfuDHf3pupgMn6diRtn" type="h1">
            Busstrafik från Norrtälje
          </head>
          <p xml:id="i-Fv2wqK5trEazxvxhgFBdz9">
            Från Norrtälje går numera vardagar under de mest frekventerade
            resandetiderna bussar, oftast fullsatta, var femte eller tionde
            minut. Det handlar om tusentals arbetsresor varje dag i båda riktningarna.
          </p>
          <head xml:id="i-2LwjQ8XNuBqy4JqrZGJtZ4" type="h1">
            Kapellskär den växande hamnen
          </head>
          <p xml:id="i-4nLrorocHAYWCDSb2koLL3">
            Till allt detta bör läggas att hamnen i Kapellskär står för en
            oerhörd ökning av tung lastbilstrafik eftersom handelsförbindelserna
            mellan Sverige och främst Ryssland ökat dramatiskt jämfört med
            förhållandena före Sovjetunionens fall 1990. Godstransportdelegationen
            noterar i sitt slutbetänkande Godstransporter noder och länkar
            i samspel (SOU 2004:76) den starka utvecklingen av ro-ro-trafiken
            över hamnen i Kapellskär, som har haft och förväntas ha en mycket
            stark tillväxt. I anslutning till EU:s transeuropeiska nät (TEN)
            ökar fokuseringen nu på det som kallas havets motorvägar. EU-kommissionen
            föreslår därför en kraftig ökning av anslagen till sådana satsningar,
            som också inbegriper tillfartslederna till land till berörda hamnar.
            Här kan särskilt väg 77 komma att öka kraftigt i betydelse, vilket
            förutsätter en snar upprustning. Av både miljö-, konkurrens- och
            trafiksäkerhetsskäl är det naturligt att låta utreda frågan om
            järnvägsförbindelse till Norrtälje och Kapellskär för att slippa
            den tunga lastbilstrafiken från länderna i öst genom Stockholm
            och runt Stockholm. En anslutning till Arlandabanan ter sig naturlig
            och möjliggör transporter i såväl sydlig och nordlig som västlig
            riktning. (Det kan påpekas att Norrtälje tidigare har haft järnvägsförbindelse
            med övriga stamnätet järnvägsstationen finns fortfarande kvar
            men inga övriga spår. Roslagsbanan gick också tidigare ända till
            Rimbo i Norrtälje kommun men utgör inget realistiskt godstransportalternativ
            eftersom Roslagsbanan har spårbredden 910 mm mot normalspårbredden
            435 mm. Också från Grisslehamn ökar trafiken till och från Eckerö
            på Åland. Här handlar det mest om passagerar- och viss komplementtrafik,
            som är bra från konkurrenssynpunkt men inget realistiskt alternativ
            till Kapellskär.
          </p>
          <head xml:id="i-7mTYJeUHZuPwC2m7vitqJB" type="h1">
            Viktiga vägar
          </head>
          <head xml:id="i-KhoHX7ogjugGYDmLkRyQsL" type="h2">
            E 18
          </head>
          <p xml:id="i-Pjj5qnqW2LN8EYAtJgDzWx">
            Denna Europaväg förbinder Norrtälje och Kapellskär med Stockholm
            och vidare via Karlstad med Oslo. E 18 är en tvåfilig motorväg
            från Stocksundsbron i söder till hälften belägen i Solna stad
            till Norrtälje utom det 18 km långa avsnittet mellan Rosenkälla
            och Söderhalls trafikplatser där vägen är enfilig med 90 km/tim
            som övre hastighetsgräns. Vägverket har klargjort att verket inom
            överskådlig tid endast förbereder trafiksäkerhetshöjande åtgärder
            på den aktuella sträckan, inte övergång till motorvägsstandard,
            vilket inte minst den tunga lastbilstrafiken dels till och från
            Kapellskär, dels motsvarande trafik till och från pappersbruket
            i Hallstavik, motiverar.
          </p>
          <head xml:id="i-V3Pk4McGffSc93izRpgNUQ" type="h2">
            Riksväg 77
          </head>
          <p xml:id="i-V3X1W5544ThkTjhEwRmDrE">
            Denna smala väg utgår från E 4 vid Knivsta och ansluter till
            E 18 strax söder om Norrtälje där motorväg finns. Mycket tung
            lastbilstrafik går därför till och från hamnen i Kapellskär. Särskilt
            efter länsgränsen från Uppsala län till Stockholms län väster
            om Gottröra blir riksväg 77 mycket smal och krokig, hastighetsgränsen
            är satt till 70 km/tim. Noteras kan också att riksväg 77 i dag
            går rakt igenom och nästan över torget i tätorten Rimbo. Att så
            mycken genomfartstrafik passerar bara några tiotal meter från
            Rimbo centrum är från alla utgångspunkter helt oacceptabelt. Trafiken
            på väg 77 är till volymen mycket större än många andra vägar runt
            tätorter runt Sverige och som dragits långt utanför tätorten av
            inte minst trafiksäkerhetsskäl.
          </p>
          <head xml:id="i-BLmn31bLeHgmLRKNty5p4J" type="h2">
            Väg 280
          </head>
          <p xml:id="i-GgPxE1UDyeqKFzfQc87EXz">
            En betydande del av den tunga trafiken från E 4 tar av norrut
            från Rimbo via väg 280 och vidare via riksväg 76 mot Hallstavik.
            Det rör sig om tunga transporter till och från Holmenägda Hallsta
            Pappersbruk i Hallstavik, en industri som omsätter ca 5 miljarder
            kronor årligen, alltså ungefär lika mycket som en svensk stad
            med 100 000 invånare. Industriella skäl motiverar en upprustning
            av vägen, men Vägverket Öst har under en följd av år konstaterat
            att inom överskådlig tid finns inte ens medel att planera förbättringar.
            Att säkra transporterna till och från pappersbruket i Hallstavik
            är emellertid en strategisk näringspolitisk uppgift och ett nationellt
            intresse. Särskild vikt bör läggas på vägnätet kring Hallstavik
            i syfte att säkra svensk välfärd. Ty utan Hallsta Pappersbruk
            stannar en hel region.
          </p>
          <p xml:id="i-Ar72kK1y7rAAQ2Jp9qnwwV">
            Därtill kommer att flera dödsolyckor har på 2000-talet dessvärre
            redan hunnit inträffa på denna för det svenska folkhushållet så
            viktiga transportväg.
          </p>
          <head xml:id="i-DhUwSA2EXS1Gq5KRcLbEBN" type="h2">
            Riksväg 76
          </head>
          <p xml:id="i-4j89Wu26sd1MuCVsw7iLwq">
            Vägen går från Norrtälje via Hallstavik till Gävle och utgör
            i praktiken fortsättning på väg 280 norr om Hallstavik. Riksväg
            76 går i dag nästan genom Norrtälje centrum. Köerna vid in- och
            utfarterna i Norrtälje är mycket långa och från miljösynpunkt
            synnerligen förkastliga. För att möjliggöra utbyggnad av bostäder
            i närheten av centrum, har Norrtälje kommunfullmäktige i två omgångar
            i hopp om att återfå pengarna från staten i ett senare skede beslutat
            att förskottera planeringspengar för att bygga Förbifart Norrtälje
            väster om nuvarande stadsgata. Ansvarsfulla politiker, som i motsats
            till Vägverket har att möta väljarna i val vart fjärde år, har
            i Norrtälje över alla partigränser beslutat att ta över ansvaret
            för planeringen av vägar, vilket är statens ansvar. Detta utgör
            i sig ett beklagligt bevis för att statsmakten inte har förmått
            att på ett förutseende sätt planera för utbyggnaden av arbetsplatser
            och bostäder i en expanderande region. Detta tillkortakommande
            har dock inte bara en omedelbar kommunalekonomisk konsekvens.
            Det undergräver därtill allmänhetens tilltro till statliga myndigheters
            förmåga att på ett konstruktivt sätt samarbeta med lokala politiker
            och myndigheter. Tillkortakommandet, som leder till motsättningar
            mellan kommuner och statens myndigheter men även mellan kommuner
            och lokala myndigheter, företag och civila organisationer, har
            en mycket vidare betydelse för medborgarnas syn på statsmaktens
            förmåga och vilja att klara vägbygget än vad detta i sig representerar.
            I den bemärkelsen är också ett uteblivet eller senarelagt vägbygge
            en fråga om tilltron till demokratins funktionssätt, dess förmåga
            att fungera och tillfredsställa människors önskningar och förväntningar.
            Man kan vidare se på Norrtäljes åtaganden i denna fråga från ett
            helt annat perspektiv, som inte har med kostnader utan välfärdsinvesteringar
            att göra. Besluten att förskottera finansiering av planeringskostnader
            har en vidare betydelse än att möjliggöra en framtidssyftande
            kommunal planering. Det handlar också om ett kommunalt erbjudande
            till staten att medverka till att kommunikationerna får sådan
            utformning att produktionen av välfärd gynnas i vidaste bemärkelse,
            från den enskilde individen till det vi brukar benämna samhället.
            Vad har staten för ansvar att möta ett sådant erbjudande? Handlar
            inte kostnaden i själva verket om att göra en investering som
            möjliggör ett gemensamt byggande av en bättre välfärd? Hanteringen
            från statens sida av Förbifart Norrtälje är en viktig värdemätare
            på hur regeringen och dess myndigheter ser på vilken utveckling
            en viss region skall ha. Det förhållandet att staten tidigare,
            i samband med att Luftvärnsregementet avvecklades av försvarspolitiska
            skäl, drog sig til lbaka från regionen i flera avseenden, men
            sedan bland annat via Tullver ket, högre utbildning och kriminalvården
            åter nyttjar de kommunala erbjudanden som finns, gör att det finns
            särskild anledning att tänka igenom konsekvenserna för hela samhället
            av fortsatt passivitet i kommunikationsfrågorna.
          </p>
          <head xml:id="i-26Rdd597p9UJ7bTPTDBXcU" type="h2">
            Väg 276
          </head>
          <p xml:id="i-3aTwKeSCHpTbJrzWqryJRS">
            Vägen går från E 18 genom Åkersberga, centralorten i Österåkers
            kommun, längs Roslagskusten, bland annat förbi Östanå slott där
            förrförra sekelskiftets mest framträdande politiker, Erik Gustaf
            Boström (statsminister 18911905 med ett kortare avbrott) bodde,
            upp mot Norrtälje. Den mest kända orten i dag på sträckan är via
            en avtagsväg Furusund. Denna väg har hög belastning av biltrafik
            inte minst mindre lastbilar till södra Roslagskusten och skärgården.
            Biltrafiken har ökat sedan busstrafiken till kust och skärgård
            lades om till byte i centralorten Norrtälje från att tidigare
            ha gått direkt från Stockholm. Att E 18 på sitt sätt en parallellväg
            inte har motorvägsstandard hela vägen mellan Stockholm och Norrtälje
            gör denna sträcka mindre attraktiv för bilister från Stockholm
            som söker sig till skärgården. I dag skyltas dessutom vägen till
            Furusund via väg 276. Ur skärgårdsbefolkningens synvinkel är standarden
            på väg 276 av största betydelse för deras möjligheter att fortsätta
            bo på öarna i Norrtälje och Österåkers kommuner.
          </p>
          <head xml:id="i-G3MtTAEao8aYC5bqkd6tri" type="h1">
            Väginvesteringar 20042015
          </head>
          <p xml:id="i-BTakaJ1yXfrnK3TiWaXkq">
            Riksdagens beslut i december 2001 om infrastruktur för ett långsiktigt
            hållbart transportsystem innebar att Vägverket och landets länsstyrelser
            skulle lämna sina vägplaner till regeringen den 4 augusti 2003.
            Länsstyrelserna hade givits länsvisa planeringsramar som skulle
            redovisas med 50 procent högre respektive lägre ramnivå än som
            angivits för en normal investeringsplanering.
          </p>
          <p xml:id="i-7o1QgxTfbGcmGsNKpSeoSV">
            Vi kan hittills konstatera att inga väginvesteringar av betydelse
            förbereds i Norrtälje.
          </p>
          <p xml:id="i-84JApB6BdEGMp62qFGZteV">
            Det är begri pligt mot bakgrund av den avgångna ministären Perssons
            (s) prioriteringar. Pengarna räcker inte till särskilt som löften
            ställts ut utan att motsvarande finansiering funnits. Vid fördelningen
            av det begränsade länsanslaget tenderar alltid investeringar i
            publika projekt med bäring på persontransporter ha större tyngd
            än investeringar som främjar ekonomisk tillväxt i regionen. D
            et kan förklara att väg 77 och väg 76 alltid riskerar att hamna
            utanför det utrymme som finns att fördelas.
          </p>
          <head xml:id="i-3KkA91FcFUbjYxHvDqLJBu" type="h1">
            Konsekvensen av bristen på trafikinvesteringar
          </head>
          <p xml:id="i-LPgXHpw7cctSLQr66pjjpH">
            Att pengarna helt enkelt inte räcker till, detta till Sveriges
            mest trafikerade region, får självfallet negativa följder både
            för de boende och för miljön.
          </p>
          <p xml:id="i-DTpGLsPLxR9ErSe8uWDbdY">
            Särskilt frånvaron av satsningar på mer spårbunden trafik är
            långsiktigt allvarlig. Bi l arnas och bussarnas antal till och
            från Stockholm från Norrtälje och kringliggande kommuner kommer
            att öka kraftigt. Att våga tänka nytt och långsiktigt är en viktig
            del i förnyelsen av Sverige. Där spelar Norrtäljeregionen en viktig
            roll med sitt strategiska läge mot Finland, Ryssland och i viss
            mening även de tre baltiska staterna. Det är angelägna projekt
            för ett starkare näringsliv.
          </p>
          <p xml:id="i-6Aa3b63oaCJZah8zeTakAm">
            För att trafiken skall bli både säkrare och miljövänligare och
            för att inte minst Hallsta Pappersbruk skall kunna fortsätta att
            vara den mycket viktiga välståndsskapande industri för hela Sverige
            som bruket är i dag och har varit sedan 1913 måste betydande förbättringar
            i trafiken genomföras. Från persontransportsynvinkel skulle en
            förlängning av tunnelbanan till Täby/Arninge innebära mycket stora
            förbättringar, trots att denna utbyggnad som kräver investeringar
            även vid Östermalmstorg i Stockholm, en flaskhals i hela tunnelbanenätet
            numera inte ens finns med i planeringen. I stället planeras nya
            tvärlinjer, angelägna av andra skäl men i grunden ingen riktigt
            volymeffektiv ersättning för en utbyggnad av tunnelbanan norr
            om Mörby centrum. Därnäst är planeringen av spårbunden trafik
            till Kapellskär viktig för att hantera en i framtiden förväntad
            mycket kraftig ökning av den tunga trafiken till och från Ryssland.
            Detta är ingen regional satsning utan en fråga om hur trafiken
            till och från Ryssland via Sverige skall gå till Göteborgs hamn
            som med all sannolikhet kommer att bli den stora hamnen i norra
            Europa under överskådlig tid. Här måste dock en hamnpolitik utformas,
            som samordnar investeringarna från Gävle via Skutskär, Hargshamn,
            Hallstavik, Grisslehamn, Kapellskär och söderut. Det handlar om
            beslut av stor vikt och samordningen är nödvändig och måste omfatta
            också Stockholms hamn, Norvikhamnens utbyggnad i Nynäshamn, Södertälje
            hamn och Oxelösunds hamn.
          </p>
          <head xml:id="i-4nMX9AQebyHQtUkgaGEmY7" type="h1">
            Aktuella trafikprojekt som saknar finansiering
          </head>
          <p xml:id="i-EiCnbNzZvXWH8fCzgLxfxE">
            På kort sikt bör förbifarten på riksväg 77 förbi Rimbo och ny
            sträckning till Rösa genomföras. Projektet har kostnadsberäknats
            till 250 miljoner kronor. Vidare behövs ny sträckning från Rimbo
            till länsgränsen mot Uppsala län för ungefär 175250 miljoner kronor.
            Slutligen behövs en ny sträckning för riksväg 76 förbi Norrtälje
            och Lommarleden, kostnadsuppskattad till 145 miljoner kronor.
            Hitintills har planeringsarbeten för något mindre än 10 miljoner
            kronor beslutats av Norrtälje fullmäktige. Vad gäller väg 280
            till och från Hallstavik kan konstateras att vägen behöver kraftigt
            förbättras av både säkerhets- och miljöskäl, bl.a. för att säkerställa
            transporter av virke till pappersbruket från söder och inte minst
            transporter dagligen ett stort antal fullastade långtradare till
            de stora tidningstryckerierna i Stockholm. Alternativet är att
            bygga ut järnvägen till Hallstavik, vilket kan motiveras av miljöskäl
            men knappast kan ses som ekonomiskt realistiskt under överskådlig
            tid.
          </p>
          <head xml:id="i-NSeySbYaPHpz9UHdWGyziK" type="h1">
            Flyga och fara
          </head>
          <p xml:id="i-TKHDv26M24QUbiEY5udXBK">
            Närheten till Arlanda gör att Norrtälje är mycket välförsett
            med nationella och internationella flygkommunikationer. Ett stort
            problem är däremot den nedrustning av helikoptertrafiken som drabbat
            Stockholms län under senare år. Ett tryggt skärgårdsboende kräver
            möjlighet till helikoptertransporter vid sjukdomsfall.
          </p>
          <head xml:id="i-WwP1N4YKXxMAVt8br3or9j" type="h1">
            Den underbara skärgården
          </head>
          <p xml:id="i-T18RW3JnkbBAXPDPChvuiC">
            I Norrtälje kommun finns en av Sveriges viktigaste turisttillgångar,
            skärgården, med dess närmast oräkneliga antal öar, de flesta obebodda.
            Denna unika arkipelag erbjuder rekreationsmöjligheter av hart
            när oemotståndlig karaktär och lockar varje år många turister
            att återkomma. Det finns skäl att i annat sammanhang behandla
            förutsättningen för boende och yrkesverksamma i skärgården. I
            detta sammanhang skall endast konstateras att fasta förbindelser,
            till vilka av Vägverket drivna färjor mellan fastlandet och näraliggande
            öar skall hänföras, är av största vikt för en levande skärgård.
            Noteras kan också att EU-förordningar av Sjöfartsverket tillämpas
            med sådan restriktivitet att det blivit omöjligt för exempelvis
            s/s Blidösund att trafikera hela skärgården på sätt som annars
            skett under 100 år, inte till följd av brister i sjösäker­heten
            utan enbart som resultat av alltför pedantisk tillämpning och
            snäv tolkning av EU:s sjösäkerhetsdirektiv. Här bör regeringen
            instruera Sjöfartsverket att ändra sina beslut mot bakgrund av
            den vikt äldre fartyg kan ha för turismen och skärgårdsboendes
            utkomstmöjligheter i skärgården. Skulle däremot brister i fartygen
            av säkerhetsskäl föreligga, skall naturligtvis Sjöfartsverket
            utfärda nyttjandeförbud alldeles oavsett om fartygen är helt nya
            eller över 100 år.
          </p>
        </div>
        <div xml:id="i-UAyctmJWThP6qDHR87wpre" type="motSignatures">
          <list xml:id="i-SDq5QJ3r2SPV9Afc3TDNaq">
            <item xml:id="i-Y8Z7JUBhSdj6mm3euqjwL2" who="i-XcAqMe3ntVBboWUxqACfz">
              Gunnar Andrén (fp)
            </item>
          </list>
        </div>
      </div>
    </body>
  </text>
</TEI>
