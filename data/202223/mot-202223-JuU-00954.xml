<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-00954">
  <teiHeader>
    <fileDesc>
      <titleStmt>
        <title>Polisfrågor</title>
        <author corresp="i-9aV6a5JgMMU7racuNkrEgj">av Richard Jomshof m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:954 av Richard Jomshof m.fl. (SD)</title>
          <idno type="rdwebb">HA02954</idno>
          <rs type="number">954</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HA02954/text</ref>
          <ref type="dokument_url_html">https://data.riksdagen.se/dokument/HA02954</ref>
          <ref type="dokumentstatus_url_xml">https://data.riksdagen.se/dokumentstatus/HA02954</ref>
          <ref type="pdf">https://data.riksdagen.se/fil/8B6B241A-8C34-4598-9B03-57329C3D63C0</ref>
          <ref type="docx">https://data.riksdagen.se/fil/1A745115-24E1-426B-9165-7EF44973C575</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Dkz1KdQBrKqVm9WCptUQaD</idno>
            <name>Adam Marttinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-LjpaL4XhPNoSZ44TkA9j3w</idno>
            <name>Katja Nyberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-MRoUAGZ54TU7sMS1burP24</idno>
            <name>Pontus Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WGnuNDcEPt4omd6D1Xkzrj" type="signed"/>
        <correspContext corresp="i-WGnuNDcEPt4omd6D1Xkzrj">
          <note type="signatory" corresp="i-9aV6a5JgMMU7racuNkrEgj"/>
          <note type="signatory" corresp="i-Dkz1KdQBrKqVm9WCptUQaD"/>
          <note type="signatory" corresp="i-LjpaL4XhPNoSZ44TkA9j3w"/>
          <note type="signatory" corresp="i-MRoUAGZ54TU7sMS1burP24"/>
        </correspContext>
        <correspAction xml:id="i-27CP4C3S2f4JoA3jG2c98g" type="submitted">
          <date when="2022-11-22"/>
          <time when="12:06:48"/>
        </correspAction>
        <correspAction xml:id="i-WyuQzeVRhgwQvrc7owVnZJ" type="reviewed">
          <date when="2022-11-22"/>
          <time when="16:10:57"/>
        </correspAction>
        <correspAction xml:id="i-MCo6VYT3QRXwrZzEByz6dw" type="referred">
          <date when="2022-12-01"/>
        </correspAction>
        <correspAction xml:id="i-JmvUBG14yfGJ3xuENExyuu" type="assigned">
          <date when="2023-07-13"/>
          <time when="15:40:00"/>
        </correspAction>
        <correspContext corresp="i-JmvUBG14yfGJ3xuENExyuu">
          <ref type="assignedTo">Justitieutskottet</ref>
        </correspContext>
        <correspAction xml:id="i-PtrW1FRD2qXwPH7X3Qy1x6" type="behandlas_i"/>
        <correspContext corresp="i-PtrW1FRD2qXwPH7X3Qy1x6">
          <ref type="uppgift">2022/23:JuU10</ref>
          <ref type="ref_dok_id">HA01JuU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:954 av Richard Jomshof m.fl. (SD)
          Polisfrågor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-6N9BYaNhxwgtKnNWJyzp2T">
            Förslag till riksdagsbeslut
          </head>
          <list>
            <item xml:id="i-4CR3QPGm5EoedskWRbtSRa" sortKey="Yrkande 1">
              Riksdagen ställer sig bakom det som anförs i motionen om fördelningen
              av polisanställdas verksamhet och tillkännager detta för regeringen.
            </item>
          </list>
          <list>
            <item xml:id="i-3JXXnM6TyrCJa3FZ7CHZf7" sortKey="Yrkande 2">
              Riksdagen ställer sig bakom det som anförs i motionen om ledaransvar
              och tillkännager detta för regeringen.
            </item>
          </list>
          <list>
            <item xml:id="i-Lg3hWqCQ7ZMgKGKqAde5nP" sortKey="Yrkande 3">
              Riksdagen ställer sig bakom det som anförs i motionen om nordisk
              samverkan och tillkännager detta för regeringen.
            </item>
          </list>
          <list>
            <item xml:id="i-4jtMB7KKrgYhdHH6TQxsAr" sortKey="Yrkande 4">
              Riksdagen ställer sig bakom det som anförs i motionen om höjda
              antagningskrav till polisutbildningen och tillkännager detta för
              regeringen.
            </item>
          </list>
          <list>
            <item xml:id="i-7aUoYX6iYEZQp4chWDUxNu" sortKey="Yrkande 5">
              Riksdagen ställer sig bakom det som anförs i motionen om slopande
              av positiv särbehandling och kvotering och tillkännager detta
              för regeringen.
            </item>
          </list>
          <list>
            <item xml:id="i-QDJjGCjKTMVy64XjUL8zpv" sortKey="Yrkande 6">
              Riksdagen ställer sig bakom det som anförs i motionen om utvärdering
              av polisutbildningen och tillkännager detta för regeringen.
            </item>
          </list>
          <list>
            <item xml:id="i-VgfG5KEn8h1ds6TEBoG179" sortKey="Yrkande 7">
              Riksdagen ställer sig bakom det som anförs i motionen om fler
              karriärvägar och tillkännager detta för regeringen.
            </item>
          </list>
          <list>
            <item xml:id="i-LiyCEDQd9ictd8fewqabwb" sortKey="Yrkande 8">
              Riksdagen ställer sig bakom det som anförs i motionen om neutrala
              polisuniformer och tillkännager detta för regeringen.
            </item>
          </list>
          <list>
            <item xml:id="i-LjobE76au9bmK5UpmT49NK" sortKey="Yrkande 9">
              Riksdagen ställer sig bakom det som anförs i motionen om ökade
              befogenheter vid upplopp och tillkännager detta för regeringen.
            </item>
          </list>
          <list>
            <item xml:id="i-E7K8Z3c5aSGjowgMtS69XW" sortKey="Yrkande 10">
              Riksdagen ställer sig bakom det som anförs i motionen om polisens
              användning av våld och tillkännager detta för regeringen.
            </item>
          </list>
          <list>
            <item xml:id="i-TCKyyPvefkJSB8ufy86xjk" sortKey="Yrkande 11">
              Riksdagen ställer sig bakom det som anförs i motionen om möjligheten
              att tillfälligt avvisa vissa anmälningar och tillkännager detta
              för regeringen.
            </item>
          </list>
          <list>
            <item xml:id="i-GsKQm3npyWTZDxREcZSbBC" sortKey="Yrkande 12">
              Riksdagen ställer sig bakom det som anförs i motionen om avvisning
              av anmälningar som inte rör brottslighet, och detta tillkännager
              riksdagen för regeringen.
            </item>
          </list>
          <list>
            <item xml:id="i-2jeKkXeE2Vq77DbSjMjNnH" sortKey="Yrkande 13">
              Riksdagen ställer sig bakom det som anförs i motionen om bärande
              av tjänstevapen utanför tjänst och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Mg8w11tBa5SufC2iLosDHu" type="h1">
            Motivering
          </head>
          <p xml:id="i-WpYGSj5bM7scVYmr4EPCEL">
            Genom Tidöavtalet har Sverigedemokraterna tillsammans med Moderaterna,
            Krist­demokraterna och Liberalerna avtalat om ett stort antal
            kriminalpolitiska reformer. Polismyndighetens dimensionering utgör
            en essentiell del av återskapandet av trygg­heten i samhället.
            Tidigare regeringars polismål har inte uppnåtts och det krävs
            både reformer och budgetsatsningar för att stärka myndigheten.
            Istället för arbiträra mål i antal ska polistätheten åtminstone
            motsvara genomsnittet i EU. Utöver vad som överenskommits i Tidöavtalet
            och budgetsamarbetet finns det vissa förslag som bör övervägas.
          </p>
          <head xml:id="i-hNoruD4G8WGYQMCJUkr9T" type="h2">
            Fördelning av polisens verksamhet
          </head>
          <p xml:id="i-LjZKLXg9vLHbKYbm3yMB4v">
            Ett av målen med polisens omorganisation var att få en polisorganisation
            som arbetade närmare medborgarna. En närvarande och synlig ordningsmakt
            skapar både trygghet och tillit. Detta arbete fortskrider förvisso
            med områdes- och kommunpoliser men kan ännu inte anses tillfredsställande.
            I synnerhet saknas kontinuerlig polisiär närvaro på landsbygden,
            varför ytterligare åtgärder är påkallade. I viss mån är denna
            brist ett tecken på den alltför länge underdimensionerade Polismyndigheten
            i allmänhet, men det krävs även tydliga krav på att lokal närvaro
            är både önskad och prioriterad.
          </p>
          <head xml:id="i-GTw9yzmX6bXTb4xhxhjsmQ" type="h2">
            Ledaransvar
          </head>
          <p xml:id="i-H985A9bpd7Y2YAJTqnbhEE">
            Chefer för polisregioner och lokalpolisområden bör bära ett större
            ansvar för arbetet än vad de gör idag. De kan naturligtvis inte
            enskilt hållas fullt ansvariga för utvecklingen inom deras ansvarsområde,
            men de bör stå till svars för att det arbete som sker och de beslut
            som tas sker på korrekt grund och i erforderlig utsträckning.
            Förutom ett införande av tjänstemannaansvar för direkt felaktiga
            beslut bör myndigheten internt utvärdera insatserna av respektive
            chef, och om nödvändigt omplacera dem. En sådan omplacering får
            vid bristande arbetsinsats inte ske till en högre, eller bättre,
            tjänst än vad de vid tillfället innehade.
          </p>
          <head xml:id="i-WZ4NXPy7mndvr47kTaq8US" type="h2">
            Nordisk samverkan
          </head>
          <p xml:id="i-TsCrpDAxvKnbpdXT14QESG">
            Med anledning av den fria rörligheten är den gränsöverskridande
            brottsligheten påtagligt växande. Detta innebär att behovet av
            samverkan med rättsväsendet i våra nordiska grannländer ökar,
            både polisiärt men även gällande tullfrågor och liknande spörsmål.
            Genom proposition 2019/20:38 infördes en viss möjlighet till sådan
            samverkan för vissa tjänstemän, men behovet kvarstår. En utredning
            som ser över möjligheterna till sådan samverkan i brottsbekämpande
            syfte bör tillsättas.
          </p>
          <head xml:id="i-QKoqnoX6diW4NQwez9jcXP" type="h2">
            Höjda antagningskrav
          </head>
          <p xml:id="i-AN43zVsdUyfrnapT3Jbx2S">
            Att vara polis har historiskt varit en dröm för många. Kraven
            för att antas har varit höga och få av de många som sökt har antagits
            till utbildningen. Detta har medfört att de som väljs ut har hållit
            den höga kvalitet som är nödvändig för en professionell poliskår.
          </p>
          <p xml:id="i-D9rxc5UqpQxiu55a9N1Pek">
            Den historiska utvecklingen har tyvärr gått mot en förlorad yrkesstatus,
            med lägre löner och utvecklingsmöjligheter än i privat sektor.
            I syfte att fylla platserna på utbildningen har kraven flera gånger
            sänkts. Att endast fylla platserna på utbildningen medför oundvikliga
            problem, då kvaliteten i poliskåren riskeras.
          </p>
          <p xml:id="i-MqeVwdhEyXaHinGDksuFUC">
            Polisbristen kan inte, och ska inte, lösas med sänkta krav. Polisbristen
            måste lösas genom ökade incitament för att söka sig till yrket.
            Kvaliteten, och förväntningarna, på de sökande ska inte sänkas
            – snarare det motsatta. Krav på skrivet högskoleprov, prov i det
            svenska språket och resultaten på begåvningstester ska därför
            höjas.
          </p>
          <head xml:id="i-XMWoSrnhTGJFUfEWTmty2r" type="h2">
            Slopande av positiv särbehandling och kvotering
          </head>
          <p xml:id="i-49eiS3SqkEBbtLWWsr4MFK">
            Idag tillämpas olika kriterier beroende på vem som är den sökande.
            Vid test av muskel­styrka krävs kapacitet sex för män och kapacitet
            tre för kvinnor. Polisyrket har vissa krav oavsett vilket kön
            den polis som utför uppgiften har. Denna särbehandling bör slopas,
            och kraven bör sättas vid erforderlig nivå för samtliga utan att
            skillnad görs med anledning av kön eller andra faktorer.
          </p>
          <p xml:id="i-Ed98AfkzfPXXKh5ETc68Lb">
            Polismyndigheten ska i samma anda inte heller på annat vis nyttja
            kvotering eller positiv särbehandling. Samtlig rekrytering och
            verksamhet, vilket även ska inkludera riktade kampanjer med syftet
            att rekrytera personer från minoritetsgrupper eller av ett visst
            kön, ska ske på objektiv basis av sökandes kapacitet och lämplighet.
          </p>
          <head xml:id="i-7ngxSpjRQ3s8cSntVxN8fD" type="h2">
            Utvärdering av polisutbildningen
          </head>
          <p xml:id="i-4fxoiwAKwcg7NLXNuGjkyr">
            Idag genomförs polisutbildningen enformigt oberoende av vilken
            tjänst den som genomgår utbildningen slutligen hamnar i. I andra
            länder finns differentierade spår beroende på vad polisen ska
            arbeta med eller vilken kompetens som behövs för just den rollen.
            En liknande ordning bör övervägas i Sverige. Detta kan dessutom
            ligga till grund för fortbildningsutbildningar inom polisen, när
            behov av detta föreligger. En polis som exempelvis vill söka sig
            till it-forensik behöver ytterligare redskap för detta utöver
            vad polisutbildningen i allmänhet ger. Likaså kan kurser och utbildningar
            på högre nivå ligga till grund för utökad polisiär forskning.
            En utredning som ser över och utvärderar polisutbildningen bör
            därför tillsättas. Utredningen bör även överväga vilka moment
            som idag genomförs som inte har relevant bäring på de uppgifter
            som Polismyndigheten är ämnad att genomföra.
          </p>
          <head xml:id="i-69LDzciBJmKZurfxTw81Z3" type="h2">
            Fler karriärvägar
          </head>
          <p xml:id="i-QzBz45yTdavkkHLW57oJRr">
            Ett led i att öka incitamenten för poliser att stanna i organisationen
            är ökade möjligheter att avancera inom yrket. Det krävs karriärvägar
            där de poliser som utmärker sig har möjlighet att avancera till
            högre positioner. Det är även av vikt för det polisiära arbetet
            att det finns anställda med polisiär kompetens på dessa positioner.
            Polismyndighetens arbete kräver ofta just polisiär kompetens,
            kompetens som personal rekryterad utifrån ofta saknar och som
            är svår att tillgängliggöra sig på ett effektivt vis.
          </p>
          <p xml:id="i-QpeiAAvxRwwUriCDtyT2Nf">
            Vi föreslår därför att fler uppsatta poster inom polisorganisationen
            ska kräva såväl polisutbildning som erfarenhet av polisiärt arbete.
            Fler incitament bör även införas i syfte att behålla specialkompetens
            inom samma verksamhetsområde, såsom inom yttre tjänst. Vår förhoppning
            är att detta krav även kommer att medföra att polisarbetet blir
            mer effektivt samt att förtroendet inom organisationen stärks.
          </p>
          <head xml:id="i-NB7Ldv7qUy56gwyjRa59qp" type="h2">
            Neutrala polisuniformer
          </head>
          <p xml:id="i-kHj4P4RmmuaAXhAKMJWCA">
            I Polismyndighetens författningssamling står det att religiös
            huvudbonad i form av huvudduk, kippa eller turban får bäras till
            uniform. Religionsfrihet råder i Sverige, och så bör det förbli.
            En skillnad föreligger dock gällande positiva och negativa rättigheter.
            Det torde därför framstå som en självklarhet att all myndighetsutövning,
            inte minst av polis och militär med sitt våldsmonopol, ska vara
            neutral och att ett sådant ställnings­tagande inte strider mot
            en enskilds religionsfrihet. Uniformerna bör därför vara fria
            från såväl religiösa som politiska markörer. Av denna anledning
            bör religiös eller politisk klädsel inte tillåtas som en del av
            uniformer.
          </p>
          <head xml:id="i-NdM3gHf5z2BSw3LYMy7dsZ" type="h2">
            Utökade befogenheter vid upplopp
          </head>
          <p xml:id="i-UpYtK2enLMNWgWtv9H1GjY">
            Under 2000-talet har upploppsstämning i oroliga områden blivit
            en del av vardagen. Poliser kan inte verka i vissa områden utan
            att tumult följer ingripanden. Utmärkande för dessa situationer
            är att polisinsatserna sällan leder till gripna och åtalade gärnings­män,
            ibland baserat på en riskbedömning att ett gripande leder till
            ytterligare skade­görelse.
          </p>
          <p xml:id="i-Rivoy3mNPNt7iQDqyymX3k">
            Detta bör anses vara en fundamental felprioritering. Även om
            ett sådant agerande resulterar i mindre förstörelse på kort sikt
            kan ordningsmaktens tillbakadragning i detta område leda till
            större oroligheter över tid. Polisiär närvaro är önskvärd av samtliga
            förutom kriminella element, särskilt i utsatta områden.
          </p>
          <p xml:id="i-8riMZfq3vG9HFcWKtymxbz">
            Det krävs en ny övergripande strategi vid upplopp och upploppsliknande
            situationer där utökade befogenheter kan ges i syfte att beivra
            kriminella gärningar, snarare än att hålla situationen under kontroll.
            Befogenheterna bör omfatta användande av tårgas, vattenkanoner,
            elchockvapen, gummikulor och andra verktyg som kan användas tidigare
            i en våldstrappa i syfte att ta kontroll över situationer innan
            de urartar.
          </p>
          <head xml:id="i-NiDWLEupjkirnJJRP4Ghaf" type="h2">
            Polisens våldsanvändning
          </head>
          <p xml:id="i-H5Bqvnw8LuWo2nTBq5MzpH">
            Nödvärnsrätten är i svensk rätt begränsad till oundvikligt våld.
            Poliser har inte alltid möjlighet att backa undan från en aggressiv
            angripare, och i flertalet fall ska poliser inte ta sig ur hotfulla
            situationer utan istället lösa dem. Polisers rätt att använda
            våld är tämligen strikt reglerad och kräver att inga andra medel
            räcker till och att det är försvar­ligt med hänsyn till omständigheterna.
            Den våldstrappa som följer av regleringen resulterar i att polisiär
            verksamhet är relativt reaktiv, och ibland förhindrar regleringen
            ändamålsenliga ingripanden.
          </p>
          <p xml:id="i-XMVbYXTiaHV9185oewDfFw">
            Exempelvis har stenkastning på poliser tyvärr blivit ett allt
            vanligare förekommande fenomen, framförallt i utsatta områden
            och vid demonstrationer. Det finns skäl att se över regleringen
            kring polisens våldsanvändning i syfte att polisiära ingripanden
            ska kunna ske utan att våldsanvändningen är för mjuk eller för
            hård.
          </p>
          <head xml:id="i-LXxkigJSqKmoYLLAhpeBwm" type="h2">
            Tillfälligt avvisande av anmälningar
          </head>
          <p xml:id="i-5DEFgkRRsgKRiGcmCnDF8m">
            Poliser är skyldiga att behandla en anmälan om brott, såväl muntlig
            som skriftlig, utan uppskov. Endast om anmälaren är våldsam eller
            försvårar anmälan finns det undantag för detta. Givet den polisbrist
            som alltjämt föreligger infinner sig praktiska problem. Poliser
            kan tvingas att överge bevakning av platser där brott kontinuerligt
            sker i syfte att ta emot en anmälan av mindre betydelse på en
            annan plats, även om den mindre allvar­liga anmälan lika gärna
            hade kunnat tas emot nästkommande dag då bemanningen tillät detta
            utan att bevakningen av exempelvis krogmiljöer blev lidande.
          </p>
          <p xml:id="i-LtRsNEAGtRPS7xW52oxjuS">
            I syfte att ge polisen möjligheter att prioritera ärenden utifrån
            deras allvarlighet bör polisen få rätt att tillfälligt avvisa
            vissa typer av anmälningar. Avvisningen ska i sådant fall ske
            under förutsättning att andra uppgifter har prioritet, och att
            en sådan avvisning är behövd med anledning av detta, och att ärendet
            kan vänta till nästkommande dag eller vardag. Avvisningen ska
            även innehålla en anvisning om var och när anmälan istället kan
            ske.
          </p>
          <head xml:id="i-RkXU5YBE37jXfJXgSpZyvh" type="h2">
            Avvisning av anmälningar som inte rör brottslighet
          </head>
          <p xml:id="i-H92N9V5tDYZP1VbYEVUQeg">
            Poliser är skyldiga att behandla anmälningar om brott även när
            det gäller sådana händelser som inte utgör brott. Det kan röra
            sig om människor som inte är helt till­räkneliga och som vill
            anmäla saker som varken lagstiftningen eller den generelle medborgaren
            uppfattar som brott. Det kan också röra sig om borttappade föremål
            och anmälningar som endast rör rena försäkringsärenden. Anmälningar
            som polisen varken kan eller ska utreda.
          </p>
          <p xml:id="i-XoASCPmLxBDrZBT3k4UP2J">
            Trots att dessa ärenden avskrivs krävs det att en anmälas upptas
            av polisen, att den registreras och att den sedan behandlas för
            att kunna avskrivas.
          </p>
          <p xml:id="i-UwjcFkZkV2j5zBCL5Z4MqP">
            Denna byråkrati har viss legitimitet, då det är angeläget att
            ärenden som hanteras av polisen hanteras och arkiveras på korrekt
            vis. Det finns dock skäl att ifrågasätta huru­vida detta bör omfatta
            även anmälningar som är uppenbart ogrundade. I det fall en anmälan
            som är uppenbart ogrundad inkommer bör en polisman kunna avvisa
            anmälan.
          </p>
          <head xml:id="i-YTksMPmLeV7qoY1F6jacxm" type="h2">
            Bärande av tjänstevapen utanför tjänsten
          </head>
          <p xml:id="i-E4iiiPoK5HHtMGoE6a7ozp">
            Enligt 28 § Polismyndighetens föreskrifter och allmänna råd om
            polisens skjutvapen m.m. får det beslutas, om det föreligger synnerliga
            skäl, att en polisman som är utsatt för allvarligt hot med anledning
            av tjänsten under ledig tid får bära den tjänstepistol han eller
            hon har tilldelats.
          </p>
          <p xml:id="i-7CaanBQcjHQ7NrcStN9jeb">
            Med anledning av den senaste tidens destruktiva utveckling finns
            det skäl att lätta på restriktionerna så att fler poliser får
            möjlighet att bära sitt tjänstevapen under ledig tid.
          </p>
        </div>
        <div type="motSignatures">
          <list>
            <item xml:id="i-FNoVZzCj2q3hbfcRfj1GDp" who="i-9aV6a5JgMMU7racuNkrEgj">
              Richard Jomshof (SD)
            </item>
            <item xml:id="i-RjWNzcTeCa664U4CgRBsnc" who="i-Dkz1KdQBrKqVm9WCptUQaD">
              Adam Marttinen (SD)
            </item>
            <item xml:id="i-8VY5SHYVNMwQF27LsJUDHU" who="i-LjpaL4XhPNoSZ44TkA9j3w">
              Katja Nyberg (SD)
            </item>
            <item xml:id="i-Ao1a6C3nivEAd6nFCKMBki" who="i-MRoUAGZ54TU7sMS1burP24">
              Pontus Andersson (SD)
            </item>
          </list>
        </div>
      </div>
    </body>
  </text>
</TEI>
