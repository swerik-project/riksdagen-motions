<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-02974">
  <teiHeader>
    <fileDesc>
      <titleStmt>
        <title>Rätten att söka skydd</title>
        <author corresp="i-TmLYgRSM5JFBMdRVjsJ2q4">av Johanna Jönsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2974 av Johanna Jönsson m.fl. (C)</title>
          <idno type="rdwebb">H4022974</idno>
          <rs type="number">2974</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H4022974/text</ref>
          <ref type="dokument_url_html">http://data.riksdagen.se/dokument/H4022974</ref>
          <ref type="dokumentstatus_url_xml">http://data.riksdagen.se/dokumentstatus/H4022974</ref>
          <ref type="docx">http://data.riksdagen.se/fil/87637CD4-7F2F-4C89-9CA0-210EB03D0D27</ref>
          <ref type="pdf">http://data.riksdagen.se/fil/5EDEF961-AF35-4049-A6ED-03EEF2EB1771</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TmLYgRSM5JFBMdRVjsJ2q4</idno>
            <name>Johanna Jönsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-UT1ponddSVxoVpn779syr7</idno>
            <name>Solveig Zander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-DyMWrZMvLW1B7NfePkXTu4</idno>
            <name>Fredrik Christensson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8zgXDWvLcNR9aAUCqKbb2p" type="signed"/>
        <correspContext corresp="i-8zgXDWvLcNR9aAUCqKbb2p">
          <note type="signatory" corresp="i-TmLYgRSM5JFBMdRVjsJ2q4"/>
          <note type="signatory" corresp="i-UT1ponddSVxoVpn779syr7"/>
          <note type="signatory" corresp="i-NRb4HpaQ87qUwhLNcKt7Gz"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-DyMWrZMvLW1B7NfePkXTu4"/>
        </correspContext>
        <correspAction type="submitted" xml:id="i-6eGRZz1f4T8vPnbcDQbran">
          <date when="2016-10-05"/>
          <time when="14:39:45"/>
        </correspAction>
        <correspAction type="reviewed" xml:id="i-XRCt9pJeMNYczn2YnATgxn">
          <date when="2016-10-05"/>
          <time when="20:01:05"/>
        </correspAction>
        <correspAction type="referred" xml:id="i-FXjhydqHaja8LC5bT5js5L">
          <date when="2016-10-14"/>
        </correspAction>
        <correspAction type="assigned" xml:id="i-9qW5SeaMUshubYe5cHLzue">
          <date when="2017-06-29"/>
          <time when="10:30:12"/>
        </correspAction>
        <correspContext corresp="i-9qW5SeaMUshubYe5cHLzue">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-CMnPMYD9Rhpk9Dn3v4hbjX"/>
        <correspContext corresp="i-CMnPMYD9Rhpk9Dn3v4hbjX">
          <ref type="uppgift">2016/17:SfU15</ref>
          <ref type="ref_dok_id">H401SfU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU15</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-SbsW8wMLC76sjmycxN98mh"/>
        <correspContext corresp="i-SbsW8wMLC76sjmycxN98mh">
          <ref type="uppgift">2016/17:SfU16</ref>
          <ref type="ref_dok_id">H401SfU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU16</ref>
          <ref type="ref_dok_titel">Anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-HNESqPAEbThf7eBhqBfsds"/>
        <correspContext corresp="i-HNESqPAEbThf7eBhqBfsds">
          <ref type="uppgift">2016/17:SfU17</ref>
          <ref type="ref_dok_id">H401SfU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU17</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:2974 av Johanna Jönsson m.fl. (C) Rätten att söka skydd</div>
      </div>
      <div type="motBody">
        <div type="motProposal" subtype="förslag">
          <head xml:id="i-5prGytdi1kWYQFEnH8Q3Q6">
            Förslag till riksdagsbeslut
          </head>
          <list style="ol">
            <item xml:id="i-LjTfJNWaetcDHfs3JySRMy">
              Riksdagen ställer sig bakom det som anförs i motionen om att
              värna rätten och möjligheten att söka asyl och tillkännager detta
              för regeringen.
            </item>
            <item xml:id="i-5Sf5a3oM4E83UQ4aPYZE6k">
              Riksdagen ställer sig bakom det som anförs i motionen om att
              värna den migrationspolitiska uppgörelse som slöts i oktober 2015
              mellan regeringen, Centerpartiet, Kristdemokraterna, Liberalerna
              och Moderaterna och tillkännager detta för regeringen.
            </item>
            <item xml:id="i-Fssb81ZV1rDUCLowGmXKK4">
              Riksdagen ställer sig bakom det som anförs i motionen om att
              verka för att skapa fler lagliga vägar till Sverige och Europa
              och tillkännager detta för regeringen.
            </item>
            <item xml:id="i-Lv1f4YJ9EFzatTHB2RgdBu">
              Riksdagen ställer sig bakom det som anförs i motionen om att
              Sverige ska driva på för ett nytt gemensamt asylsystem i EU och
              tillkännager detta för regeringen.
            </item>
            <item xml:id="i-BtbC3NEuPnJ16zfB8AbPjV">
              Riksdagen ställer sig bakom det som anförs i motionen om att
              upprätthållandet av EU:s gränsskydd måste ske med absolut respekt
              för asylrätten och mänskliga rättigheter och tillkännager detta
              för regeringen.
            </item>
            <item xml:id="i-N3PQ235VpQJZtJRzpkAjAT">
              Riksdagen ställer sig bakom det som anförs i motionen om att
              Sverige ska agera för att andra EU-länder tar ett större ansvar
              och ökar sitt mottagande av kvotflyktingar och tillkännager detta
              för regeringen.
            </item>
            <item xml:id="i-N1vX5bM7MyWksa3i5KtUiq">
              Riksdagen ställer sig bakom det som anförs i motionen om att
              göra det möjligt att söka asyl i EU från närområdet och tillkännager
              detta för regeringen.
            </item>
            <item xml:id="i-EzGxMD7xrVSQPMmibxfrhY">
              Riksdagen ställer sig bakom det som anförs i motionen om att
              införa humanitära visum på EU-nivå och tillkännager detta för
              regeringen.
            </item>
            <item xml:id="i-2qqfZbJVbG7n7hAx91LimG">
              Riksdagen ställer sig bakom det som anförs i motionen om att
              utreda möjligheten för organisationer eller svenska medborgare
              att erbjuda ytterligare en laglig väg genom stipendier eller liknande
              och tillkännager detta för regeringen.
            </item>
            <item xml:id="i-7BobVHQr3KJZAqZ2gvP3gU">
              Riksdagen ställer sig bakom det som anförs i motionen om att
              övrigt skyddsbehövande ska kunna få uppehållstillstånd i Sverige
              och tillkännager detta för regeringen.
            </item>
            <item xml:id="i-VG2pxsegKpHdpEcxqKVWgR">
              Riksdagen ställer sig bakom det som anförs i motionen om att
              ömmande omständigheter ska kunna ge uppehållstillstånd i Sverige
              och tillkännager detta för regeringen.
            </item>
            <item xml:id="i-L3cXEUoCcKG1um88eweBy1">
              Riksdagen ställer sig bakom det som anförs i motionen om att
              reformera systemet för anhöriginvandring i mer generös riktning
              i linje med överenskommelsen från hösten 2015 och tillkännager
              detta för regeringen.
            </item>
            <item xml:id="i-9KrHTPVzDbKdNM3rHqJtJW">
              Riksdagen ställer sig bakom det som anförs i motionen om att
              handläggning av återförening av familjer ska prioriteras högt
              och tillkännager detta för regeringen.
            </item>
            <item xml:id="i-7wduuC2WyRYGuAhc3zTpU9">
              Riksdagen ställer sig bakom det som anförs i motionen om att
              införa humanitära visum för anhöriga och tillkännager detta för
              regeringen.
            </item>
            <item xml:id="i-49MFJHjG2vuHxLBtK1AdFG">
              Riksdagen ställer sig bakom det som anförs i motionen om att
              se över tvåårsregeln vid anhöriginvandring och tillkännager detta
              för regeringen.
            </item>
            <item xml:id="i-C8kcSEq1JTF3KnbSDEuvqz">
              Riksdagen ställer sig bakom det som anförs i motionen om att
              en ansökan om uppehållstillstånd som anhörig ska kunna lämnas
              från Sverige och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-K1GA1D3BpaHUWnhfNn3XbD">
            Inledning
          </head>
          <p xml:id="i-H5iSDGoXXo4ib1aDLTt9bw">
            Över 65 miljoner människor är på flykt i världen. Antalet är
            fortsatt ökande, och många av de värsta oroshärdarna i världen
            ser inte ut att falna. De flesta har flytt inom sitt land eller
            till ett grannland, men många tar sig också fortsatt till Europa.
          </p>
          <p xml:id="i-7UFrnE2VcJ6NkG6HtvAVNo">
            Under hösten 2015 tog Sverige emot sammanlagt 126 000 asylsökande
            varav nästan 30 000 var ensamkommande barn och ungdomar. Det skapade
            en situation där myndigheter, kommuner och frivilliga krafter
            sattes under stor press. Det blev oerhört uppenbart att Sveriges
            system inte var eller är byggda för ett så stort mottagande. Men
            asylrätt och solidaritet är inte bara ord för finrummet när det
            är vackert väder. Det är ord som måste innebära något konkret
            när det väl gäller.
          </p>
          <p xml:id="i-Ry4wN4FZFCHnA5jqMCtfgz">
            När regeringen bjöd in till blocköverskridande samtal höll vi
            i Centerpartiet en konstruktiv linje för att ta ansvar för Sverige
            genom breda uppgörelser om viktiga frågor. Vi deltog i och bidrog
            till den hittills enda migrationsuppgörelse som slutits över blockgränsen
            sedan valet 2014. Regeringen och allianspartierna kom överens
            om ett antal åtgärder för att få ordning och reda i mottagandet,
            bättre etablering och dämpade kostnadsökningar.
          </p>
          <p xml:id="i-HgvCpKm5mF6HfATs8kC3oB">
            Efter uppgörelsen har regeringen genomfört kraftiga begränsningar
            av möjligheten att söka asyl i Sverige, långt värre än överenskommelsen
            innebar. Det är förslag som inte bara begränsar öppenheten och
            försämrar för asylsökande och gränsregioner. De gör också mottagandet
            dyrare och mer byråkratiskt och kommer att skada integrationen.
          </p>
          <p xml:id="i-4eyEuHp6RxFckn557r9CAC">
            Centerpartiet är bekymrat över konsekvenserna av id-kraven, både
            för flyktingarna och asylrätten, men också för Öresundsregionen.
            Det är en långtgående reform som fått negativa konsekvenser. De
            ytterligare stegen mot fler kategorier av tidsbegränsade uppehållstillstånd
            och kraftiga begränsningar av rätten till familjeåterförening
            är djupt problematiska. Regeringens politik innebär kortvariga
            tidsbegränsade uppehållstillstånd som ska omprövas ofta och kraftiga
            begränsningar i flyktingars och skyddsbehövandes möjlighet till
            familjeåterförening. Med det har Sverige slagit in på en sämre,
            mer stängd väg. Centerpartiet vill värna rätten och möjligheten
            att söka asyl i Sverige.
          </p>
          <p xml:id="i-8T7Ak3bNUk9jN4Eixfa4mx">
            Förslagen som regeringen har genomfört riskerar att få stora
            negativa effekter, inte bara för öppenheten utan även för etableringen.
            De minskar både möjligheten för utsatta människor att söka asyl
            och möjligheten för de som får asyl att etablera sig i samhället.
            De gör byråkratin krångligare och mer omfattande, de gör vägen
            till jobb längre och de splittrar barnfamiljer. Detta påtalades
            också av flera remissinstanser.
          </p>
          <p xml:id="i-C4XaN1wiVWBueWTY2pQeMP">
            Centerpartiet står fortsatt bakom uppgörelsen vi slöt i oktober.
            Vi kommer också att fortsätta att delta i diskussioner om regeringen
            kallar till sådana. Vi är alltid beredda att samarbeta brett för
            att nå ytterligare överenskommelser. Sverige behöver breda uppgörelser
            om migrationspolitiken, för att stärka mottagandekapaciteten och
            förbättra integrationen, för att korta handläggningstiderna och
            få ned kostnaderna och för att bibehålla öppenheten på ett långsiktigt
            hållbart sätt.
          </p>
          <p xml:id="i-1278v7injoCKrQcnQjRmXt">
            För att kunna bevara öppenheten, värna ett effektivt mottagande
            och skapa en bättre etablering krävs många reformer, men det krävs
            andra reformer än regeringens begränsningspolitik. Rätten att
            söka skydd ska värnas. Långa handläggningstider måste motverkas.
            EU måste ta ett betydligt större ansvar för en gemensam flyktingpolitik.
          </p>
          <head type="h1" xml:id="i-B2F51aRSuBET65dSscTzT2">
            Europas roll
          </head>
          <p xml:id="i-Sgviig3UVZQ3NUjZUTWB4h">
            Centerpartiet anser att EU behöver en ny gemensam asylpolitik
            där flyktingar registreras som asylsökande i EU som helhet. EU:s
            myndighet för asylfrågor, Easo, bör ges utökat mandat att hantera
            ett gemensamt system för asylprövningar och utfärdande av humanitära
            visum. De skyddsbehövande bör fördelas inom unionen baserat på
            kvantitativa kriterier såsom medlemsländernas storlek och ekonomi
            samt på kvalitativa kriterier såsom människors släktband. Samtidigt
            ska givetvis enskilda EU-länder behålla rätten att frivilligt
            ta ett större ansvar, så att de länder som vill och kan ta emot
            fler flyktingar än sin kvot inte hindras från att göra detta.
          </p>
          <p xml:id="i-EcEHqmEruijzZQ7BBo6iqW">
            Intill dess att en reformering av den EU-gemensamma asylpolitiken
            kommer till stånd är det nödvändigt att fler länder erbjuder en
            fristad åt fler kvotflyktingar och håller dörren öppen för humanitära
            visum. Sverige bör med kraft driva på för att EU:s medlemsländer
            lever upp till gällande regelverk och konventioner så att asylrätten
            kan försvaras. Det är viktigt att upprätthållandet av EU:s gränsskydd
            sker med absolut respekt för asylrätten och mänskliga rättigheter.
          </p>
          <p xml:id="i-Qs7wjMd5W3MaPYAWc8PwgU">
            Mottagandet av kvotflyktingar är i dag generellt för lågt i hela
            EU, trots att detta är ett av få sätt på vilket de människor som
            är i allra störst behov av skydd på ett ordnat sätt kan ta sig
            i säkerhet i Europa. Centerpartiet vill öka mottagandet av kvotflyktingar
            i Sverige. Vi anser också att det är av yttersta vikt att andra
            EU-länder ökar sitt mottagande, och vill se regeringen driva på
            för att alla länder ska ta sitt ansvar.
          </p>
          <p xml:id="i-Nmfugj1Rw7H58wqh8modaw">
            Centerpartiet verkar för att utländska medborgare ska ha möjlighet
            att söka asyl i EU från närområdet för att inte behöva genomföra
            en illegal och farlig resa.
          </p>
          <p xml:id="i-QvYyKeVn8NHkU5Nn6CiqBA">
            I arbetet med detta finns också anledning att införa humanitära
            visum. Det skulle innebära en laglig möjlighet för flyktingar
            att få sin asyl prövad i Sverige. När ett gemensamt EU-system
            är på plats bör man kunna söka ett humanitärt visum för asylprövning
            i EU som helhet. Vi vill även utreda möjligheten att göra det
            lättare för organisationer eller svenska medborgare att erbjuda
            ytterligare en laglig väg genom stipendier eller liknande.
          </p>
          <head type="h1" xml:id="i-EhpaeWzBeeP4VE3puCEm3j">
            Asylsökande och andra skyddsbehövande
          </head>
          <p xml:id="i-Q4v1APGiJFgfcB9gqCnzvG">
            Centerpartiet anser att de ytterligare stegen mot fler kategorier
            av tidsbegränsade uppehållstillstånd och kraftiga begränsningar
            av rätten till familjeåterförening är djupt problematiska. Den
            tillfälliga lagen som begränsar möjligheten att få uppehållstillstånd
            i Sverige innebär kortvariga tidsbegränsade uppehållstillstånd
            som ska omprövas ofta och kraftiga begränsningar i flyktingars
            och skyddsbehövandes möjlighet till familjeåterförening. Helt
            utan de viktiga undantag som fanns med i den migrationspolitiska
            överenskommelsen. I propositionen föreslås vidare att ömmande
            omständigheter ska tolkas så restriktivt det bara går, och att
            övriga skyddsbehövande – till exempel personer på flykt från miljökatastrofer
            – inte ska kunna beviljas uppehållstillstånd.
          </p>
          <p xml:id="i-E8aXHDtSDDBiyZtUavUcJk">
            Förslagen som regeringen lagt kommer att få stora negativa effekter.
            De minskar både möjligheten för skyddsbehövande människor att
            få skydd och möjligheten för de som ändå får skydd att etablera
            sig i samhället. De gör byråkratin krångligare och mer omfattande,
            de gör vägen till jobb längre och de splittrar barnfamiljer.
          </p>
          <p xml:id="i-SgEAtdNECbQkg5s3bi8W84">
            Med den nya tillfälliga lagen har de grupper som annars fått
            skydd som övrigt skyddsbehövande eller på grund av ömmande omständigheter
            nu inte möjlighet att få uppehållstillstånd. Det är människor
            som ofta är i mycket stor nöd.
          </p>
          <p xml:id="i-A926vDjxmF3zSXxD5hkM6R">
            I stället för den tillfälliga lagen om att begränsa möjligheter
            att få uppehållstillstånd i Sverige vill Centerpartiet ändra i
            utlänningslagen i enlighet med den överenskommelse som slöts mellan
            Alliansen och regeringen i oktober 2015.
          </p>
          <p xml:id="i-9pEcGW5qcQNHNkg3kVHCsU">
            Ett område av särskild vikt är ensamkommande barn och ungdomar
            som söker asyl. År 2015 kom fler än någonsin tidigare i Sveriges
            historia. Av de drygt 160 000 personer som sökte asyl 2015 var
            drygt 70 000 barn, och av dem var ungefär hälften barn utan vårdnadshavare.
            De som kommit till Sverige i låg ålder är de som har störst möjlighet
            till utbildning, integration och en välfungerande tillvaro i sitt
            nya land. Det är därmed också mottagandet av minderåriga som har
            störst potential att nå framgångsrik integration – men också där
            dåliga system kan göra störst skada. Mottagandet av barn och unga
            är en fråga som därmed blivit mycket viktig att se över och förbättra
            politiskt.
          </p>
          <p xml:id="i-QqQ7aYdz7VRFbkL9dHBxqB">
            Åldersbedömning av barn och ungdomar måste ske på ett rättssäkert
            sätt och i överensstämmelse med vetenskap och beprövad erfarenhet.
            Socialstyrelsen har nyligen gjort bedömningen att magnetkameraundersökning
            skulle kunna öka tillförlitligheten när det gäller medicinsk åldersbedömning
            men att mer kunskap behövs på området. Centerpartiet välkomnar
            det uppdrag som Socialstyrelsen fått att fördjupa kunskapen om
            dessa metoder.
          </p>
          <p xml:id="i-SD38C9S6TpPxsLyBdaVecW">
            Regeringen har också uppdragit åt Rättsmedicinalverket att utforma
            processen för hur och med vilka metoder åldersbedömningar ska
            genomföras med tydliga krav på vetenskaplighet, beprövad erfarenhet,
            en rättssäker process och beaktande av barns rättigheter. Centerpartiet
            välkomnar Rättsmedicinalverkets resultat.
          </p>
          <head type="h1" xml:id="i-JqpvgL57jd1en3kCg65d2K">
            Anhöriga
          </head>
          <p xml:id="i-8TYZVqRt8ovvCk7R9dHSKi">
            Anhöriginvandringen är en av få lagliga vägar till Europa. Den
            har stor betydelse av humanitära skäl. Familjer som splittrats
            till följd av krig, konflikter och förtryck måste ha en möjlighet
            till återförening i trygghet. Med en ökande globalisering där
            allt fler har nära och kära i andra länder ökar anhöriginvandringens
            betydelse.
          </p>
          <p xml:id="i-Q2fpih6a2pw7cddq4ydzEN">
            Regeringens politik har kraftigt begränsat anhöriginvandringen
            och gör att många familjer inte kommer att ha laglig möjlighet
            att återförenas på flera år. Centerpartiet vill ersätta den kraftiga
            begränsningen av anhöriginvandringen med en mer human reform i
            linje med överenskommelsen mellan Alliansen och regeringen i oktober
            2015.
          </p>
          <p xml:id="i-Et5QMMPyRYu9YSVxkUQzvM">
            I dagsläget är handläggningstiden för den här typen av ansökningar
            alldeles för lång. Det finns flera exempel på att man inte kunnat
            vänta utan istället tagit de sista pengar man haft för att betala
            människosmugglare och riskera livet. Därför måste anhörigåterförening
            prioriteras högt och genomföras skyndsamt. Vi bör även ge humanitära
            visum till anhöriga från konfliktområden som redan har en familjemedlem
            på plats i Sverige. Ju tidigare familjer får återförenas desto
            mindre lidande och desto snabbare etablering i samhället.
          </p>
          <p xml:id="i-WkscE31PHVrPpLEBDeMXGM">
            Det finns uppenbara behov av att säkerställa att den som flyttar
            till Sverige i syfte att gifta sig eller inleda ett samboförhållande
            kan lita på att det skydd som lagen medger också gäller i verkligheten.
            Det är mycket bekymmersamt att den så kallade tvåårsregeln leder
            till att kvinnor i vissa fall pressas att stanna kvar i en relation
            där våld förekommer. Tvåårsregeln vid anhöriginvandring bör därför
            tas bort.
          </p>
        </div>
        <div type="motSignatures">
          <list>
            <item xml:id="i-GsdZpPfaBMuSjSzjESiAFi">
              Johanna Jönsson (C)
            </item>
            <item xml:id="i-PnNt977ifQxbyZ2TLkMjaK">
              Solveig Zander (C)
            </item>
            <item xml:id="i-635iFik43GhpX2WTjR6ZcS">
              Annika Qarlsson (C)
            </item>
            <item xml:id="i-Jpj6jKgGubaPgGJcaWUJDa">
              Anders W Jonsson (C)
            </item>
            <item xml:id="i-SWKhepScSddF3a5vk4ijb5">
              Fredrik Christensson (C)
            </item>
          </list>
        </div>
      </div>
    </body>
  </text>
</TEI>
