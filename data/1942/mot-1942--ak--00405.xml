<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__ak__405/mot_1942__ak__405-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, Nr 405.
          </p>
          <p>
            Nr 405. Av herr Nilson i Eskilstuna m. fl, i anledning av Kungl.
            Maj:ts 3 proposition, nr 322, angående vissa med den fortsatta
            ut- byggnaden av landets försvarskrafter sammanhängande -markförvärv.
          </p>
          <p>
            I proposition nr 322 har Kungl. Maj:t föreslagit att en ny central
            flyg- verkstad skall förläggas till Arboga. Som lämpliga platser
            för denna anlägg- ning ha Eskilstuna, Örebro, Arboga och Köping
            varit på tal och undersök- ning om dessa platsers lämplighet har
            företagits. Flygförvaltningen har enligt propositionen ansett
            att följande fordringar borde uppställas på den blivande förläggningsplatsen:
            1) Flygfältet borde vara av sådan storleksordning att landningsbanorna
            i en riktning erhölle en längd av 2,000 meter och i övriga riktningar
            omkring 1,500 meter. 2) Berg, lämpliga för insprängning av största
            delen av verkstaden, borde finnas i direkt anslutning till flygfältet.
            3) Med undantag av ett 60-tal bostadslägenheter, vilka borde uppföras
            i verkstadens omedelbara närhet, måste intilliggande stad eller
            samhälle upp- visa eller garantera tillräckligt många lägenheter
            för verkstadens personal. 4) Förläggningsplatsen borde ligga centralt
            i förhållande till de flottiljer, som komme att betjänas av verkstaden.
            5) Goda landsvägs-, järnvägs- och helst sjöförbindelser borde
            finnas med landets skilda delar. 6) I närheten av förläggningsplatsen
            borde lämpliga industrier finnas, vilka vid behov kunde anlitas
            såsom underleverantörer och hjälpverkstäder. 7) Den nya centrala
            verkstaden borde om möjligt, för att underlätta per- sonalrekryteringen,
            förläggas till en ort med industribefolkning. Av tillgängliga
            handlingar att döma synes såväl flygförvaltningen som departementschefen
            ha fäst störst vikt vid mom. 2 av ovan anförda ford- ringar, under
            det att andra och förvisso ej oväsentliga synpunkter skjutits
            åt sidan. Utan tvivel erbjuder Arboga vissa fördelar ifråga om
            själva flyg- fältet och tillgången på berg, lämpliga för insprängning.
            Men det förefaller också vara den enda fördel man kan räkna med
            när det gäller Arboga. I andra avseenden, såväl dem som inrymmas
            i flygförvaltningens fordringar som andra, vilka ovillkorligen
            måste beaktas i detta sammanhang, torde en förläggning till Eskilstuna
            innebära oemotsägligt större fördelar och möj- ligheter. Dessa
            fördelar och möjligheter äro av sådan art och storleksord- ning,
            att riksdagen knappast kan undgå att uppmärksamma dem. 1. Eskilstunas
            industrier torde mer än någon annan plats vara lämpliga såsom
            underleverantörer och hjälpverkstäder för flygverkstaden. Hela
            dess
          </p>
          <pb facs="riksdagen-motions-pdf/data/1942/mot_1942__ak__405/mot_1942__ak__405-002.pdf"/>
          <p>
            Motioner i Andra kammaren, Nr 405. 9
          </p>
          <p>
            industri är ju av sådan art, och redan är den i stor utsträckning
            anlitad för beställning av försvarsmakten. Oss veterligt äro möjligheterna
            i Arboga på det området synnerligen minimala, om de ens förefinnas.
          </p>
          <p>
            2. På ingen av de ifrågasatta platserna ligger frågan om personalrekryte-
            ringen så väl till som i Eskilstuna, vars stora arbetarstam är
            vida bekant för sin yrkesskicklighet och duglighet. Om flygverkstaden
            förlägges till Eskilstuna, torde den omedelbart kunna rekryteras
            med en stab kunniga och dugliga arbetare. Denna möjlighet förefinnes
            säkerligen inte alls i Ar- boga. Där blir det att i stor utsträckning
            införskaffa arbetskraft från annat håll.
          </p>
          <p>
            3. På undervisningsväsendets område erbjuder Eskilstuna avgjorda
            för- delar framför Arboga. Folkskolorna äro åttaåriga med fri
            skolmateriel. De befintliga skollokalerna torde väl räcka till
            även vid den utökning av barn- antalet, som den med flygverkstadens
            förläggande till staden förmodade folkökningen skulle medföra,
            varför staten ej torde behöva räkna med några anslag för uppförande
            av skollokaler. Det högre allmänna läroverket i Es- kilstuna kan
            bereda plats för ett antal elever utöver de nuvarande. I Arboga
            finnes endast möjlighet att avlägga realskoleexamen, varför ungdom,
            som önskar läsa därutöver, måste fara till städer med gymnasium,
            vilket alltid medför betydande kostnader för föräldrar och målsmän.
            Ett sjuårigt ele- mentarläroverk för flickor finnes också i Eskilstuna.
            Den tekniska skolan, bestående av lärlings- och yrkesskola samt
            maskinfackskola borde vara nå- got att räkna med i en tid, då
            man ivrigt påkallar de ungas yrkesutbildning. Dessutom anordnas
            årligen såväl vid Bolinder-Munktells aktiebolag som vid statens
            gevärsfaktori särskilda kurser för utbildning av yrkeskunnig verk-
            stadspersonal. Även handelsskola finnes i Eskilstuna med såväl
            dags- som kvällskurser. På detta område, undervisningsväsendets
            och utbildningens, har Arboga icke några liknande möjligheter
            och torde aldrig bli i stånd att erhålla så- dana. Och då man
            planlägger något så permanent, som flygverkstaden är avsedd att
            bliva, bör utan tvivel även frågan om ungdomens utbildnings- möjligheter
            beaktas. Gör man inte det, kommer staten utan tvivel att i en
            framtid tvingas till så avsevärda direkta och indirekta utgifter
            för att av- hjälpa bristen, att de tillfälliga besparingarna bliva
            ganska illusoriska. 4. På sjukvårdens område har helt naturligt
            Eskilstuna absoluta företrä- den att framvisa. Centrallasarettet
            där har följande avdelningar: Kirurgisk- inklusive barnbördsavdelning,
            medicinsk-, röntgen-, öron-, ögon-, näs- och halsavdelning samt
            tandvårdsavdelning. (Tandvården är i övrigt fullständigt ordnad
            och bidrag lämnas till densamma av statsmedel åt obemedlade och
            mindre bemedlade personer. För barn i skolåldern är tandvården
            kostnads- fri.) Ett modernt epidemisjukhus finnes med en normalbeläggning
            av 120 sängar. För barnavården finnes särskild barnavårdscentral
            med läkare och
          </p>
          <p>
            Bihang till riksdagens protokoll 1942. 4 saml. Nr 401—405. 2
          </p>
          <pb facs="riksdagen-motions-pdf/data/1942/mot_1942__ak__405/mot_1942__ak__405-003.pdf"/>
          <p>
            10 Motioner t Andra kammaren, Nr 405.
          </p>
          <p>
            sköterskor. Dessutom finnes ett nytt och modernt barnhem ävensom
            barn- krubba samt dispensärvård. Att sjukvårdsförhållandena betyda
            mycket för en stads innevånare erkän- nes allmänt, och att riksdagen
            bör ha även denna sak i åtanke, då den går att besluta om en anläggning
            av flygverkstadens storleksordning, ligger i öppen dag. Helt naturligt
            har Arboga inga jämförliga möjligheter att bjuda på, varför, om
            flygverkstaden förlägges dit, de anställda vid iråkade svårare
            siukdoms- och olycksfall komma att vållas avsevärt ökade utgifter,
            då de måste å annan plats söka läkar- och sjukhusvård, eller tvingas
            också staten och landstinget att ikläda sig avsevärda kostnader
            för en utvidgning och modernisering av sjukvårdsväsendet. Uppenbart
            är också att Eskilstuna är av den storleksordning, att den både
            samhällsekonomiskt, kulturellt och på annat sätt är i stånd att
            tillgodose de behov av olika slag som en mer eller mindre hastig
            befolkningstillväxt ovillkorligen framkallar. Om riksdagen medverkar
            till att ett samhälle av Arbogas storlek på ganska kort tid får
            sitt invånareantal höjt med 50 9/0 eller därutöver, medför det
            ovillkorligen skyldighet för staten att ikläda sig en rad av utgifter
            på olika områden, som samhället självt inte är i stånd att bära.
            Om man likt flygförvaltningen företrädesvis eller enbart stannar
            inför de materiella möjligheter, som de olika platserna kunna
            framvisa, torde Eskilstuna stå sig väl vid en jämförelse. Ifråga
            om kommunikationer är staden välförsedd. Goda järnvägsförbin-
            delser finnas med Stockholm över Södertälje, Flen och Kolbäck.
            Avståndet pr järnväg till Stockholm över Södertälje är 117 km.
            Enkel biljett i III kl. kostar endast 6:60 och restiden är omkring
            2 1/3 timma. Avståndet mellan Arboga—Stockholm är 163 km, biljettpriset
            för enkel resa i III kl. är 9:70 och restiden är mellan 4 1/2
            och 3 1/2 timma. Söderut har Eskilstuna goda förbindelser över
            Flen, Södertälje och Nyköping. Norrut erhålles förbindelse över
            Kolbäck till Västerås, Sala och Uppsala. Även sjöförbindelserna
            äro ganska goda. Mälarbåtar gå dagligen upp till Eskilstuna, där
            tre stycken rymliga lossnings- och lastningskajer finnas. En planerad
            uthamn vid Mälarbaden, 12 km från Eskilstuna centrum, kan vid
            uppkommande behov anläggas. Järnvägsbank finnes ända fram. För
            kraftförsörjningen är väl ordnat. Vid eventuellt huvudledningsbrott
            förfogar staden över reservkraft upp till omkring 5,000 kw. För
            storindu- strien, vartill den planerade verkstaden kommer att
            räknas, finnes särskild industritaxa. Eskilstuna är villig att
            kostnadsfritt tillhandahålla erforderligt markom- råde för flygfält
            och verkstadsbyggnader, i den mån staden är ägare till samma mark.
            Dessutom äger staden förut ett flygfält med en areal av cirka
            45 har och rullningsbanor på cirka 800 meter i olika riktningar,
            vilket
          </p>
          <pb facs="riksdagen-motions-pdf/data/1942/mot_1942__ak__405/mot_1942__ak__405-004.pdf"/>
          <p>
            Motioner i Andra kammaren, Nr 405. 11
          </p>
          <p>
            fält naturligtvis står till förfogande. Staden är även villig
            att till självkost- nadspris tillhandahålla tillgänglig materiel,
            t. ex. grus av prima beskaffenhet. Om denna förläggningsfråga
            prövas ur alla synpunkter och inte en- dast med tanke på de direkta
            anläggningskostnaderna, erbjuder Eskilstuna så pass stora fördelar
            framför Arboga, att intet tvivel kan råda om att flyg- verkstadens
            förläggning till Eskilstuna innebär betydande statsekonomiska
            besparingar, vilket borde vara något att räkna med. På anförda
            skäl få därför undertecknade föreslå
          </p>
          <p>
            att riksdagen må antingen besluta att förlägga den före- slagna
            centrala flygverkstaden till Eskilstuna eller ock åter- remittera
            ärendet till Kungl. Maj:t för förnyad omprövning.
          </p>
          <p>
            Stockholm den 6 juni 1942.
          </p>
          <p>
            Joh. Nilson. Conrad Jonsson. Ellen Svedberg.
          </p>
        </div>
      </div>
    </body>
  </text>
</TEI>
