<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-00332">
  <teiHeader>
    <fileDesc>
      <titleStmt>
        <title>Rätt till kejsarsnitt</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:332 av Markus Wiechel m.fl. (SD)</title>
          <idno type="rdwebb">H902332</idno>
          <rs type="number">332</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H902332/text</ref>
          <ref type="dokument_url_html">http://data.riksdagen.se/dokument/H902332</ref>
          <ref type="dokumentstatus_url_xml">http://data.riksdagen.se/dokumentstatus/H902332</ref>
          <ref type="docx">http://data.riksdagen.se/fil/95496CC7-1064-4F9F-837C-908C0B2B112E</ref>
          <ref type="pdf">http://data.riksdagen.se/fil/BE06AEDA-E968-4054-95AF-2187F33D3696</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CvP9PrYpoY8ex4HdNL7Kc7" type="signed"/>
        <correspContext corresp="i-CvP9PrYpoY8ex4HdNL7Kc7">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction xml:id="i-3rffhWAo4jNHmQ6kxoikr7" type="submitted">
          <date when="2021-09-23"/>
          <time when="17:00:41"/>
        </correspAction>
        <correspAction xml:id="i-45jgaCqHwgGTRpA33XQkPp" type="reviewed">
          <date when="2021-09-23"/>
          <time when="18:49:34"/>
        </correspAction>
        <correspAction xml:id="i-8anpnD7S2A8qyKZ6MRVh3R" type="referred">
          <date when="2021-10-14"/>
        </correspAction>
        <correspAction xml:id="i-USKWPFiX8mjsHwNXNTuoru" type="assigned">
          <date when="2022-10-05"/>
          <time when="09:24:22"/>
        </correspAction>
        <correspContext corresp="i-USKWPFiX8mjsHwNXNTuoru">
          <ref type="assignedTo">Socialutskottet</ref>
        </correspContext>
        <correspAction xml:id="i-5jbrDaJphY1sUNHC3EqaAQ" type="behandlas_i"/>
        <correspContext corresp="i-5jbrDaJphY1sUNHC3EqaAQ">
          <ref type="uppgift">2021/22:SoU14</ref>
          <ref type="ref_dok_id">H901SoU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU14</ref>
          <ref type="ref_dok_titel">Kompetensförsörjning inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4QjDVhfKzJjiapXCRZLQ7f" type="motHeader">
        <div xml:id="i-jnmSFmchv9UT6J3mrXSSB" type="motTitle">
          Motion till riksdagen 2021/22:332 av Markus Wiechel m.fl. (SD)
          Rätt till kejsarsnitt
        </div>
      </div>
      <div xml:id="i-RbexYj1T7Fm5QVEM1PJfPr" type="motBody">
        <div xml:id="i-FwvaU2SddCV45G4bgQHVxR" type="motProposal" subtype="förslag">
          <head xml:id="i-DvpEcpAZMXrhYRo4H9KBK3">
            Förslag till riksdagsbeslut
          </head>
          <list xml:id="i-Y6MSq5ihg7uysuFPffJqcf" style="ol">
            <item xml:id="i-NYR2JbuZSLCUPqDDZXQNsP">
              Riksdagen ställer sig bakom det som anförs i motionen om rätten
              att välja kejsarsnitt och tillkännager detta för regeringen.
            </item>
            <item xml:id="i-DyoGBmbiSLcic26foseqUg">
              Riksdagen ställer sig bakom det som anförs i motionen om fritt
              vårdval för planerat kejsarsnitt och tillkännager detta för regeringen.
            </item>
          </list>
        </div>
        <div xml:id="i-4qMXRQzYHxHcJgY1SsQWCe" type="motContent">
          <head xml:id="i-YPWgMojDUCqbRpJQMuhsqn" type="h1">
            Rätten att välja kejsarsnitt
          </head>
          <p xml:id="i-7RErYE9wu6ye38to84pf4x">
            Enligt patientlagen ska vård så långt det är möjligt utformas
            och genomföras i samråd med patienten, och vi kan i samma lag
            läsa att vården ska främja berörda patienters integritet, självbestämmande
            och delaktighet. Patientlagen (kapitel sju) slår fast att ”när
            det finns flera behandlingsalternativ som står i överensstämmelse
            med vetenskap och beprövad erfarenhet ska patienten få möjlighet
            att välja det alternativ som han eller hon föredrar”. I läkarnas
            etiska regler (punkt fem) anges det att en läkare ska behandla
            patienten med empati, omsorg och respekt. Läkaren får inte genom
            sin yrkesauktoritet inkräkta på patientens rätt att bestämma över
            sig själv. Mot bakgrund av dessa texter, såväl patientlagen som
            i läkarnas etiska regler, borde det inte finnas någon tvekan om
            att kvinnor, när de ska föda, ska erbjudas den självklara rätten
            till sin egna kropp och rätten att välja mellan två likvärdiga
            alternativ. Ändå är det inte så idag. Den paterna­lism vi ser
            gör att kvinnor tvingas till ett förlossningssätt som de inte
            har valt – vilket närmast kan betraktas som ett övergrepp från
            samhällets sida och ett tydligt brott mot patientlagen.
          </p>
          <p xml:id="i-6rAScex6J35bqopHUEJphe">
            Idag är det enbart cirka sju till åtta procent av alla gravida
            kvinnor som önskar kejsar­snitt, och en stor del av de som önskar
            snitt är kvinnor med dåliga erfarenheter från tidigare födslar,
            som har befintliga förlossningsskador alternativt har starka psykologiska
            skäl. Det handlar med andra ord om kvinnor med mycket goda skäl
            till att få sin vilja igenom. Som argument för att man nekar kvinnor
            rätten till sin egen kropp anges ofta de risker man ser med kejsarsnitt.
            Att vaginal förlossning skulle vara mer fördelaktig och mindre
            riskfylld än ett planerat kejsarsnitt tycks dock varken motiveras,
            problematiseras eller för den delen förklaras, och det är flera
            faktorer inom förlossningsvården som man ofta missar i den diskussion
            som förs. Eller alla de problem som kan uppstå för barnet som
            ska födas om allt inte står rätt till eller med en blivande mamma
            som lider av extrem stress eller ångest.
          </p>
          <p xml:id="i-5Pb5zgtSAENWtT97iqeZQy">
            En kinesisk studie (Xiaohua Liu, 2015) som jämfört planerade
            snitt med planerade vaginala förlossningar visade att sådant som
            brukar lyftas fram som risker för mamman med kejsarsnitt, exempelvis
            infektion, blödningar och proppar, statistiskt sett är lika ovanligt
            vid planerade snitt som vid andra förlossningar. Studien visade
            dessutom att dödligheten för barnen är lite högre vid planerad
            vaginal förlossning, då det finns fler saker som kan gå fel än
            vid ett planerat snitt. En studie (WuWen, 2020) från Kanada visade
            att de som väljer att föda med kejsarsnitt har lägre risk att
            råka ut för komplika­tioner vid sina förlossningar än de som väljer
            att föda vaginalt.
          </p>
          <p xml:id="i-GWZShhmFuNkdfTFmAABevy">
            Vidare vet vi, trots upprepningar och överdrifter om riskerna
            med kejsarsnitt, att antalet allvarliga komplikationer i samband
            med kejsarsnitt är mycket sällsynta, vilket bekräftas i socialstyrelsens
            slutrapport Stärk förlossningsvården och kvinnors hälsa (2019a).
            Bäckenbottenkomplikationer, en av de kanske mest negligerade men
            samtidigt bland de vanligaste komplikationerna inom förlossningsvården,
            minskar dessutom för kvinnor som föder med kejsarsnitt. För de
            som föder vaginalt drabbas ungefär tre pro­cent av den allvarligaste
            typen av bäckenbottenkomplikation. Det talas därutöver sällan
            om alla besvär som är vanligare efter vaginal förlossning (som
            exempelvis inkontinens, levatorskador, levatordystoni, sfinkterruptur,
            framfall och kronisk smärta).
          </p>
          <p xml:id="i-EerehFTQj2i5EFSLXDasX7">
            Ett annat skäl som anges för varför man nekar kejsarsnitt är
            att kostnaden skulle vara högre för kejsarsnitt. Av samtliga vaginala
            förlossningar slutar nära på tio procent med ett akut snitt, vilket
            är betydligt dyrare än både planerade snitt och vaginala förlossning­ar,
            och cirka femton procent av dessa betraktas som svåra. Dessa fall
            av misslyckade vaginala förlossningar räknas dessvärre in tillsammans
            med planerade snitt, vilket sned­vrider kostnadsbilden. Vidare
            tillkommer stora kostnader till många vaginala förloss­ningar
            som inte räknas in: psykisk och fysisk eftervård samt sjukskrivningar
            som ofta krävs för kvinnor som drabbas av bestående men efter
            en vaginal förlossning. Ej heller har man räknat med alla de aurorasamtal
            som förlossningsrädda kvinnor behöver inför sin förlossning. Kostnaden
            lär därmed inte skilja sig särskilt mycket för de båda förloss­ningssätten
            och kan till och med generellt sett vara lägre för planerade snitt.
          </p>
          <p xml:id="i-LSBvW4svgDsFX3vu2sbZzS">
            Dessvärre är forskningen kring hur påtvingade vaginala förlossningar
            påverkar kvin­nors psykiska tillstånd och hälsa bristfällig, vilket
            gör nuvarande förhållningssätt, som strider mot såväl läkaretiken
            som patientlagen, än mer oförklarlig. Av den forskning som finns
            vet vi dock att kvinnor som under sin förlossning drabbats av
            en traumatisk upp­levelse i högre utsträckning också riskerar
            att drabbas av posttraumatiskt stressyndrom (PTSD) och posttraumatisk
            stress (PTS) (Susan Garthus-Niegel, 2014). Fysioterapeuter kan
            även vittna om skillnaden i rehab för kvinnor som sökt hjälp efter
            sina respektive förlossningar. I regel domineras patienterna av
            personer som har haft en tuff återhämt­ning efter vaginala förlossningar,
            snarare än kvinnor med komplikationer efter kejsar­snitt, då väldigt
            få av dessa har bestående besvär efter den akuta operationsläkningen.
          </p>
          <p xml:id="i-F534DzQkfShJfaS2X37yKQ">
            Till följd av påtvingade förlossningar vet vi också att det finns
            kvinnor som nekats kejsarsnitt och sorgligt nog avlidit i sviterna
            av sin påtvingade vaginala förlossning. Detta borde vara tillräckliga
            skäl för att av såväl medicinska som etiska skäl garantera kvinnor
            rätten att välja kejsarsnitt om de blivit informerade om processen
            och det inte finns några medicinska hinder. Riksdagen bör tillkännage
            detta till regeringen.
          </p>
          <head xml:id="i-D9x446NU3b9EKM67ju1G1U" type="h1">
            Fritt vårdval för kejsarsnitt
          </head>
          <p xml:id="i-3SLKMYUgX9bnKkfUqLsmep">
            Som patient har man idag rätten att välja öppenvård utan övernattning
            i hela Sverige utan remiss och inte bara där man råkar bo. Denna
            princip gäller även vaginala förloss­ningar men möjligheten saknas
            för de kvinnor som föder genom kejsarsnitt. Regeringen bör se
            över möjligheten att införa fritt vårdval även för kvinnor som
            föder genom plane­rat kejsarsnitt.
          </p>
        </div>
        <div xml:id="i-4SrAGDcceWAscre9ehho4r" type="signatureBlock">
          <list xml:id="i-QPSJUfvVawGdPCZLxTD1ug">
            <item xml:id="i-NKnKh3v2N9AkoqSY9GbTvr" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-SCm1UWAivcZe2VJKR8HiXR" who="i-4up3MKHRwxhpoLfZgub9Fu" type="signature">
              Roger Hedlund (SD)
            </item>
            <item xml:id="i-TknnSsMSGEXAb2MJBAgP7K" who="i-TXWjMfPNdu6NddKf5hSeRx" type="signature">
              Alexander Christiansson (SD)
            </item>
          </list>
        </div>
      </div>
    </body>
  </text>
</TEI>
