<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-LU-00209">
  <teiHeader>
    <fileDesc>
      <titleStmt>
        <title>Franchising</title>
        <author corresp="i-UVAgeLYUkfmr8A9VVChgiV i-6qjD2tsSCtsrmXQjy7mtCJ i-UVAgeLYUkfmr8A9VVChgiV i-6qjD2tsSCtsrmXQjy7mtCJ">av Kurt Ove Johansson och Lars-Erik Lövdén (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Franchising</title>
          <idno type="rdwebb">GK02L209</idno>
          <rs type="number">L209</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GK02L209/text</ref>
          <ref type="dokument_url_html">http://data.riksdagen.se/dokument/GK02L209</ref>
          <ref type="dokumentstatus_url_xml">http://data.riksdagen.se/dokumentstatus/GK02L209</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UVAgeLYUkfmr8A9VVChgiV</idno>
            <name>Kurt Ove Johansson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <name>Lars-Erik Lövdén</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-UVAgeLYUkfmr8A9VVChgiV</idno>
            <name>Kurt Ove Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <name>Lars-Erik Lövdén</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BQxQY3mDMQi4WTTcbqnFTS" type="signed"/>
        <correspContext corresp="i-BQxQY3mDMQi4WTTcbqnFTS">
          <note type="signatory" corresp="i-UVAgeLYUkfmr8A9VVChgiV"/>
          <note type="signatory" corresp="i-6qjD2tsSCtsrmXQjy7mtCJ"/>
          <note type="signatory" corresp="i-UVAgeLYUkfmr8A9VVChgiV"/>
          <note type="signatory" corresp="i-6qjD2tsSCtsrmXQjy7mtCJ"/>
        </correspContext>
        <correspAction xml:id="i-SdYJq2WtbxiXvWmoPS8dny" type="referral">
          <date when="1996-10-11"/>
        </correspAction>
        <correspAction xml:id="i-P3mQ1LC2m2eFwEugoxWh19" type="dismissal">
          <date when="1996-10-11"/>
        </correspAction>
        <correspAction xml:id="i-RzAmN8bgaq51EGAnjc1evY" type="submission">
          <date when="1996-10-07"/>
        </correspAction>
        <correspAction xml:id="i-JeQKGY9BmyQZtM2KBkTxsX" type="referral">
          <date when="1996-10-11"/>
        </correspAction>
        <correspAction xml:id="i-Q2Bm83GDWUd56T3UTWBHX2" type="dismissal">
          <date when="1996-10-11"/>
        </correspAction>
        <correspAction xml:id="i-CWVQbrNKSvcHtxeKG7boQ" type="submission">
          <date when="1996-10-07"/>
        </correspAction>
        <correspAction xml:id="i-MNL4VjfcVRcYP5YsT7QbNB" type="assigned"/>
        <correspContext corresp="i-MNL4VjfcVRcYP5YsT7QbNB">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_L_0209/mot_199697_L_0209-0001.pdf"/>
      <div xml:id="i-79aQEc1jU9fSeET7fhcH15" type="motHeader">
        <div xml:id="i-6XB1xagzsV3QzLEJhcHT3L" type="motTitle"/>
        <div xml:id="i-RQ1oRj8B9YKHmXmcjCWPXc" type="motSubmissionInfo"/>
      </div>
      <div xml:id="i-NHpPPs6PuUFpDMZ6AuUZZq" type="motBody">
        <div xml:id="i-4rc1L2NpBqeQtZHYdmK1oc">
          <p xml:id="i-J1NRH66uL3zpQ44CwGajTC">
            1996/97 L209 L207-215
          </p>
          <p xml:id="i-2Ujx5bK9fTdJoLrXSX95P1">
            Motion till riksdagen 1996/97:L.209
          </p>
          <p xml:id="i-G9j9ta9U5Bjp2hHvAnQHFD">
            av Kurt Ove Johansson och Lars-Erik Lövdén (s) Franchising
          </p>
          <p xml:id="i-6mw7JRAW4XuC36oN14aUFu">
            Svensk ekonomi och arbetsmarknad har under de senaste åren genomgått
            avsevärda förändringar. Företagen och deras anställda verkar i
            en alltmer internationell miljö. Den fria rörligheten för kapital,
            personer, tjänster och varor påverkar Sverige och det svenska
            regelsystemet. Dagens öppna internationella kapitalmarknad har
            också väsentligt ändrat förutsättningarna för svensk ekonomi och
            svenskt näringsliv. I dagens näringsliv har bl.a. som en följd
            av denna utveckling ett flertal nya företagsformer uppstått. En
            av de snabbast växande är franchising. Franchisesystemen kännetecknas
            av en stark ensidighet — för att inte säga utnyttjande av den
            svagare parten — franchisetagaren. Europarådet antog 1992 med
            anledning av en rapport utarbetad av riksdagsledamot = Stig «Gustafsson
            (s) en rekommendation där medlemsregeringarna anmodas att införa
            och harmonisera lagstiftning om franchising samt i avvaktan på
            en lag verka för etiska regler. Sverige har hittills alltid sett
            till att leva upp till Europarådets rekommendationer och bör så
            göra även nu. Europarådets European Committee on Legal Co-operation
            (CDCJ) har även nyligen i ett memorandum påmint medlemsstaterna
            om 1992 års beslut. Franchising är nämligen en företagsform som
            på senare tid vuxit kraftigt i Sverige. Rubriker i pressen som
            ”Franchising — hennes chans”, ”Missnöjd med Seven-Elevens avtal”,
            ”Franchiseavtalen påtagligt ensidiga”, beskriver emellertid en
            del av verkligheten när det gäller detta relativt nya fenomen.
            Företagsformen franchising diskuteras därför livligt i dag. Det
            är ingen tillfällighet. Allt fler verksamheter — framför allt
            inom tjänstesektorn — ”franchiseras”, dvs. utarrenderas till enskilda
            personer som vanligtvis driver ett filialföretag till ”franchisegivaren”.
            McDonald's, Polarn &amp; Pyret och Seven-Eleven är några exempel.
            De avtal som träffas mellan franchisegivaren och franchiseföretagen
            är oftast ensidigt utformade till franchisetagarens nackdel. En
            allvarlig olägenhet med denna företagsform är att den inte är
            lagreglerad. En statlig utredning lade redan 1987 fram ett förslag
            till lagstiftning om franchising. Förslaget ligger alltjämt i
            Justitiedepartementet. Men nu är det dags att åstadkomma ett skydd
            för dessa ofta mycket utsatta småföretagare. För franchisetagare
            finns en särskild organisation, Franchisetagarnas riksorganisation
            (FRO), som till skillnad från franchisegivarnas organisation,
          </p>
          <pb facs="riksdagen-motions-pdf/data/199697/mot_199697_L_0209/mot_199697_L_0209-0002.pdf"/>
          <p xml:id="i-Vm2p55dcHPQSzXhQr6P3jf">
            Franchiseföreningen, är en förening enbart för = franchisetagarna.
            Franchiseföreningen har — sedan man i 1984 års franchiseutredning
            uppträdde som part för franchisegivare — idag som medlemmar såväl
            franchisegivare som franchisetagare. Denna organisation har avsiktligt
            konstruerats på detta sätt för att förhindra förhandlingar med
            FRO om s.k. agreed document. Man kan också uttrycka saken på så
            sätt att organisationen seglar under falsk flagg. FRO är den enda
            organisationen i Sverige som tillvaratar franchisetagarnas intressen
            gentemot franchisegivarna när det gäller villkor i avtalen mellan
            parterna samt fackliga och sociala frågor i övrigt. FROSs viktigaste
            uppgift är att i förhandlingar med franchisegivarna söka åstadkomma
            ett huvudavtal med en förhandlingsordning. Till en början bör
            franchisetagaren tillförsäkras rätt till viss uppsägningstid och
            ”saklig grund” vid uppsägning. Ett visst ”indirekt besittningsskydd”
            liknande de regler som gäller för lokalhyresgäster bör även finnas.
            Franchisetagare måste i förenings- och förhandlingsrättshänseende
            likställas med s.k. jämställda uppdragstagare. Här kan en jämförelse
            göras med petroleumhandlarnas situation där man löst detta problem.
            En förenings- och förhandlingsrätt skulle medföra ett radikalt
            minskat behov av detaljlagstiftning. FRO har förgäves sökt få
            förhandlingar till stånd om ett avtal med franchisegivarnas organisation.
            Franchiseföreningen vägrar dock envist att ställa upp i förhandlingar
            med FRO. Detta är ett uppträdande som alltför mycket påminner
            om hur arbetsgivarna behandlade fackföreningarna i början av 1900-talet
            och gör att Franchiseföreningen inte kan accepteras som en seriös
            organisation. I ett franchiseförhållande finns två parter: franchisegivaren
            och franchisetagaren. Teoretiskt föreligger ett avtal mellan två
            jämställda parter, men i praktiken är franchisegivaren ofta ett
            stort multinationellt företag medan franchisetagaren i regel är
            en f.d. affärsanställd, restauranganställd eller liknande, vilket
            gör att franchisetagaren lever i en utsatt situation och får en
            starkt beroende ställning. I Kanada, USA och Frankrike finns redan
            lagstiftning som skyddar franchisetagaren. Enligt t.ex. lagstiftningen
            i USA är franchisegivaren skyldig att informera om sitt företags
            ekonomiska ställning samt visa att han kan uppfylla de förpliktelser
            som han åtar sig gentemot franchisetagaren. Ett allvarligt problem
            i Sverige är att franchisegivaren ofta inte kan uppfylla sina
            kontraktsenliga förpliktelser mot franchisetagarna som därmed
            förlorar det kapital — ofta 400 000-500 000 kr — som de satsat
            i rörelsen. Vi anser att det är nödvändigt att komma fram till
            en definition av ”franchising”. En definition som har bakgrund
            i affärsjuridik är följande:
          </p>
          <p xml:id="i-J33WwVNLiRjFFHS2kjQLfe">
            Med franchising avses ett affärsförhållande grundat på skriftligt
            avtal, enligt vilket ena parten, franchisegivare, ger andra parten,
            franchisetagare, rätt att, för egen räkning, inom visst geografiskt
            område bruka franchisegivarens särskilda = affärsidé, affärsmetoder
            och näringskännetecken, mot att franchisetagaren förbinder sig
            att tillämpa av franchisegivaren uppställda villkor för profilering.
            Med franchisetagare enligt denna lag förstås även
          </p>
          <p xml:id="i-SEXp2dgtVQcbk9e5K34vWQ">
            Mot. 1996/97L209
          </p>
          <pb facs="riksdagen-motions-pdf/data/199697/mot_199697_L_0209/mot_199697_L_0209-0003.pdf"/>
          <p xml:id="i-ACqVYaekdzMNAE9wBonRqZ">
            Mot.
          </p>
          <p xml:id="i-NHain4FGD79HiagnFSqAc7">
            1996/97L209
          </p>
          <p xml:id="i-2HUvNSaujQTQcMbfDbUeD9">
            delägare i franchisetagare, vilken/vilka i något avseende är
            personligen örpliktade att tillämpa avtalet.
          </p>
          <p xml:id="i-KhJBJtR4aJetsp8p15Cnr1">
            Inom EG har det utarbetats ett flertal direktiv där det hänvisas
            till ranchiseförhållanden. Detta innebär att vi inte kan undgå
            att i lag reglera denna företeelse. Även inom Europarådet pågår
            som redan nämnts ett arbete som syftar till att lagreglera franchising.
            En lag skulle vara ett viktigt skydd ör denna ofta svårt utnyttjade
            grupp av småföretagare. Något ytterligare utredningsarbete är
            heller inte nödvändigt. Det förslag som lades fram av Franchiseutredningen
            1987 är en utmärkt grund för lagstiftning. Det finns andra grupper
            i samhället med likartade problem som ranchisetagarna, framför
            allt när det gäller den beroende ställningen. Det gäller t.ex.
            hyresgäster, arrendatorer, kommissionärer och agenter. Lagstiftaren
            har sedan länge, i flera fall sedan mycket länge, insett behovet
            av skydd för dessa grupper mot att den dominanta parten missbrukar
            sitt övertag. Franchisetagarnas beroendeställning är på intet
            sätt mindre än de nämnda gruppernas. Tvärtom har man i detta fall,
            till skillnad från de övriga, inte ens lyckats åstadkomma ett
            förtroendefullt samarbete mellan organisationer för parterna.
            Detta trots att FRO inbjudit den tidigare organisationen för franchisegivarna
            till förhandlingar för att söka uppnå konsensus genom frivilliga
            överenskommelser om regler, s.k. agreed document. Numera finns
            inte ens en renodlad organisation för ranchisegivarna, ingen motpart.
            Lagutskottet har i tidigare betänkande hävdat, att några olägenheter
            med ranchising inte framkommit. Detta uttalande måste rimligen
            grunda sig på att man inte anser att det föreligger allvarliga
            tvister mellan parterna och — vilket påståtts — att konkurser
            inte är vanliga. Detta är emellertid en missuppfattning. Konkurser
            är minst lika vanliga bland franchisetagare som ör övriga företagare
            och har förekommit också bland franchisegivare med besvärande
            följder för franchisetagarna. Det finns dock ingen särskild registrering
            av franchisetagare och därför inte heller någon registrering av
            just konkurser i detta sammanhang. Ingen vet därför säkert hur
            det förhåller sig härmed utanför de i branschen verksamma. Viktigt
            i detta sammanhang att känna till är att en franchisetagare i
            sitt registrerade firmanamn inte får använda sig av franchisegivarens
            namn eller i övrigt ange att det rör sig om ett franchiseförhållande.
            Det är däremot riktigt att tvister förekommer mycket sällan i
            den betydelsen att tvister kommer till allmän kännedom eller till
            domstol. Detta beror på att så gott som alla franchisekontrakt
            innehåller en skiljedomsklausul och franchisetagarna har därför
            inte råd att driva en tvist. Inom FRO känner man endast till ett
            enda fall som gått till sådan prövning och kostnaderna härför
            blev också orimligt höga, närmare 500 000 kr. Konkurrensregler
            och bestämmelser om s.k. gruppundantag löser inte franchisetagarnas
            problem — dessa regler tillgodoser endast franchisegivarnas intressen.
            Det minsta man kan begära är att den svenska regeringen i avvaktan
            på lagstiftning åtminstone inrättar ett råd för upprätthållande
            av etiska regler liknande det regeringen i Australien inrättat
            och Europarådet
          </p>
          <pb facs="riksdagen-motions-pdf/data/199697/mot_199697_L_0209/mot_199697_L_0209-0004.pdf"/>
          <p xml:id="i-96KjTCBtdvtG6wcr78H8wS">
            avsett med sin rekommendation. Ett sådant råd bör bestå av representanter
            för både franchisetagarnas och franchisegivarnas organisationer.
            Från lagutskottets sida har man ansett att någon lagstiftning
            på detta område inte borde införas mot bakgrund av att en självsanerande
            verksamhet skulle ha uppkommit och nämner som exempel inslag av
            bla. uppföranderegler och förekomsten av en etisk nämnd med uppgift
            att verka för god affärssed på området. När det först gäller uppförandereglerna
            kan konstateras att dessa ensidigt utfärdats av branschen — franchisegivarna
            — utan medverkan av den andra parten — franchisetagarna. Ingen
            skulle acceptera om man på arbetsmarknaden i övrigt skulle ha
            uppföranderegler utfärdade ensidigt av arbetsgivarna. Varför skulle
            det vara mera acceptabelt med ensidigt utfärdade uppföranderegler
            i förhållandet franchisegivare—-franchisetagare än mellan arbetstagare—-arbetsgivare?
            När det sedan gäller den ”etiska nämnd” som franchisegivarnas
            organisation i Sverige inrättat så kan den inte betecknas som
            ett oberoende och fristående organ eftersom någon organisation
            som representerar enbart franchisetagare inte är representerad
            i den. Nämnden är närmast att betrakta som en Potemkinkuliss —
            uppsatt av franchisegivarna, för att dölja missförhållandena i
            branschen! De av Europarådet föreslagna etiska reglerna är något
            helt annat.
          </p>
          <p xml:id="i-3h8pChXRtJT26zem2ftuY3">
            Hemställan
          </p>
          <p xml:id="i-56Yf4sCMgUs7XTSc1MSHXD">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om behovet
            av lagstiftning om franchising.
          </p>
          <p xml:id="i-EAyc47pEXes1VBERxffHC6" type="date">
            Stockholm den 30 september 1996
          </p>
          <p xml:id="i-T8ipX3eUYxzbdsfqTC1fVT" type="signatureBlock">
            Kurt Ove Johansson (s) Lars-Erik Lövdén (s)
          </p>
          <p xml:id="i-LSrX5BZBW5B7hDivYMuXXN">
            Mot. 1996/97L209
          </p>
        </div>
      </div>
    </body>
  </text>
</TEI>
