<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1949--fk--00208">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__208/mot_1949__fk__208-001.pdf"/>
      <fw xml:id="i-MnrTEBJacYdHYQX6kumgrS">
        10 Motioner i Första kammaren, nr 208.
      </fw>
      <div xml:id="i-21rMebgYCry166bhyN8Dtu" type="motHeader">
        <div xml:id="i-CjrZ6ShrCKzDkqiM7qGW5y" type="motTitle"/>
        <div xml:id="i-NN1GizmRUaZRsJM3djf2Rn" type="motSubmissionInfo"/>
      </div>
      <div xml:id="i-MbMarE2UvL4EjjNSYN8tMD" type="motBody">
        <div xml:id="i-QqYpNBK6QBAfKFwfVXQDtU">
          <p xml:id="i-3FVVew8qVqWKQF55mx4B5u">
            Nr 208.
          </p>
          <p xml:id="i-RKTR78MmhqPwRwMikTY6Na">
            Av fröken Osvald och herr Åman, angående försöks- verksamhet
            vid statens sjuksköterskeskola för förbätt- rad rekrytering till
            sjuksköterskeyrket.
          </p>
          <p xml:id="i-Hp94EUGFKsGBxXaq4tMuxs">
            I Sverige är antalet kvalificerad sjukvårdspersonal i förhållande
            till an- talet i andra länder relativt litet. År 1946 fanns sålunda
            en sjuksköterska på 210 invånare i Danmark, på 309 i England,
            på 354 i Amerikas förenta stater, på 499 i Finland, på 501 i Norge
            och på 610 i Sverige. Tills dato har dock den goda standard, som
            varit utmärkande för svensk sjukvård, kunnat bibe- hållas tack
            vare dels hjälppersonal till mer rutinmässigt arbete, dels en
            onor- malt lång arbetsdag. 1946 års kommitté för sjuksköterskeutbildningen
            har med hänsynstagande till den öppna och slutna vårdens sannolika
            utveckling uppskattat behovet år 1960 av utbildade sjuksköterskor
            och barnmorskor till sammanlagt 17 000 (f. n. är det omkring 12
            000), vartill komma 10500 sjukvårdsbiträden (f. n. ca 8000), och
            en sinnessjukvårdspersonal av sammanlagt 7800 befattnings- havare
            (f. n. 6 400). Av betänkandet framgår och bestyrkes i de inkomna
            yttrandena, att be- hovet snarare underskattats än överskattats.
            Statsrådet Möller anförde i årets remissdebatt att bristen på
            sjuksköterskor till stor del berodde på kårens höga äktenskapsfrekvens
            och avgång från yrket i samband härmed. År 1947 avgingo 440 på
            grund av giftermål; kårens ökning var samma år endast 385. Denna
            fråga berör yrkeskvinnans svårbemästrade problem — de problem,
            som uppstå, när uppgiften som maka och mor kommer som ett tillskott
            till hennes yrkesarbete. Men de problemen måste lösas i annat
            sammanhang, och skäl finnas ej att på grund av hög äktenskapsfrekvens
            underlåta vidtaga åtgärder för förbättring av rekryteringen till
            detta yrke, snarare tvärtom. Dagens situation inom svensk hälso-
            och sjukvård kännetecknas av en kata- strofal brist på sjuksköterskor
            och kvalificerade sjukvårdsbiträden. Det är av största intresse
            för hela vårt folk, att allt, som kan göras för att bereda sjuka
            tillfälle att snabbt komma under behandling och erhålla effektiv
            vård, göres. Det är omöjligt att statistiskt göra en jämförelse
            mellan det antal arbetstimmar, som gå förlorade genom att förebyggande
            vård respektive be- handlingar icke kunna sättas in, när så påkallas.
            Det blir här fråga om icke endast i och för sig fördröjd behandling
            utan även genom dröjsmålet uppkomna komplikationer, och den ökade
            kostnaden för den förlängda sjukhustiden bör jämföras med de ökade
            kostnaderna för förbättrad utbildning och vad den
          </p>
          <pb facs="riksdagen-motions-pdf/data/1949/mot_1949__fk__208/mot_1949__fk__208-002.pdf"/>
          <fw xml:id="i-5sbQLVxg2B5FuM6LuKBNNi">
            Motioner i Första kammaren, nr 208. 11
          </fw>
          <p xml:id="i-FrcawCVe7SUPGBWpknTEfc">
            kan ge av tillskott av kvalificerad personal samt härav vunnen
            bättre folk- hälsa. Riksdagen har dessutom år 1946 fattat beslut
            om i princip fri sjukvård — ett löfte till svenska folket, vilket
            inom rimlig tid måste infrias. Även detta besluts förverkligande
            är bl. a. beroende på tillräckligt antal kvalificerad sjukvårdspersonal.
            Speciellt beträffande sjuksköterskorna är det angeläget att åtgärder
            omedelbart vidtagas, då denna yrkesutbildning sträcker sig över
            mer än tre år och reformen i fråga enligt riksdagens beslut skall
            träda i kraft den 1 juli 1951. 1946 års kommitté för sjuksköterskeutbildningen
            har påtalat allvarliga missförhållanden beträffande denna utbildning.
            Den hopade undervisningen under de s. k. teoretiska perioderna,
            som ej ger elev tid till självstudier och självständiga uppgifter,
            påtalas, liksom bristen på undervisning och handled- ning under
            de praktiska perioderna. Kommittén föreslår en utökning av de
            teoretiska perioderna från fem fill sju månader som anställande
            av praktiska instruktionssköterskor för att handleda eleverna
            under praktiken. Om svårig- het förefinnes på grund av lokalbrist
            föreslås att ökad del av teorien över- flyttas till de praktiska
            perioderna. Under dessa bör elev ej utföra mer än sex timmars
            rutinarbete per dag; de återstående två timmarna böra ägnas åt
            lektioner och inlärandet av sådant, som är för eleven mer eller
            mindre nytt och måste inläras och utföras på vårdavdelningar med
            tillgång till patienter och personal. Över ovannämnda förslag
            ha en rad yttranden avgivits, bl. a. av medicinal- styrelsen,
            styrelserna för sjuksköterskeskolorna, personalorganisationer,
            sjuk- husens huvudmän ete. I många yttranden påtalas svårigheten
            att lämna elev effektiv utbildning på den av kommittén föreslagna
            förkortade tiden, när brist på hjälppersonal tvingar eleven att
            ägna sig åt andra än de uppgifter, som med rätta tillkomma henne
            som blivande sjuksköterska. Kommittén föreslår, att försöksverksamhet
            enligt av den framlagt förslag anordnas. Statens sjuk- sköterskeskola
            har härom yttrat: » På grund av att sjukvårdspersonalen varit
            för knapp ha eleverna i stor utsträckning utnyttjats som arbetskraft,
            vilket menligt inverkat på utbildningens effektivitet. Styrelsen
            kan i detta samman- hang ej underlåta att framhålla, att nämnda
            förhållande kommit att inverka återhållande på rekryteringen till
            sjuksköterskeyrket. De elever, som nu ut- bildas för detta yrke,
            tvingas att vara sysselsatta med rutinarbete under en arbetstid,
            som ofta väsentligt överstiger den för sjukvårdspersonalen gällande.
            Elevernas tjänstgöring varar ofta långt ut på kvällen, och de
            berövas här- igenom möjlighet till studier, som böra ske jämsides
            med den praktiska ut- bildningen.» Styrelsen för statens sjuksköterskeskola
            har i framställning om medels- behovet under nästa budgetår beräknat
            personalens storlek utan hänsyns- tagande till förslaget av 1946
            års kommitté för sjuksköterskeutbildningen, enär styrelsen icke
            tagit ställning till utredningens förslag. Departementschefen
            har vid behandling av denna fråga uttalat bl. a.: »Hur
          </p>
          <pb facs="riksdagen-motions-pdf/data/1949/mot_1949__fk__208/mot_1949__fk__208-003.pdf"/>
          <fw xml:id="i-oHbkeiJMe17BRW8h66h3j">
            12 Motioner 1 Första kammaren, nr 208.
          </fw>
          <p xml:id="i-YH4WW8eNUCToYXynM9ZaS">
            angeläget det än kan vara att genom olika åtgärder öka rekryteringen
            av den sjukvårdspersonal förslaget avser och därtill i olika avseenden
            förbättra själva utbildningen har jag dock ansett mig böra intaga
            den ståndpunkten att en på kommittéförslaget grundad proposition
            till riksdagen — i de delar dennas medverkan kräves — icke nu
            bör avlätas. En reform av föreslagen omfattning skulle medföra
            en så betydande ökning av statsutgifterna att jag i nuvarande
            läge icke anser mig kunna förorda så långt gående åtgärder. Härtill
            kommer att vissa av förslagen synas mig böra bli föremål för närmare
            övervägande innan slutgiltig ståndpunkt kan tagas till desamma.
            Det är emellertid min avsikt att närmare pröva vilka av kommitténs
            för- slag, som böra realiseras genom utfärdande av föreskrifter
            i administrativ ordning.» Situationen för dagen vid serafimerlasarettet,
            där elever från statens sjuk- sköterskeskola erhålla viss del
            av den praktiska utbildningen, är enligt före- ståndarinnan vid
            statens sjuksköterskeskola följande: Vid vårdavdelningarna ha
            eleverna en arbetstid av 9—11 timmar. Även vid en specialavdelning
            som röntgen, där de ordinarie sjuksköterskorna på grund av hälsoskäl
            böra ha 7 timmar per dag, ha eleverna en genomsnittlig arbetstid
            av 9 timmar effektivt arbete. En avsevärd förbättring i utbildningen
            skulle omedelbart ske, om vid vissa vårdavdelningar, nämligen
            tre medicinska och tre kirurgiska av- delningar, där eleverna
            erhålla sin utbildning, personalen ökades med ett sjuk- hus-ekonomibiträde
            per avdelning, ett kontorsbiträde för t. ex. 6 avdel- ningar samt
            vaktmästare-handräckningspersonal för lyftningar och bud- skickningar.
            Kostnaden för denna personalökning skulle bli ca 40 704 kronor
            per år. Endast en praktisk instruktionssköterska finnes vid statens
            sjuksköterske- skola. Enligt kommitténs förslag skulle ytterligare
            minst tre behövas, detta då den av arbete jagade avdelningssköterskan
            ej har tid till kontinuerlig hand- ledning av elevs utbildning.
            Styrelsen för statens sjuksköterskeskola har tidigare såväl begärt
            som framhållit behovet av ytterligare instruktionsskö- terskor
            för elevernas praktiska utbildning. Kostnaden för dessa 3 instruk-
            tionssköterskor skulle bli ca 23 976 kronor per år. Arbetsmarknadsstyrelsen
            har i yttrande över utbildningsförslaget uttalat bl. a.: »Likaså
            är inom sjukvårdsyrket arbetstiden reglerad på ett sådant sätt,
            att arbetskraft, som i och för sig varit både lämplig och kvalificerad,
            härför sökt sig till andra yrken. Det synes sålunda synnerligen
            angeläget, att — — — utbildningsförhållanden ordnas på ett sådant
            sätt, att sjuksköterskeyrket blir konkurrensdugligt och att utbyggnaden
            av sjukvårdsväsendet icke blir häm- mad eller omintetgjord genom
            personalbrist.» Även från andra håll, t. ex. sjuksköterskeskolor,
            vitsordades, att rekryte- ringen till sjuksköterskeyrket bl. a.
            är beroende av att elev beredes en med andra yrkesutbildningar
            jämförlig arbetsdag, varvid även skälig tid avsättes för självstudier.
            Vi anse, att intet tvivel råder om att rekryteringen till sjuksköterske-
          </p>
          <pb facs="riksdagen-motions-pdf/data/1949/mot_1949__fk__208/mot_1949__fk__208-004.pdf"/>
          <fw xml:id="i-WvuTuPmyRv8pPxSXDFrTL1">
            Motioner i Första kammaren, nr 208. 13
          </fw>
          <p xml:id="i-YD66PXoo6GFq664taGsBHi">
            skolorna skulle förbättras, om elevernas dagliga rutinarbete
            under de prak- tiska perioderna inskränktes och sakkunnig handledning
            bereddes dem. Frågan är brådskande av skäl, som ovan anförts,
            varför vi få föreslå, att en försöks- verksamhet snarast anordnas
            vid statens sjuksköterskeskola. För att så skall kunna ske, föreslå
            vi att personalen vid statens sjuksköterskeskola och sera- fimerlasarettet
            utökas enligt ovanstående förslag. För att möjliggöra försöksverksamhet
            i rekryteringsbefrämjande syfte vid utbildningen av sjuksköterskor
            få vi hemställa,
          </p>
          <p xml:id="i-WukmWfKAjffXSjFTHWQn3J">
            att riksdagen måtte till försöksverksamhet enligt ovan nämnda
            riktlinjer anslå ett belopp av 64680 kronor för budgetåret 1949/50,
            fördelat med 40 704 kronor till serafimerlasarettet och 23 976
            kronor till statens sjuksköterskeskola.
          </p>
          <p xml:id="i-DxH8WQ4pugtpmHvEgZweSC" type="date">
            Stockholm den 23 januari 1949.
          </p>
          <div type="signatureBlock" id="i-QaYMU6GpVXy7iUo7RKKmTP">
            <p who="i-5ADnTy4U6jT3a56U74ZwYA" type="signature">
              Ingrid Osvald
            </p>
            <p who="i-CuDS8imLC9tVmMZFNCATkP" type="signature">
              Valter Åman
            </p>
          </div>
        </div>
      </div>
    </body>
  </text>
</TEI>
