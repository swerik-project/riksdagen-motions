<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KrU-00270">
  <teiHeader>
    <fileDesc>
      <titleStmt>
        <title>Fornfynden i södra Sverige</title>
        <author corresp="i-nX9ipUS8FhkbQHkWWytwf i-BUYvEhrSc9gnHcd6iS4eDJ">av Ulf Nilsson och Allan Widman (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fornfynden i södra Sverige</title>
          <idno type="rdwebb">GY02Kr270</idno>
          <rs type="number">Kr270</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GY02Kr270/text</ref>
          <ref type="dokument_url_html">http://data.riksdagen.se/dokument/GY02Kr270</ref>
          <ref type="dokumentstatus_url_xml">http://data.riksdagen.se/dokumentstatus/GY02Kr270</ref>
          <ref type="doc">http://data.riksdagen.se/fil/88FB0E35-B40D-484B-9417-450D7E4DF196</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8rqEWYH7Hom6jwJetV1bRV" type="signed"/>
        <correspContext corresp="i-8rqEWYH7Hom6jwJetV1bRV">
          <note type="signatory" corresp="i-nX9ipUS8FhkbQHkWWytwf"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-7QwWqgWn6ptm5iNuUPW2jy" type="numbering">
          <date when="2010-10-28"/>
        </correspAction>
        <correspAction xml:id="i-TY78nJywYkGyZjKF7JNqgH" type="submission">
          <date when="2010-10-26"/>
        </correspAction>
        <correspAction xml:id="i-8yMTo6C1hNYDwy2q2hH7g3" type="transfer">
          <date when="2010-10-26"/>
        </correspAction>
        <correspAction xml:id="i-JLk1r3m49f9ohSC4E5rMdn" type="assigned"/>
        <correspContext corresp="i-JLk1r3m49f9ohSC4E5rMdn">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-N8BDzeGEyK7yQD2Kwsm9ps" type="motBody">
        <div xml:id="i-KvVGq9fsmiKaGNhRXbmR2X" type="motProposal" subtype="förslag">
          <head xml:id="i-S6vJpAbnCVwPUuDkqUpxeQ">
            Förslag till riksdagsbeslut
          </head>
          <list xml:id="i-5JmCxMRrnhD1rMEZhimYsi" style="ol">
            <item xml:id="i-PRMZSRmxT9pwNgWXJmuUxo">
              Riksdagen tillkännager för regeringen som sin mening vad som
              anförs i motionen om Kulturdepartementets övergripande ansvar
              för arkeologi.
            </item>
            <item xml:id="i-NaSNkcgC4neXcxJzWqucNE">
              Riksdagen tillkännager för regeringen som sin mening vad som
              anförs i motionen om att stödja utvecklingen av ett arkeologiskt
              center vid fyndplatsen Uppåkra.
            </item>
          </list>
        </div>
        <div xml:id="i-GRbNzzECo96avm6NChX2jZ" type="motContent">
          <head xml:id="i-GS6gAfWrZjg3dWmJvU3SJu" type="h1">
            Motivering
          </head>
          <p xml:id="i-K2NhZy9qtdMg29khiL2j8u">
            Järnåldersboplatsen i skånska Uppåkra blev grundligt undersökt
            1996 och utgrävningar startade. Ytan motsvarar Gamla stan i Stockholm,
            det vill säga ca 40 hektar med fynd ner till två meters djup.
            Uppåkra inrymmer fynd och spår från Sydskandinaviens största forntida
            bebyggelse. Stora mängder föremål och spår av en kultplats har
            hittats. Hittills har arbetet resulterat i över 25 000 metallfynd,
            trots att endast en liten del av området grävts ut. I kulturlagren
            finns välbevarade fynd av sten, ben, horn, ädelmetall, glas, flinta,
            träkol och tygrester med mera. Det har funnits bebyggelse här
            från 100 f kr till 1000 e kr. Här har också för första gången
            någonsin kvarlevor av ett fornskandinaviskt tempel hittats och
            bland annat vapenoffer efter forntida segerceremonier. Samtidigt
            visar fynden från järnåldern att internationellt utbyte redan
            då var betydelsefullt och att Romarriket avsatt tydliga spår.
            Arkeologerna drar slutsatsen att Uppåkra varit ett ekonomiskt,
            politiskt och religiöst maktcentrum och eventuellt centrum för
            ett sydsvenskt rike. Ingen annan järnåldersplats kan visa upp
            en så lång bosättningstid. En av många intressanta frågor, som
            fortfarande väntar på svar, är varför kultplats och ekonomiskt
            centrum omkring år 1000 flyttades från Uppåkra fyra kilometer
            norrut till platsen för nuvarande centrala Lund.
          </p>
          <p xml:id="i-UVxZXv7Ke2QBkEbeBrwvmG">
            Fyndområdet i Uppåkra har alla förutsättningar att bli ett centrum
            för forskare och studenter men också ett turistmål av högsta rang
            för både svenska och utländska turister. Nu planeras också ett
            arkeologiskt center i Uppåkra med museum, föreläsnings- och konferenssalar
            samt en arkeologisk park, öppen dygnet runt för allmänheten. Ett
            samarbete är organiserat mellan Lunds Universitets Historiska
            Museum, arkeologiska institutionen i Lund, Staffanstorps kommun
            och region Skåne.
          </p>
          <p xml:id="i-D5DJeobycWF6hkUYCdGcFq">
            Fynden i Uppåkra påverkar vår bild av historien, och mängden
            fynd vid utgrävningarna tycks nu överträffa Birka utanför Stockholm.
            Ändå är fortfarande de statliga centrala satsningarna på att omhänderta
            och visa fynden minimala.
          </p>
          <p xml:id="i-NVRiuBRQU8gsEcUUPc6ZHN">
            Historiska museet i Lund har av tradition haft huvudansvaret
            för omhändertagande av fornfynd från Uppåkra och från övriga södra
            Sverige. Museet har i dag den näst största samlingen av fornfynd
            i Sverige efter Historiska museet i Stockholm. Av historiska skäl
            lyder museet sedan 1600-talet under Lunds universitet och därmed
            Utbildningsdepartementet. Ett enskilt universitet har alltså i
            praktiken ansvar för att finansiera södra Sveriges omhändertagande
            av fornfynd utan att få motsvarande extra resurser.
          </p>
          <p xml:id="i-HS2UGY8HwUUe5ikJb8KH6s">
            Kulturdepartementet borde enligt vår mening ha ett ansvar för
            kulturpolitik i stort, även för den del av kulturen som inte har
            Kulturdepartementet som huvudman. När det gäller fornfynd borde
            det finnas en tydlig nationell strategi som säkerställer att arkeologiska
            fynd från hela Sverige kan tas om hand på ett säkert sätt och
            även bli tillgängliga för allmänheten. Motsvarande resurser som
            hittills satsats på fornfynd i Mälardalen borde också satsas på
            viktiga arkeologiska upptäckter i övriga Sverige. En viktig uppgift
            för Kulturdepartementet borde därför vara att se över hur arkeologisk
            forskning kan få liknande villkor i hela landet och hur nyupptäckta
            viktiga fyndplatser ska få likvärdiga förutsättningar att användas
            för forskning och för museiändamål.
          </p>
          <p xml:id="i-Y1qPgTzWK51q2pE473hs7H">
            För att ett arkeologiskt center ska kunna fungera som en seriös
            kulturarvsbank krävs ett antal förutsättningar. För det första
            måste det finnas tillgång till avancerad arkeologisk och historisk
            forskning. För det andra kräver fyndhanteringen experter såsom
            arkeologer och osteologer. För det tredje kräver föremålsvården
            klimatanpassade lämpliga lokaler. För det fjärde innebär bra förmedling
            av kunskaper publicering av forskningsresultat men också populärvetenskaplig
            visning för turister, skolklasser med flera.
          </p>
          <p xml:id="i-7fe2VmXvz7nCdcExtrdynS">
            En seriös satsning för att rädda Uppåkrafynden till framtida
            generationer innebär att Kulturdepartementet måste ta ett nationellt
            ansvar. Lunds Universitets Historiska Museum borde tilldelas statligt
            stöd för sitt arbete med att omhänderta fornfynd. Det planerade
            upplevelsecentret i Staffanstorp borde också betraktas som en
            nationell angelägenhet med rätt till stöd från Kulturdepartementet.
            En självklar utgångspunkt för en framtida satsning måste vara
            att fynden ska stanna i Skåne som en del av det regionala kulturarvet.
          </p>
        </div>
        <div xml:id="i-RV8jpSJtosDYhQywcq4X8i" type="signatureBlock">
          <list xml:id="i-7pkTsAuYDm3tf4zp3EUKEU">
            <item xml:id="i-Y737Gn4xFVwvPH1qF1qpLC" who="i-nX9ipUS8FhkbQHkWWytwf" type="signature">
              Ulf Nilsson (FP)
            </item>
            <item xml:id="i-EimhdFj3aimhro9zUy64CX" who="i-BUYvEhrSc9gnHcd6iS4eDJ" type="signature">
              Allan Widman (FP)
            </item>
          </list>
        </div>
      </div>
    </body>
  </text>
</TEI>
