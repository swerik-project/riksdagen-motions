<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00002">
  <teiHeader>
    <fileDesc>
      <titleStmt>
        <title>med anledning av skr. 2012/13:184 Verksamheten inom Europarådets ministerkommitté m.m. under 2012 och första halvåret 2013</title>
        <author corresp="i-6Yv6bDMEdGpsmCZBFnnZk4">av Björn von Sydow m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2012/13:184 Verksamheten inom Europarådets ministerkommitté m.m. under 2012 och första halvåret 2013</title>
          <idno type="rdwebb">H102U2</idno>
          <rs type="number">U2</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U2/text</ref>
          <ref type="dokument_url_html">http://data.riksdagen.se/dokument/H102U2</ref>
          <ref type="dokumentstatus_url_xml">http://data.riksdagen.se/dokumentstatus/H102U2</ref>
          <ref type="doc">http://data.riksdagen.se/fil/3B67277C-9DB2-4C7D-9F0F-028CBF35FF40</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6Yv6bDMEdGpsmCZBFnnZk4</idno>
            <name>Björn von Sydow</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4dHfDoweVJM2iAJu9BCQqo</idno>
            <name>Tommy Waidelich</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XGshyFMh8wg9ExkBGYPjsr</idno>
            <name>Désirée Liljevall</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EnvL7S1dFUR8dZfHnzYkSZ" type="basedOn"/>
        <correspContext corresp="i-EnvL7S1dFUR8dZfHnzYkSZ">
          <ref>Regeringsskrivelse 2012/13:184</ref>
        </correspContext>
        <correspAction xml:id="i-6teazRHTTHUkQPfhCjg3Lx" type="signed"/>
        <correspContext corresp="i-6teazRHTTHUkQPfhCjg3Lx">
          <note type="signatory" corresp="i-6Yv6bDMEdGpsmCZBFnnZk4"/>
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-4dHfDoweVJM2iAJu9BCQqo"/>
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-XGshyFMh8wg9ExkBGYPjsr"/>
        </correspContext>
        <correspAction xml:id="i-2BjTcMrEc35VLM87b4nTHo" type="referral">
          <date when="2013-10-16"/>
        </correspAction>
        <correspAction xml:id="i-Wc8x3y92F6tciZMwmAF1Yj" type="referral">
          <date when="2013-10-16"/>
        </correspAction>
        <correspAction xml:id="i-WHYtuw7akwbCxpCkVPfWpD" type="dismissal">
          <date when="2013-10-15"/>
        </correspAction>
        <correspAction xml:id="i-XE2kZaUdVZnxqyCARaRTd1" type="dismissal">
          <date when="2013-10-15"/>
        </correspAction>
        <correspAction xml:id="i-HmvzWhzm5gKJs2xqfzxt6W" type="submission">
          <date when="2013-10-02"/>
        </correspAction>
        <correspAction xml:id="i-32RP5TBRDcEQSQX4HsETcN" type="transfer">
          <date when="2013-10-02"/>
        </correspAction>
        <correspAction xml:id="i-VPbmrjM9c46GXr6YrExaoQ" type="assigned"/>
        <correspContext corresp="i-VPbmrjM9c46GXr6YrExaoQ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NH9A7f1yeKnTyoACNtdLa8" type="motHeader"/>
      <div xml:id="i-46bYfUKURUmmAbc9qPjG7g" type="motBody">
        <div xml:id="i-Hk3rq64y2Zy6ygfjYyYnHW" type="motProposal" subtype="förslag">
          <head xml:id="i-Hsn4gTZUPhkofj763nro8q">
            Förslag till riksdagsbeslut
          </head>
          <list xml:id="i-HWUhNCBp7fmbbvAaUpGGgi" style="ol">
            <item xml:id="i-fnyjp5onhyTjxKn2LvzZw">
              Riksdagen tillkännager för regeringen som sin mening vad som
              anförs i motionen i avsnittet Inledning.
            </item>
            <item xml:id="i-Rc43JeejPw83Wh6regeYZ4">
              Riksdagen tillkännager för regeringen som sin mening vad som
              anförs i motionen i avsnittet om arbete för demokratisk utveckling.
            </item>
            <item xml:id="i-BqFA3Zm6hzemMEFTTFDbjj">
              Riksdagen tillkännager för regeringen som sin mening vad som
              anförs i motionen i avsnittet om Europakonventionen och EU.
            </item>
            <item xml:id="i-9m3aipRW9gZyxyX34e923A">
              Riksdagen tillkännager för regeringen som sin mening vad som
              anförs i motionen i avsnittet om Europarådets konvention om våld
              mot kvinnor och våld i nära relationer.
            </item>
            <item xml:id="i-LSh4o6Y9r1DExfkqn3urHB">
              Riksdagen tillkännager för regeringen som sin mening vad som
              anförs i motionen i avsnittet om kvinnors sexuella och reproduktiva
              rättigheter.
            </item>
            <item xml:id="i-HBFhCuYEpbP1JUs8FKx9XP">
              Riksdagen tillkännager för regeringen som sin mening vad som
              anförs i motionen i avsnittet om hbt-personers rättigheter.
            </item>
            <item xml:id="i-62GuHSwESnGzqpdqhQvgTk">
              Riksdagen tillkännager för regeringen som sin mening vad som
              anförs i motionen i avsnittet om mediesituationen och informationsrättigheterna.
            </item>
          </list>
        </div>
        <div xml:id="i-9aCQr16AcqNbyuBkydHs4i" type="motContent">
          <head xml:id="i-GFKraeTZHxgcCukTsUB78X" type="h1">
            Inledning
          </head>
          <p xml:id="i-KQHKzaYGpZeXGU1fo9oKgz">
            Läget för Europarådets huvuduppgifter – mänskliga rättigheter,
            rättsstatlighet och demokrati – är inte generellt gott. Dagens
            Europa har stora problem.
          </p>
          <p xml:id="i-Ve7N8tfmpSVeJ4xtXZaRf2">
            Den politiska utvecklingen i några av Europarådets medlemsstater
            går inte i demokratisk riktning. Det gäller Ryska federationen.
            Det gäller Ukraina. Det gäller Turkiet. Liknande stora problem
            finns i t.ex. Azerbajdzjan, Armenien och delvis Georgien och Moldavien.
            Vitryssland brukar kallas för Europas sista diktatur. Det landet,
            liksom Kosovo, står utanför Europarådet. Dessa enorma problem
            berör i princip långt över 250 miljoner människor i dagens Europa.
            Men utvecklingen är inte ödesbundet negativ. Utvecklingen i Kosovo
            och mellan detta land och Serbien kännetecknas av framsteg, sett
            i Europarådets perspektiv. Den parlamentariska församlingen har
            verkat pådrivande. Men det är inte minst möjligheterna till EU-medlemskap
            på sikt som fungerar framåtdrivande.
          </p>
          <p xml:id="i-SaUj2pkVMmsFpHETtrtUj1">
            Ungern, medlem i både Europarådet, EU och Nato, har demokratiska
            problem, och detta skapar också trovärdighetsproblem för Europeiska
            unionen, där Ungerns röster kan innebära beslut i överstatliga
            ärenden. I Europarådets parlamentariska församling pågår en förnyad
            granskning av Ungerns demokrati, i ljuset av bl.a. de analyser
            av Ungerns förändrade statsskick som Venedigkommissionen gjort
            under senare tid.
          </p>
          <p xml:id="i-H1owZg6yoKwpQ4WQ77w5zh">
            Den ekonomiska utvecklingen i Europa har stagnerat, framför allt
            i euroområdet, och utvecklingen framåt är svårbedömd. I flera
            länder, inom och utom eurozonen, är arbetslösheten mycket stor,
            t.ex. i Spanien kring 25 procent. Framför allt är yngre människor,
            som är på väg in på arbetsmarknaden, ofta i ett mycket utsatt
            läge. Minoritetsgrupper känner sig utsatta för diskriminering
            och hot. Eurokrispolitiken har fört allvarliga demokratiska problem
            med sig. Europas politiska institutioner och politiska krafter
            har i mycket misslyckats med att upprätthålla fundamentala betingelser
            för välfärd och demokrati. Situationen är kritisk – och den inbjuder
            oss alla i Sveriges riksdag att samla våra krafter för demokrati
            och rättfärdighet. I Europarådets parlamentariska församling har
            detta uppmärksammats och debatterats med stor oro.
          </p>
          <p xml:id="i-TANn9MSWmVVeiUvxWatT34">
            I denna situation har regeringen inte inbjudit Sveriges riksdag
            till rimliga betingelser för en parlamentarisk dialog i utskotten
            och kammaren. För verksamheten under 2012 har regeringen inte
            förmått sig att avge en skrivelse, som skulle kunna debatteras
            i utskotten och kammaren i direkt anslutning till detta år. Nu
            föreligger en skrivelse, avgiven av regeringen den 1 augusti 2013.
            Denna senfärdighet kompenseras inte alls av att regeringen också
            hängt in en redovisning för första halvåret 2013 i den. Nu riskerar
            vi få halvtannat års fördröjning för den redovisning av regeringen
            som ska vara i takt med RF 1 Regeringen styr riket. Den är ansvarig
            inför riksdagen. Riksdagen bör ge denna sin mening till känna.
          </p>
          <head xml:id="i-SCiRjgMGxv75daRDqxmVi5" type="h1">
            Arbete för demokratisk utveckling
          </head>
          <p xml:id="i-AcRwSkHUGP5PW383ZdJ3wM">
            Det senaste årets utveckling i Ryssland pekar på den stora demokratiska
            kraft som finns i viktiga och moderna delar av befolkningen. Men
            den auktoritära maktens vertikal som Vladimir Putin står för har
            fortsatt överhanden. Förtryck, manipulation i medierna, rättslöshet
            och orimliga inkomst- och förmögenhetsförhållanden härskar. Ryska
            organisationer, exempelvis sådana som arbetar för mänskliga rättigheter,
            har fått svårare att verka genom hård lagstiftning. De har det
            t.ex. svårt att samarbeta med organisationer i andra länder eftersom
            de då måste registrera sig som utländska agenter.
          </p>
          <p xml:id="i-PFq3DkVYcChbGDZTGjnPSp">
            Europarådets parlamentariska församling gjorde 2012 en granskning
            av Rysslands samhällsskick, i ljuset av de åtaganden som landets
            ledning gjorde vid sitt tillträde till Europarådet i mitten av
            1990-talet. Granskningen antogs som församlingens ställningstagande,
            men fångade inte tillräckligt många röster för att också bli en
            formell rekommendation till ministerkommittén i Europarådet. En
            minoritet på drygt 1/3 av rösterna förhindrade det; ryska röster
            inkluderade. Det har också uppgivits från ryskt håll, att man
            avser ej fästa något avseende vid systematiserad kritisk analys
            av detta slag från Europarådet. Detta är en av de saker som ligger
            bakom de allmänna ord som regeringen anför i sin skrivelse till
            riksdagen om övervakningsutmattning.
          </p>
          <p xml:id="i-NEiBt7AWqzqZg4RDwXHUTU">
            Vi socialdemokrater anser att Sveriges regering inte på länge
            varit i stånd att föra en konsekvent politik i förhållande till
            det Ryssland, som det verkligen är. Riksdagen bör, i form av ett
            tillkännagivande, tillse att regeringen följer den uppmaning som
            utrikesutskottet (2011/12:UU17) riktat till regeringen att i nästa
            skrivelse till riksdagen om verksamheten i Europarådets ministerkommitté
            lämna en redogörelse och bedömning av den konstitutionella utvecklingen
            i Ryssland.
          </p>
          <p xml:id="i-FhcQS1AiX2jkMFU8gqk8qi">
            Också utvecklingen i Ukraina går i fel riktning. Före detta premiärminister
            Timosjenko är en av många politiska fångar. Den konstitutionella
            ordningen är inte stabil. Den inre sammanhållningen är likaså
            alltmer illusorisk. I Europarådets parlamentariska församling
            pågår en granskning.
          </p>
          <p xml:id="i-XTEWvsJgXvc7ia9znsA5qj">
            Den turkiska utvecklingen under premiärminister Erdogan har svängt
            in på en mindre lovande väg för demokrati och möjligt medlemskap
            i EU. Antalet politiska fångar är mycket högt. Ett EU-medlemskap
            ligger långt borta. För Europarådet är Turkiet åter en prövosten.
          </p>
          <p xml:id="i-VLNt8NhBxj4y1yWokVqDfc">
            Utvecklingen i Tunisien, Marocko och andra länder i norra Afrika
            och Mellanöstern har varit lovande. Detsamma gällde för Egyptens
            del, men utvecklingen har ju blivit mycket negativ. Det borde
            dock finnas ett stort utrymme för Europarådet att stå för de demokratiska,
            rättsstatliga och i vid mening sociala perspektiven på ett ömsesidigt
            samarbete. I den parlamentariska församlingen finns en ny form
            för detta som heter partnerskap för demokrati. Marocko och den
            palestinska myndigheten är antagna som partner. Jordanien har
            ansökt om det. Tunisien borde kunna gå denna väg om samhällsfreden
            bevaras.
          </p>
          <head xml:id="i-6mtLJno6uCBKp9A5R94QZQ" type="h1">
            Europakonventionen och EU
          </head>
          <p xml:id="i-HkbBxpiUxvwZAiDFHpv5ae">
            Genom en förhandlingsöverenskommelse våren 2012 har reformer
            aktualiserats av den europeiska domstolen för mänskliga rättigheter
            med säte i Strasbourg. Bakom detta projekt ligger problemen med
            den s.k. obalansen i domstolens ärendetillströmning. Här sker
            nu stora förbättringar.
          </p>
          <p xml:id="i-7Z8FZUvc4EY4sJfuAdNKmv">
            Vi anser att regeringen ska driva på i förhandlingarna mellan
            Europarådet och EU om att EU ska tillträda konventionen om skydd
            för de mänskliga rättigheterna och grundläggande friheterna. Innan
            detta slutligen är ratificerat av alla parter, kvarstår risker
            för att Europa utvecklas utan en grundläggande gemensam rättsordning.
            Detta bör riksdagen ge regeringen till känna.
          </p>
          <head xml:id="i-Kt75UGwHMPuJGCmwxRVj3D" type="h1">
            Europarådets konvention om våld mot kvinnor och våld i nära relationer
          </head>
          <p xml:id="i-ToRu74affYzX4Bp4PnP37c">
            Europarådets konvention om våld mot kvinnor och våld i nära relationer
            undertecknades vid ministermötet i Istanbul i maj 2011. Konventionen
            är den första i världen. Enligt olika källor beräknas mer än 127
            miljoner kvinnor och flickor i världen vara könsstympade. Den
            svenska ratificeringen från riksdagen av konventionen får inte
            dra ut på tiden, på det olyckliga sätt som är regeringens praxis.
            Detta bör riksdagen ge regeringen till känna.
          </p>
          <head xml:id="i-LQLoAYsea8Ts2nkxbpZME3" type="h1">
            Kvinnors sexuella och reproduktiva rättigheter
          </head>
          <p xml:id="i-VVRqyHi8FUxfphwN7MBENo">
            Frågor som berör kvinnors sexuella och reproduktiva rättigheter
            är frågor som ofta blir kontroversiella i Europarådet. Vi håller
            på att alla människor ska ha rätt till sexuell och reproduktiv
            hälsa, och det ska inkludera rätt till abort, i ljuset av Europakonventionen
            om mänskliga rättigheter. Mödradödligheten är nära förknippad
            med abortfrågan. Abort ska vara laglig, säker och tillgänglig
            för alla kvinnor.
          </p>
          <head xml:id="i-4mrGSTbVV59Lznv34V9nFM" type="h1">
            Hbt-personers rättigheter
          </head>
          <p xml:id="i-W83oyLqHqSfEkHJaw5A9cP">
            Homo- och transfobin är fortsatt utbredd i Europa. Dagligen kränks
            hbt-personers mänskliga rättigheter. Ibland sanktioneras kränkningarna
            av det offentliga och myndigheter i Europarådets medlemsstater.
            På senare tid har vi också sett förslag och beslut om lagstiftning
            som inte har något annat syfte än att kringskära hbt-personers
            rättigheter. Detta har varit mest tydligt i Ryssland, Ukraina,
            Moldavien och Litauen. Rätten att samlas och rätten att manifestera
            kränks också fortfarande. Detta är oacceptabla inskränkningar
            av mänskliga rättigheter, riktade mot en grupp, enbart på grund
            av sexualitet och könstillhörighet. Detta bör riksdagen ge regeringen
            till känna, varvid särskilt utvecklingen i Ryssland och Ukraina
            bör framhållas.
          </p>
          <p xml:id="i-QuB1nXA2U3RXhCkqP5EDVV">
            Inom Europarådets sekretariat har en enhet skapats för att arbeta
            med de här frågorna. Flertalet projekt planeras och generalsekreterare
            Jagland uppmanar medlemsstaterna att delta. Alla sådana här initiativ
            bör stöttas tydligt av Sverige.
          </p>
          <head xml:id="i-B8kdr1nno6uC7jCugRvVtB" type="h1">
            Mediesituationen och informationsrättigheterna
          </head>
          <p xml:id="i-Bbp5eyNGCcHoB4PUQy5uyr">
            I flertalet av dessa länder med stora demokratiska problem är
            mediesituationen inte pluralistisk nog. Man ser en ökad mediekoncentration
            och en allt svårare situation för journalister, när det gäller
            att bedriva en seriös och allsidig bevakning av politikens och
            ekonomins aktörer. Hot och våld mot journalister, som arbetar
            seriöst, förekommer, bl.a. i Ryssland och Turkiet. Det finns stora
            behov av att skydda dem, liksom deras källor. Det arbete i ministerkommittén
            som handlar om it och internet och som regeringen redovisar i
            sin skrivelse ger ett intryck av improvisationer. Det är förklarligt
            när man ser hur it-kommunikationen utvecklas. De senaste månadernas
            avslöjanden om hur flera länders avlyssningssystem fungerar, har
            skapat en oro. Stor vikt måste läggas vid att skydda individernas
            fri- och rättigheter på internet.
          </p>
        </div>
        <div xml:id="i-45uZ9KeGEZYexcdbNrbUyP" type="signatureBlock">
          <list xml:id="i-UzVr34evkZUahoKSgYmNm6">
            <item xml:id="i-UZxAL4yNeUDBhvn6NWBYdj" type="signature">
              Björn von Sydow (S)
            </item>
            <item xml:id="i-4NMvzQ4Yjt2UhUs4nrbsAa" type="signature">
              Urban Ahlin (S)
            </item>
            <item xml:id="i-Cn2xtywt54p7pcvejRoEoZ" type="signature">
              Carina Hägg (S)
            </item>
            <item xml:id="i-Mug4PFPZExTEfNPYPdbqpU" type="signature">
              Tommy Waidelich (S)
            </item>
            <item xml:id="i-U5y75brQGaPjy77K7naLZJ" type="signature">
              Carin Runeson (S)
            </item>
            <item xml:id="i-eq3HETeyen9KFr9xTstgQ" type="signature">
              Olle Thorell (S)
            </item>
            <item xml:id="i-4h5sWGjFFuKjdaD2PNh2qR" type="signature">
              Kenneth G Forslund (S)
            </item>
            <item xml:id="i-EHZnpFTJn2iARLFZdL321s" type="signature">
              Désirée Liljevall (S)
            </item>
          </list>
        </div>
      </div>
    </body>
  </text>
</TEI>
