<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00008">
  <teiHeader>
    <fileDesc>
      <titleStmt>
        <title>med anledning av skr. 2011/12:18 Riksrevisionens rapport om svenska bidrag till internationella insatser</title>
        <author corresp="i-Uj8BaU1ExHbpKGVGx2k7Ed i-VFaAexqzCaq9JmKCfc1WJ9">av Julia Kronlid och Mikael Jansson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2011/12:18 Riksrevisionens rapport om svenska bidrag till internationella insatser</title>
          <idno type="rdwebb">GZ02U8</idno>
          <rs type="number">U8</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U8/text</ref>
          <ref type="dokument_url_html">http://data.riksdagen.se/dokument/GZ02U8</ref>
          <ref type="dokumentstatus_url_xml">http://data.riksdagen.se/dokumentstatus/GZ02U8</ref>
          <ref type="doc">http://data.riksdagen.se/fil/99BB9F1D-8185-4128-A70A-7813CC879FAC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Uj8BaU1ExHbpKGVGx2k7Ed</idno>
            <name>Mikael Jansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6YnMf39arRFFD9XCJj98GP" type="basedOn"/>
        <correspContext corresp="i-6YnMf39arRFFD9XCJj98GP">
          <ref>Regeringsskrivelse 2011/12:18</ref>
        </correspContext>
        <correspAction xml:id="i-Cu1Lfje4BwomsRfThNpQPZ" type="signed"/>
        <correspContext corresp="i-Cu1Lfje4BwomsRfThNpQPZ">
          <note type="signatory" corresp="i-Uj8BaU1ExHbpKGVGx2k7Ed"/>
          <note type="signatory" corresp="i-VFaAexqzCaq9JmKCfc1WJ9"/>
        </correspContext>
        <correspAction xml:id="i-X9GA85qrgdoVvRDhAMwiyS" type="referral">
          <date when="2011-11-08"/>
        </correspAction>
        <correspAction xml:id="i-BG9gpPbpTUzYxZPJrpMXvg" type="referral">
          <date when="2011-11-08"/>
        </correspAction>
        <correspAction xml:id="i-4QsLtm1BqWSiAwVwyKE9G5" type="dismissal">
          <date when="2011-11-07"/>
        </correspAction>
        <correspAction xml:id="i-5xhKz43DuV1eZFTKQiZoVw" type="dismissal">
          <date when="2011-11-07"/>
        </correspAction>
        <correspAction xml:id="i-PMpWbW3v3PwxS1oZr6JJCk" type="submission">
          <date when="2011-11-02"/>
        </correspAction>
        <correspAction xml:id="i-DmZskC6Mah2wa4ux9th2Bf" type="transfer">
          <date when="2011-10-31"/>
        </correspAction>
        <correspAction xml:id="i-NqHFi5YMsN9M4659h65m5e" type="assigned"/>
        <correspContext corresp="i-NqHFi5YMsN9M4659h65m5e">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TPwHM3RVR8KyzN1XZyrmkP" type="motBody">
        <div xml:id="i-N1RZAgu2iNBBzc9Ty5N6rH" type="motProposal" subtype="förslag">
          <head xml:id="i-UoLApmxG8oBHm7AooCoxVt">
            Förslag till riksdagsbeslut
          </head>
          <list xml:id="i-Wtr8UzRoqQrMxLvZx5ozwd" style="ol">
            <item xml:id="i-MiCg3ExNkzumxNX4o9hjtg">
              Riksdagen tillkännager för regeringen som sin mening vad som
              anförs i motionen om att regeringen bör ompröva särkostnadsmodellen
              samt att alla kostnader för internationella fredsbefrämjande insatser
              bör redovisas samlat.
            </item>
            <item xml:id="i-2hLYopztK7AEpJbZ9TFh8e">
              Riksdagen tillkännager för regeringen som sin mening vad som
              anförs i motionen om att begreppet civil ledning av det PRT som
              vi ansvarar för i Mazar-e Sharif bör konkretiseras.
            </item>
            <item xml:id="i-Y5fR77vMBRZToFHUNQmnXv">
              Riksdagen tillkännager för regeringen som sin mening vad som
              anförs i motionen om att en strategi ska tas fram för insatsen
              i Kosovo.
            </item>
            <item xml:id="i-N7vnBZbZZma5LVZJ4PEesZ">
              Riksdagen tillkännager för regeringen som sin mening vad som
              anförs i motionen om att regeringen för varje internationell insats
              bör konkretisera och tydligt redogöra för mål, syfte och motiv
              med de svenska bidragen.
            </item>
            <item xml:id="i-7vC83vFjVPLvNpsnSXrqNy">
              Riksdagen tillkännager för regeringen som sin mening vad som
              anförs i motionen om att regeringen bör förbättra styrningen av
              civila och militära insatser.
            </item>
          </list>
        </div>
        <div xml:id="i-MnEQEx1gzcEFRQ6Pv6uNYM" type="motContent">
          <head xml:id="i-8xF3WU4pT4vCA9Qw5NUAap" type="h1">
            Motivering
          </head>
          <p xml:id="i-Y9kjeJKwetXEmfhyRGCzim">
            Regeringens redovisning av vad de egentliga kostnaderna för Sveriges
            internationella insatser uppgår till har under lång tid varit
            bristfällig. Riksrevisionen konstaterar i rapporten om svenska
            bidrag till internationella insatser att det är svårt att bilda
            sig en uppfattning om de samlade kostnader Försvarsmakten har
            för internationella fredsbefrämjande insatser, eftersom kostnader
            för fast anställd personal i dessa insatser bokförs på anslag
            1:1 Förbandsverksamhet och beredskap och inte på anslag 1:2 Fredsbefrämjande
            förbandsverksamhet. Detta är en följd av den s.k. särkostnadsmodellen,
            vilken i praktiken innebär att man döljer de totala kostnaderna
            för rikets internationella engagemang. Ett av flera problem med
            modellen är att samtlig materiel införskaffas och avskrivs av
            grundorganisationen och alltså formellt inte belastar anslagen
            för den internationella insatsen. Hur man än ser på saken så måste
            det ses som rimligt att slitaget på materiel är avgjort hårdare
            i de svåra förhållanden som präglar exempelvis Afghanistaninsatsen,
            varför en sådan anslagsstruktur blir missvisande. För att möjliggöra
            att riksdagen får tillräcklig information för att kunna fatta
            välgrundade beslut bör i stället kostnaderna för de internationella
            insatserna redovisas samlat, där en uppdelning mellan kostnader
            för militära och civila insatser ska framgå.
          </p>
          <p xml:id="i-5tGixXw1sMVEwFxYWCud7w">
            Enligt Riksrevisionens rapport om svenska bidrag till internationella
            insatser har det i regeringens underlag inför ett riksdagsbeslut
            inte framgått på vilka grundvalar som Sverige ska bidra med förband
            till den aktuella insatsen. I vissa propositioner har det funnits
            motiv och resonemang i allmänna ordalag medan detta har saknats
            i andra fall. Regeringen hävdar i skrivelsen 2011/12:18 att Sveriges
            mål och bedömningar vägleds av ett antal policydokument. Vi anser
            dock att det mycket tydligare behöver framgå hur regeringen motiverar
            varje enskild insats och på vilka grundvalar som regeringen motiverar
            insatsen. Regeringen framhåller även att mål för insatser framhålls
            i de styrdokument som tas fram av internationella organisationer
            såsom Förenta Nationerna, Nato och Europeiska unionen. Riksrevisionen
            menar dock att det i underlaget för riksdagsbeslut inte heller
            framgår tydligt om det är t.ex. Natos mål som Sverige ska bidra
            till att uppnå. Det är självklart av stor vikt att riksdagen är
            med och fattar beslut om internationella insatser. Som framhållits
            ovan behövs dock ett mycket mer gediget underlag för att riksdagen
            ska kunna fatta ett genomtänkt beslut där alla verkligen vet vad
            den aktuella insatsen kommer att innebära.
          </p>
          <p xml:id="i-WAYJUXLA9qg6QgTfVvhbFt">
            Ett återkommande problem med insatserna har också utgjorts av
            den bristande styrningen av samordning mellan civila och militära
            insatser, vilket också Riksrevisionen har kritiserat. Den nuvarande
            s.k. styrningen av de internationella insatserna vilar på ömsesidigt
            motstridiga policydokument som ger olika signaler om vilka förhållanden
            som ska råda rörande exempelvis civil-militär samverkan. Detta
            har fått till följd att personer som är utsända i fält själva
            har fått hantera samverkan på områden där styrning saknats. Detta
            anser vi inte vara en acceptabel styrning av en verksamhet som
            kostar stora pengar och har stor betydelse för Sveriges utrikes-
            och säkerhetspolitiska intressen. Regeringen menar att formen
            för samverkan framgår i aktuella propositioner, skrivelser, regleringsbrev
            samt internationella överenskommelser. Riksrevisionen framhåller
            dock att det i regeringens propositioner endast har förts fram
            att det sker en samverkan och att den fördjupats men inte på vilket
            sätt och vad samverkan ska innebära i praktiken, vilket vi anser
            bör framkomma. Vi menar att regeringen mer konkret ska redovisa
            vilka insatser regeringen avser att göra för att förbättra styrningen
            av internationella insatser. Trots att Riksrevisionens rapport
            kom i mars 2011 hade inte heller regeringen gjort några större
            förbättringar gällande underlag och tydliga mål med svenska insatser
            när det gällde Sveriges bidrag till insatsen i Libyen som det
            beslutades om senast i juni 2011.
          </p>
          <p xml:id="i-YMdfuMSDpFdYaeXNT6fKMg">
            Ett exempel på behovet av tydliga riktlinjer är Kosovoinsatsen,
            där Sverige har bidragit sedan 1999. Trots detta finns inte något
            samlat övergripande mål för vårt engagemang i insatsen där. Det
            finns inte heller några tydliga målformuleringar eller förväntningar
            av vilka resultat man kan tänkas uppnå med insatsen. Regeringen
            har tagit fram en samlad strategi för Sveriges insats i Afghanistan,
            även om denna också har brister. Vi menar att en övergripande
            strategi för Kosovoinsatsen också bör tas fram för att på detta
            sätt klargöra vad vi förväntar oss av insatsen.
          </p>
          <p xml:id="i-NYbKMy7qkmmUtyHNQCorsE">
            Vad gäller insatsen i Afghanistan har regeringen lagt fram ett
            förslag (i prop. 2010/11:35) om att de samlade svenska insatserna
            i norra Afghanistan, inklusive biståndsinsatser, ska överföras
            till en civil ledning. Beslutet i fråga var en del i den politiska
            överenskommelsen bakom att behålla svensk trupp i Afghanistan.
            Det finns dock flera frågetecken rörande detta. För det första
            är det oklart hur detta har förberetts under 2011 och för det
            andra är det oklart vad beslutet över huvud taget innebär. Hur
            kommer ansvarsfördelningen att se ut på plats? Kommer det att
            innebära någon konkret skillnad med hur ledningen sköts för närvarande?
            Vi menar därför att beslutet om civil ledning av Afghanistaninsatsen
            måste tydliggöras.
          </p>
        </div>
        <div xml:id="i-VQGmwE3E1UuUo4rcpxYvSV" type="motSignatures">
          <list xml:id="i-KBsGR8Gs4AqGdZPLzaZ3VY">
            <item xml:id="i-21Mphjty5oikkSYdM1nz82" who="i-VFaAexqzCaq9JmKCfc1WJ9">
              Julia Kronlid (SD)
            </item>
            <item xml:id="i-SZsxbjjLwgYXbRv4VA6XQ5" who="i-Uj8BaU1ExHbpKGVGx2k7Ed">
              Mikael Jansson (SD)
            </item>
          </list>
        </div>
      </div>
    </body>
  </text>
</TEI>
