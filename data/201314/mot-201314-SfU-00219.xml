<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00219">
  <teiHeader>
    <fileDesc>
      <titleStmt>
        <title>Rehabilitering</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rehabilitering</title>
          <idno type="rdwebb">H102Sf219</idno>
          <rs type="number">Sf219</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf219/text</ref>
          <ref type="dokument_url_html">http://data.riksdagen.se/dokument/H102Sf219</ref>
          <ref type="dokumentstatus_url_xml">http://data.riksdagen.se/dokumentstatus/H102Sf219</ref>
          <ref type="doc">http://data.riksdagen.se/fil/798BCAC6-82CB-41B0-A465-2C500E7CAFA4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FePvt2JoitJzW2A9AMyTco" type="signed"/>
        <correspContext corresp="i-FePvt2JoitJzW2A9AMyTco">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-MYwzwj2aLwwuAkwSHaZ9t8" type="numbering">
          <date when="2013-10-01"/>
        </correspAction>
        <correspAction xml:id="i-BFEUdTESLkegvjKRTRggZd" type="submission">
          <date when="2013-09-30"/>
        </correspAction>
        <correspAction xml:id="i-LMjgD6VLky61knM1tmj9g6" type="transfer">
          <date when="2013-09-30"/>
        </correspAction>
        <correspAction xml:id="i-RRbVdcGHyrnQrC6xag4v5z" type="assigned"/>
        <correspContext corresp="i-RRbVdcGHyrnQrC6xag4v5z">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RdgGFhgUNwXvxWKW6WvjWx" type="motHeader"/>
      <div xml:id="i-A196bvpgYeU1J6jdqoveEw" type="motBody">
        <div xml:id="i-QhEMQp8fTBkVksbMgGw5qq" type="TOC">
          <head xml:id="i-Dn3djRdPq9nQegJhX2rpun">
            1 Innehållsförteckning
          </head>
          <list xml:id="i-TVoaaqaWWKVnfdPiKoR5F6">
            <item xml:id="i-LjF5LadKK3vSzuHJYQ24iL">
              2 Förslag till riksdagsbeslut 2
            </item>
            <item xml:id="i-QKRouX4bV7wB3WwHYR5Wri">
              3 Stöd tillbaka till arbete 3
            </item>
            <item xml:id="i-QPfhAWGVXQaK1bM3LRDkvw">
              4 Nya insatser för rehabilitering 3
            </item>
            <item xml:id="i-9vx3sciCdfqmDQbu45RrCG">
              5 Arbetsgivarnas ansvar och skyldigheter 4
            </item>
            <item xml:id="i-85ZwVLPZNayEYLyRnAhge4">
              6 Rätt till rehabilitering innan utförsäkring 6
            </item>
            <item xml:id="i-NxrCsDGpHCJGGgK1shqajS">
              7 Underlätta att få ett jobb efter sjukdom 6
            </item>
          </list>
        </div>
        <div xml:id="i-TKT3cW151UFoSCTh4HAPJH" type="motProposal" subtype="förslag">
          <head xml:id="i-CxEi6SCVid6qnn3PAF2RaG">
            2 Förslag till riksdagsbeslut
          </head>
          <list xml:id="i-6DPB8qaZiopjaDA2ybiUXY" style="ol">
            <item xml:id="i-7M8Q7FoStu95r65t8xe3we">
              Riksdagen tillkännager för regeringen som sin mening vad som
              anförs i motionen om en individuell bedömning av arbetsförmåga
              senast sex veckor efter första sjukskrivningsdagen.
            </item>
            <item xml:id="i-SA1efad1MXZVSAHwvmzefV">
              Riksdagen tillkännager för regeringen som sin mening vad som
              anförs i motionen om en individuell rehabiliteringsplan inom tre
              månader.
            </item>
            <item xml:id="i-FHsfX9wrSzEKeQkQrAFWCA">
              Riksdagen tillkännager för regeringen som sin mening vad som
              anförs i motionen om en fördjupad bedömning efter 180 dagar.
            </item>
            <item xml:id="i-553uM84KUXe5nKDD8ttbPs">
              Riksdagen tillkännager för regeringen som sin mening vad som
              anförs i motionen om att inrätta ett rehabiliteringsregister.
            </item>
            <item xml:id="i-D6N97FUKGuRmKpSGV232mH">
              Riksdagen tillkännager för regeringen som sin mening vad som
              anförs i motionen om att utreda frågan om en rehabiliteringsombudsman.
            </item>
            <item xml:id="i-VEiRiY9FG3Yx4ShEZkpbVt">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om ekonomiska sanktionsavgifter för de arbetsgivare som inte fullgör
              sina skyldigheter att underlätta för en sjukskriven anställd att
              återgå till arbete.
            </item>
            <item xml:id="i-JgPg6A3TvPaLwK1rC7uo1H">
              Riksdagen tillkännager för regeringen som sin mening vad som
              anförs i motionen om att regeringen bör ta initiativ till att
              inleda trepartssamtal med arbetsmarknadens parter för att få till
              stånd ett omställningsavtal vid sjukdom. 1
            </item>
            <item xml:id="i-XYMTXzkrHAN9Y7WWJ5RaEU">
              Riksdagen tillkännager för regeringen som sin mening vad som
              anförs i motionen om konkreta insatser för rehabilitering innan
              den bortre gränsen i sjukförsäkringen har nåtts.
            </item>
          </list>
          <p xml:id="i-Aozyy6Zr9RS9AVruVpHYHL">
            1 Yrkande 7 hänvisat till AU.
          </p>
        </div>
        <div xml:id="i-RoyWxU67N6AJ4uQqGRVTPo" type="motContent">
          <head xml:id="i-DtaXMQygCVrQCdpPuWG3F6" type="h1">
            3 Stöd tillbaka till arbete
          </head>
          <p xml:id="i-L7Ntj54NMfZxJ7JwkQj6wi">
            Under 90-talskrisens nedskärningar ökade pressen i arbetslivet
            samtidigt som företagshälsovård och rehabilitering försvagades
            kraftigt. Bland annat avskaffades statsbidraget till företagshälsovården,
            som dessutom bolagiserades, vilket innebar att resurserna per
            anställd halverades. Arbetsgivarna, både privata och offentliga,
            tog inte heller sitt ansvar för rehabilitering, anpassning och
            omplacering. Att det var arbetsgivarna som hade ansvaret innebar
            att de sjuka som inte hade någon arbetsgivare fick sämre tillgång
            till rehabilitering. När rehabiliteringsinsatserna försvagades
            och stödet att återgå i arbete försämrades blev sjukskrivningarna
            längre med höga sjuktal som följd.
          </p>
          <p xml:id="i-7uZ4N5uVhfHBUCMWD5eZVQ">
            Också i dag är det alltför många personer utan arbetsförmåga
            som inte får det stöd och den hjälp de behöver. Sjukförsäkringen
            och dess villkor ska stimulera aktivitet för att ge sjukskrivna
            förbättrad hälsa och arbetsförmåga. Även när vägen tillbaka till
            arbete inte är spikrak ska man kunna känna en ekonomisk trygghet.
            Sjukförsäkringen bör därför vara rymlig så att medicinska insatser,
            rehabilitering och arbetsprövning kan pågå på ett individuellt
            anpassat sätt utan att ersättningen påverkas. I stället för dagens
            fasta tidsgränser, till men för den som är långvarigt sjuk, vill
            vi införa rättigheter för den sjuke att få stöd tillbaka till
            arbete.
          </p>
          <head xml:id="i-EkoARU9YeQY7xDUshzUFX7" type="h1">
            4 Nya insatser för rehabilitering
          </head>
          <p xml:id="i-2gVTEathiZ6vAQ9RyAqsub">
            Rehabiliteringsinsatserna ska planeras så tidigt som möjligt.
            Även okomplicerade sjukdomstillstånd kan i vissa fall behöva lång
            tid för läkning och återhämtning, i andra fall krävs särskilt
            stöd eller rehabiliteringsåtgärder. Det är behov som är viktiga
            att uppmärksamma tidigt. En individuell bedömning av den sjukskrivnes
            arbetsförmåga bör därför göras av Försäkringskassan senast sex
            veckor efter första sjukskrivningsdag. Detta bör riksdagen som
            sin mening ge regeringen till känna.
          </p>
          <p xml:id="i-QWShKXMtrtEMMDrbPbgDni">
            Försäkringskassan bör även inom tre månader efter första sjukskrivningsdag
            i samarbete med den enskilde, arbetsgivare, behandlande läkare
            och, då det är aktuellt, även annan kontakt, utforma en individuell
            rehabiliteringsplan. Planen ska innehålla en beskrivning av de
            insatser som behövs för att den enskilde ska kunna återgå i arbete,
            beslut om resurser, vem som ansvarar för att insatserna utförs
            samt inom vilken tidsram dessa ska vara påbörjade. Det ska finnas
            en lagstadgad skyldighet för arbetsgivare att vara med i utformningen
            av den individuella planen. Rehabiliteringsplanen ska löpande
            följas upp och stämmas av vid de tidpunkter som finns angivna
            i planen. Varje individ ska under sin sjukskrivningsperiod ha
            rätt till en individuell rehabiliteringsplan i enlighet med det
            ovan angivna. Detta bör riksdagen som sin mening ge regeringen
            till känna.
          </p>
          <p xml:id="i-U81PcG928nwmTT4C5XcLqg">
            Att riksdagen uppmanade regeringen att ändra prövning vid 180
            dagar, från en prövning mot reguljära arbetsmarknaden till normalt
            förekommande arbeten, var för att snabbt lösa ett akut problem.
            En 180-dagarsprövning mot normalt förekommande arbeten innebär
            inte att frågan en gång för alla är löst, utan en mer långsiktig
            lösning som fokuserar på aktiva stödinsatser behöver tas fram.
            Vid 180 dagar ska det därför göras en fördjupad bedömning av den
            sjukskrivnes möjligheter att komma tillbaka till arbetet, till
            ett nytt arbete eller behovet av fortsatt sjukpenning och rehabilitering.
            Här bör även arbetsgivarens ansvar stärkas (tas upp i avsnittet
            nedan om arbetsgivarnas ansvar och skyldigheter). Den parlamentariska
            socialförsäkringsutredningen bör ta upp även denna tidsgräns och
            återkomma med förslag som aktivt stödjer människor tillbaka i
            arbete, men med insikten om att människor har olika förutsättningar
            och att vägarna tillbaka från sjukdom kan se olika ut. Vad som
            ovan anförts om en fördjupad bedömning efter 180 dagar bör riksdagen
            som sin mening ge regeringen till känna.
          </p>
          <p xml:id="i-CybAHb8ir5qQ6wJYM5yWhx">
            Regeringens s.k. rehabiliteringsgaranti har enligt en utvärdering
            från Karolinska Institutet inte gett den avsedda effekten. Sjukskrivna
            som deltagit i rehabilitering inom ramarna för garantin har inte
            återvänt till arbete i högre grad än andra. En av de brister som
            uppmärksammats är att det endast finns bristfälliga vetenskapliga
            underlag för det val av behandlingsmodell för lättare psykisk
            ohälsa som man gjorde vid utformningen av garantin, detta enligt
            Rehabiliteringsrådet som tillsattes för att granska garantin.
            Enligt rådet kan man bygga upp den kunskap som i dag saknas genom
            att koppla ett rehabiliteringsregister till rehabiliteringsgarantin
            så att resultaten rapporteras in. Ett sådant register kopplat
            till den rehabilitering som sker bör därför inrättas. Detta bör
            riksdagen som sin mening ge regeringen till känna.
          </p>
          <p xml:id="i-S36s3ycJnN6bAekH88big7">
            Individens ställning i rehabiliteringsprocessen måste stärkas.
            En möjlighet är att införa en rehabiliteringsombudsman med uppgift
            att bevaka individens rättigheter och behov. Som komplement till
            möjligheten att överklaga felaktiga beslut till förvaltningsdomstolarna
            kan en sådan ombudsman trycka på myndigheterna när den enskilde
            inte har fått den hjälp och det stöd som behövs. Införandet av
            en rehabiliteringsombudsman bör därför utredas. Detta bör riksdagen
            som sin mening ge regeringen till känna.
          </p>
          <head xml:id="i-BrUtnmxgYEPK6fexqRvZoe" type="h1">
            5 Arbetsgivarnas ansvar och skyldigheter
          </head>
          <p xml:id="i-Lkpf7795M3QzJVvtQa7DuN">
            Ansvaret i sjukförsäkringen måste fördelas såväl på samhälle
            och arbetsgivare som på den enskilde. I dag ligger kraven nästan
            uteslutande på den sjuka personen själv, medan arbetsgivare kan
            vänta ut de olika tidsgränserna för att på så sätt sortera ut
            de anställda som inte kan arbeta i maximalt tempo hela tiden eller
            av andra skäl är mindre önskvärda. Behovet av en balans i ansvarsfördelningen
            är uppenbart.
          </p>
          <p xml:id="i-SQjLktv2B4ttZq26WPPE7s">
            Så prövas t.ex. den anställde efter dag 180 i sjukskrivningsprocessen
            mot andra arbeten. Visserligen har arbetsgivaren skyldighet att
            dessförinnan göra allt som anses rimligt vad gäller rehabilitering
            och anpassning av arbetsplats och arbetsuppgifter, men i de fall
            arbetsgivaren av någon anledning inte vill ha kvar den anställde
            är incitamenten för att efterleva dessa krav små. Enligt Kommunals
            rapport om utförsäkringarna, Kedjan som brast, var det endast
            15 procent av dem som deltog i undersökningen som fick anpassade
            arbetsuppgifter. Bland visstidsanställda var det endast 5 procent
            som fick det. Några konsekvenser behöver arbetsgivaren i allmänhet
            inte vara rädd för.
          </p>
          <p xml:id="i-EZF5CAhDzbgJJ8XbLG4X7A">
            Vänsterpartiet, Socialdemokraterna och Miljöpartiet drev tillsammans
            de förslag som ledde fram till den extrainkallade riksdagens tillkännagivande
            2011 om att ändra själva prövningen vid 180 dagar så att den sker
            mot verkliga jobb i stället för en fiktiv arbetsmarknad. En sådan
            ändring lindrar problemet vid 180 dagar något eftersom färre skulle
            tvingas byta arbete, men det är långt ifrån tillräckligt. Lagstiftningens
            uttalade skyldigheter för arbetsgivaren att anpassa arbetsplatsen
            och arbetsuppgifterna behöver kopplas till kännbara ekonomiska
            sanktionsavgifter. Regeringen bör därför återkomma med förslag
            om ekonomiska sanktionsavgifter för de arbetsgivare som inte fullgör
            sina skyldigheter att underlätta för den anställde att återgå
            till arbete. Detta bör riksdagen som sin mening ge regeringen
            till känna.
          </p>
          <p xml:id="i-Y7rJXC8hgTV8A24z1rt8Sz">
            Sådana lagstiftade sanktionsavgifter kan med fördel kombineras
            med reglering i kollektivavtal. Det skulle öka möjligheterna för
            facken att driva fall där arbetsgivare inte fullföljt sina skyldigheter,
            samtidigt som avtalen möjliggör en bättre anpassning av reglerna.
            Genom ett omställningsavtal för sjukskrivna kan en struktur skapas
            så att alla parter tar sitt ansvar. Det skulle innebära att fack
            och arbetsgivare sluter avtal om resurser för omställning för
            de personer som blir arbetslösa i och med att de saknar arbetsförmåga
            för sin tidigare anställning men som bedöms kunna söka andra arbeten.
            Det skulle ge arbetsgivare ett intresse av att inte hamna i sådana
            situationer, vilket skulle öka deras drivkrafter att underlätta
            för en sjukskriven att komma tillbaka. Samtidigt skulle de personer
            som trots sådana ansträngningar inte har möjlighet att gå tillbaka
            till sin gamla arbetsgivare få bättre möjligheter att ta sig vidare
            till nytt arbete i och med mer resurser till omställning.
          </p>
          <p xml:id="i-NuT3qerk83qsxT35o3Gwcp">
            LO har nu tagit det första steget till ett sådant avtal genom
            att föreslå en rehabiliterings- och omställningspakt i en rapport
            om framtidens sjukförsäkring publicerad sommaren 2013 där det
            också lämnas förslag vad en sådan pakt skulle kunna innehålla.
          </p>
          <p xml:id="i-FZGFLfLVKh2qxhZEKnbboR">
            För att få till stånd ett omställningsavtal vid sjukdom krävs
            dock att staten driver på för en överenskommelse. Att skylla på
            att huvudavtalsförhandlingarna inte kunde lösa frågan duger inte.
            Tvärtom lägger det än större ansvar på staten att inta en aktiv
            roll. Regeringen bör därför ta initiativ till ett trepartssamtal
            med arbetsmarknadens parter för att få till stånd ett omställningsavtal
            vid sjukdom. Detta bör riksdagen som sin mening ge regeringen
            till känna.
          </p>
          <p xml:id="i-No2mhXYBCCvCiAauP2ku8Y">
            Centralt för minskad ohälsa är det förebyggande arbetet. Ett
            mänskligare arbetsliv med bättre arbetsmiljö och starka fackföreningar
            är nödvändigt för att minimera risken för skador och sjukdom.
            För att arbetsgivare ska uppfylla de regler och skyldigheter som
            finns redan i dag krävs mer tillsyn och utökade resurser till
            Arbetsmiljöverket. Våra förslag på arbetsmarknadsområdet, som
            vi redogör för i andra motioner, är därför viktiga även ur ett
            sjukfrånvaroperspektiv.
          </p>
          <head xml:id="i-KvwkNWForndFXxwoa4hQAi" type="h1">
            6 Rätt till rehabilitering innan utförsäkring
          </head>
          <p xml:id="i-DkcdvwDPpPkGTbGjpe5PTw">
            Genom socialförsäkringsutskottets betänkande Rehabilitering tillbaka
            till arbete (bet. 2012/13:SfU6) har riksdagen tillkännagett regeringen
            följande:
          </p>
          <p xml:id="i-TkoUMCkNuxv8i6E1XHp5Mo">
            Riksdagen tillkännager för regeringen som sin mening att regeringen
            i 2013 års ekonomiska vårproposition bör avisera att man avser
            att återkomma till riksdagen i budgetpropositionen för 2014 med
            förslag om en ordning som säkerställer att människor som behöver
            det får rehabiliteringsinsatser för återgång i arbete i god tid
            innan de har nått den bortre tidsgränsen för sjukpenning. Förändringarna
            bör träda i kraft senast den 1 januari 2014.
          </p>
          <p xml:id="i-2e9FYo7GdhUaF45Jkx9HAt">
            Med anledning av detta föreslår regeringen i budgetpropositionen
            att arbetsgivaren ska kunna bjuda in den anställde, dennes fackliga
            organisation och Försäkringskassan till ett anpassnings- och rehabiliteringsmöte
            för att de tillsammans ska kunna värdera vad som kan göras på
            arbetsplatsen. Regeringen döper också om bidraget till företagshälsovården
            till ett bidrag för rehabiliteringsinsatser samt skär ned detta
            bidrag med drygt 330 miljoner kronor 2014. I övrigt kommer Försäkringskassan
            att få i uppdrag att utveckla det redan befintliga samarbetet
            med Arbetsförmedlingen samt hälso- och sjukvården.
          </p>
          <p xml:id="i-25tGDRTiRPz6Uit8KTraC6">
            Vi anser inte att dessa åtgärder är tillräckliga för att erbjuda
            den enskilde tillräckliga insatser för rehabilitering innan utförsäkring
            i enlighet med riksdagens tidigare beslut. Regeringen bör därför
            återkomma med ett förslag på vilka konkreta insatser den enskilde
            ska ha rätt till och vilken omfattning de ska ha innan den bortre
            gränsen i sjukförsäkringen har nåtts. Detta bör riksdagen som
            sin mening ge regeringen till känna.
          </p>
          <head xml:id="i-CiGPxVjgGgtTeVwQ2kCk37" type="h1">
            7 Underlätta att få ett jobb efter sjukdom
          </head>
          <p xml:id="i-UFXZEo3LgQSGt3o5oLA6eA">
            Att en person har återfått sin arbetsförmåga och är redo att
            börja arbeta igen innebär inte att alla problem är lösta. Arbetsgivare
            drar sig för att anställa den som har en historia av lång sjuskrivning
            och man hamnar lätt sist i kön till varje ledigt jobb. Vänsterpartiet
            föreslår att småföretag ska slippa betala de fjorton dagarna med
            sjuklön som arbetsgivare betalar i början av en sjukperiod. Därigenom
            underlättar vi för personer med sjukdomshistoria att få anställning,
            eftersom det skulle minska de kostnader för arbetsgivaren som
            eventuella framtida sjukskrivningar är förenade med. Företag med
            upp till 10 anställda ska helt slippa betala fjorton dagars sjuklön
            och i företag med 10 till 15 anställda sker en avtrappning. Förslaget
            om avskaffat sjuklöneansvar för småföretag redovisar vi i motion
            2013/14:N223.
          </p>
          <p xml:id="i-FNi7n3wYn4sjBMwiAd3trc">
            I vår motion för utgiftsområde 10, 2013/14:Sf318, anslår vi även
            200 miljoner kronor per år till ett särskilt högriskskydd för
            långtidssjukskrivna. Staten skulle därigenom överta ansvaret från
            arbetsgivare för att betala sjuklön för den som varit sjukskriven
            längre än 60 dagar. Undantaget gäller under det första anställningsåret
            vid återgång i arbete hos samma eller en annan arbetsgivare.
          </p>
        </div>
        <div xml:id="i-HZdB7DD59uUWevsFVEHjdW" type="signatureBlock">
          <list xml:id="i-8C7cSKWSkwU3Js1trVmSxb">
            <item xml:id="i-XddAmSzM6s5RiesnzG1cvD" type="signature">
              Wiwi-Anne Johansson (V)
            </item>
            <item xml:id="i-MRZv5Fmi3P53TiEjpCLH4r" type="signature">
              Ulla Andersson (V)
            </item>
            <item xml:id="i-E3LkFziHDURTuDMLV3zPwj" type="signature">
              Josefin Brink (V)
            </item>
            <item xml:id="i-eNFbCVnrnUsBgpaUyjYma" type="signature">
              Rossana Dinamarca (V)
            </item>
            <item xml:id="i-HSSCVu2uH2KkvCyx4bPM5b" type="signature">
              Christina Höj Larsen (V)
            </item>
            <item xml:id="i-68bCJ8w7yiY3mxW17XAGuu" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
