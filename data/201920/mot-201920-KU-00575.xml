<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KU-00575">
  <teiHeader>
    <fileDesc>
      <titleStmt>
        <title>Sänkta riksdagsarvoden</title>
        <author corresp="i-9CH1KbWwyrj8DRqAQB3Fza">av Gustav Fridolin (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:575 av Gustav Fridolin (MP)</title>
          <idno type="rdwebb">H702575</idno>
          <rs type="number">575</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H702575/text</ref>
          <ref type="dokument_url_html">http://data.riksdagen.se/dokument/H702575</ref>
          <ref type="dokumentstatus_url_xml">http://data.riksdagen.se/dokumentstatus/H702575</ref>
          <ref type="docx">http://data.riksdagen.se/fil/1CA21616-A280-4C93-A377-EBC7FFB4BD8A</ref>
          <ref type="pdf">http://data.riksdagen.se/fil/82A5A290-DCA1-4EE8-A715-F136C3B7AF73</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-347ZNMQRpacTGFJVj2XX5y" type="signed"/>
        <correspContext corresp="i-347ZNMQRpacTGFJVj2XX5y">
          <note type="signatory" corresp="i-9CH1KbWwyrj8DRqAQB3Fza"/>
        </correspContext>
        <correspAction xml:id="i-8WdDWVckciZBLVT8ZBKHu8" type="submitted">
          <date when="2019-09-27"/>
          <time when="12:05:39"/>
        </correspAction>
        <correspAction xml:id="i-KaieFgTYykR3EPPrYbNFUM" type="reviewed">
          <date when="2019-09-27"/>
          <time when="16:27:20"/>
        </correspAction>
        <correspAction xml:id="i-DvPiVASHabnutiheuTkpkV" type="referred">
          <date when="2019-10-11"/>
        </correspAction>
        <correspAction xml:id="i-UHgY7HceLAtbFoAhNYQMhW" type="assigned">
          <date when="2020-04-16"/>
          <time when="17:06:47"/>
        </correspAction>
        <correspContext corresp="i-UHgY7HceLAtbFoAhNYQMhW">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-Lu2oknAtYUXSWqfTmmANML" type="behandlas_i"/>
        <correspContext corresp="i-Lu2oknAtYUXSWqfTmmANML">
          <ref type="uppgift">2019/20:KU9</ref>
          <ref type="ref_dok_id">H701KU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU9</ref>
          <ref type="ref_dok_titel">Riksdagens arbetsformer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YAhzxKUBa6tj5XF5Q6j3o2" type="motHeader">
        <div xml:id="i-6pL3MB5ZTvC9hBRr53irkp" type="motTitle">
          Motion till riksdagen 2019/20:575 av Gustav Fridolin (MP) Sänkta
          riksdagsarvoden
        </div>
      </div>
      <div xml:id="i-DH5BfRdUvf5AppV7obBnwE" type="motBody">
        <div xml:id="i-ThNaCx9vVDSmvTpTTaPZrC" type="motProposal" subtype="förslag">
          <head xml:id="i-5doZV1WS94SQckHhQqLzUh">
            Förslag till riksdagsbeslut
          </head>
          <list xml:id="i-R1ACNvMbmYMnjfDsbPxkg3">
            <item xml:id="i-DyJ9is7JfpyBrrqfMoMvhP" sortKey="Yrkande 1">
              Riksdagen beslutar att ge riksdagsstyrelsen i uppdrag att återkomma
              med förslag om en ny modell för riksdagsledamöters arvoden och
              kraftigt sänkta arvoden.
            </item>
          </list>
        </div>
        <div xml:id="i-2tFqArpb495G7i8azgMvrP" type="motContent">
          <head xml:id="i-DVZFRMLGUjaXnbpQhCBSXf" type="h1">
            Motivering
          </head>
          <p xml:id="i-9yQ3zF946LHktbBPoGJM49">
            Sverige är ett land av engagerade människor. Föreningsengagemanget
            är högt. Vid kriser ställer många upp som volontärer, organiserat
            eller direkt. De ideella insatserna är stora, och utan dem skulle
            landet inte fungera.
          </p>
          <p xml:id="i-VSEcabpDp4jzVwK5xepZ6w">
            På samma sätt fungerar politiken. De allra flesta politiker är
            fritidspolitiker och bär sitt engagemang i kommun eller region
            vid sidan av arbetsliv, familj och ofta andra föreningsengagemang.
            Villkoren är sällan glamorösa för den som ser till att kaffet
            är kokat inför avdelningsmötet i partilokalen eller läser utbildningsnämndens
            handlingar när barnen har somnat.
          </p>
          <p xml:id="i-2b4fAkgeBy7HS8aVdm2YXE">
            Men det är de insatserna som får demokratin att fungera. När
            många människor delar sina erfarenheter och bidrar med sina insikter
            kan grundade beslut fattas och politiken spegla samhället i stort
            och möta många medborgares förväntan.
          </p>
          <p xml:id="i-WCPXarFaBrdjkiM2WoDpTj">
            Därför är det viktigt att vara vaksam när förtroendet för politiken
            och politiker minskar. Det riskerar att leda till en negativ spiral,
            där misstron leder till att färre vill och orkar engagera sig
            politiskt, vilket i sin tur leder till en sämre koppling mellan
            valda och väljare, vilket gör besluten både sämre i sak och svårare
            att förankra, och ofelbart leder till att misstron växer ytterligare.
          </p>
          <p xml:id="i-4CVuZu4QQAKsH4rs89beYd">
            De senaste decennierna har vi sett en sådan utveckling. Sverige
            har i dag färre fritidspolitiker, vilket ofta kompenserats med
            att de som är politiskt aktiva tagit på sig fler uppdrag, och
            i många kommuner har antalet avlönade heltidspolitiker ökat.
          </p>
          <p xml:id="i-MvNZdeZSCRtde83GQSbJqp">
            För att bryta den här utvecklingen krävs, tror jag, flera reformer
            som stärker demo­kratin. Målsättningen borde vara att alla någon
            gång i sitt liv tar på sig ett politiskt uppdrag. På så sätt kan
            allas erfarenheter och tankar tas till vara, samtidigt som förståel­sen
            för hur politik och förändringsarbete fungerar växer.
          </p>
          <p xml:id="i-MHCbJTfaRuU3RTwg4C65EV">
            För att möjliggöra detta borde fler partier begränsa hur länge
            en person får inneha ett och samma politiska uppdrag. Den representativa
            demokratin borde kompletteras med fler folkomröstningar och andra
            instrument som gör medborgare direkt delaktiga i beslutsfattandet
            och som också kan öppna fler vägar in i partipolitiskt engagemang.
            Vissa uppdrag som i dag är knutna till partierna, som till exempel
            nämndemän i dom­stolar, kan öppnas till fler typer av demokratiska
            föreningar. Förutsättningarna för att vara fritidspolitiker borde
            förbättras, både formellt genom stärkt rätt till sådant engage­mang
            och genom att olika arbetsgivare engageras i demokratin och får
            förståelse för det nödvändiga i att medarbetare kan engagera sig
            politiskt.
          </p>
          <p xml:id="i-G9kat8u8h9eAEk3Jvm2dKd">
            En del i detta bör också vara att se över villkoren för dem av
            oss som för en tid får förtroendet att arbeta med politik på heltid.
            De skandaler runt riksdagsledamöter och andra heltidspolitiker
            som avslöjats på senare år göder misstro mot politiker, och de
            som straffas hårdast är många gånger vanliga fritidspolitiker
            som förväntas försvara partikamrater och politiken som helhet
            och därtill ifrågasätts i sina motiv och driv­krafter. Det är
            bra att talmannen tydligt markerat vikten av att följa upp och
            i nödvän­diga fall skärpa olika regelverk som reglerar riksdagsledamöters
            villkor. Skärpningarna i regelverket runt inkomstgaranti har också
            varit helt nödvändiga; de nya hårdare reglerna borde gälla alla
            ledamöter och systemet borde framåt reformeras till att enbart
            vara en omställningsförsäkring när det för en kortare tid visar
            sig svårt att återgå till sitt gamla arbete eller hitta ett nytt
            jobb efter ett heltidspolitiskt uppdrag.
          </p>
          <p xml:id="i-5FQC6Y6n1n1xYAe6ppx9MH">
            Det är viktigt att riksdagsledamöter i möjligaste mån kan fortsätta
            leva på samma sätt som i den vardag man kommer ifrån och som de
            medborgare man som ledamot är satt att representera. Det finns
            därför stor anledning att i sig ifrågasätta de höga arvodena för
            riksdagsledamöter, som också ofta är styrande för andra heltidspolitiska
            uppdrag i Sverige. Arvodena, som har stigit avsevärt under de
            senaste decennierna, placerar riksdagsledamoten i en annan ekonomisk
            verklighet än de allra flesta människor i Sverige. När arvodena
            motiverats har det ofta gjorts genom att jämföra med andra högavlönade
            grupper i samhället, men ledamotens uppgift är inte att efterlikna
            högavlönade utan att kunna fatta beslut utifrån genuin förståelse
            för och insikt om hur livet ter sig i olika situationer. Höga
            arvoden riskerar också att leda till att ledamöter möts av en
            ofta helt onödig misstro runt sina motiv och varför man kandiderar
            eller står för omval.
          </p>
          <p xml:id="i-LscCZyBXXfeN7xXR3URQS5">
            Under mitt första riksdagsår skrev jag en motion om sänkta riksdagsarvoden.
            Sedan dess har arvodena stigit men argumenten förstärkts. Jag
            har under mina år som ledamot mött så många djupt engagerade,
            kunniga och hårt arbetande ledamöter som drivs av sin vilja att
            göra Sverige till ett bättre land att jag finner det djupt olyckligt
            att arvoden och villkor är av det slaget att de skapar misstänksamhet
            och misstro. Ett sänkt riksdags­arvode skulle vara en kraftfull
            markering om att riksdagen vill stärka sitt förtroende bland medborgare,
            samtidigt som det sparar pengar som staten kan använda till bättre
            ändamål.
          </p>
          <p xml:id="i-EB7ox4FcwtN5Rx6BMUtuuj">
            Det går att tänka sig flera olika nya modeller för arvodessättning
            för riksdags­ledamöter. I stället för ett fast arvode skulle ledamöterna
            kunna arvoderas utifrån tidigare inkomst. Då behöver ingen vara
            orolig för att sänkta arvoden skulle få någon att avstå från att
            ta ett politiskt uppdrag. De skilda nivåerna på arvoden i riksdagen
            skulle kunna upplevas orättvist, men i så fall bara spegla orättvisor
            som de ser ut i samhället i stort. Kanske skulle det öka engagemanget
            i riksdagen för ekonomisk jämlikhet.
          </p>
          <p xml:id="i-HaTF2EScUzqcWJyChzQaDY">
            En annan enkel modell skulle vara att knyta riksdagsarvodet till
            ett prisbasbelopp, vilket i dag skulle innebära en sänkning av
            arvodet på drygt 20 000 kronor i månaden. Det skulle också vara
            möjligt att knyta arvodet till lönenivåer för en yrkesgrupp med
            medelinkomst. På 1960-talet beräknades till exempel en riksdagsledamot
            och en gymnasielärare ha ungefär samma lön. I dag skiljer det
            nästan 30 000 i månadsinkomst mellan en genomsnittlig gymnasielärare
            i Stockholm och en riksdagsledamot.
          </p>
          <p xml:id="i-XgGCqJG4EwjWw7EJaxYgwT">
            I dag sätts riksdagsledamöternas arvoden av en särskild arvodesnämnd.
            Detta har enligt min mening inte hållit nere utvecklingen av arvodena,
            utan snarare möjliggjort arvodesökningar utan att riksdagsledamöterna
            behövt försvara denna användning av skattebetalarnas pengar. Modellerna
            ovan skulle innebära att riksdagen tar ett större ansvar för arvoden
            och riksdagens förtroende. Riksdagsstyrelsen bör återkomma till
            riksdagen med ett förslag om en ny modell för riksdagsledamöters
            arvodering och kraftigt sänkta arvoden.
          </p>
        </div>
        <div xml:id="i-LSFLHwdYE4fxurFnF2dMcS" type="motSignatures">
          <list xml:id="i-FwgXE3pYibqjTS8oiezdPY">
            <item xml:id="i-K6J8G8Z4uzKmH8zM9Vm8XR" who="i-9CH1KbWwyrj8DRqAQB3Fza">
              Gustav Fridolin (MP)
            </item>
          </list>
        </div>
      </div>
    </body>
  </text>
</TEI>
