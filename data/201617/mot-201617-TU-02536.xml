<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-TU-02536">
  <teiHeader>
    <fileDesc>
      <titleStmt>
        <title>SJ:s samhällsuppdrag</title>
        <author corresp="i-XSuWURvcJRjSbVSYUBBuD2">av Stina Bergström m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2536 av Stina Bergström m.fl. (MP)</title>
          <idno type="rdwebb">H4022536</idno>
          <rs type="number">2536</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H4022536/text</ref>
          <ref type="dokument_url_html">http://data.riksdagen.se/dokument/H4022536</ref>
          <ref type="dokumentstatus_url_xml">http://data.riksdagen.se/dokumentstatus/H4022536</ref>
          <ref type="docx">http://data.riksdagen.se/fil/399FB28F-35B1-4D43-9F90-C9A191F80711</ref>
          <ref type="pdf">http://data.riksdagen.se/fil/74776795-FD9D-48CD-AB9F-0C5EBFC93ED7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-M1BGVoUpAkXK7M1XiJWRAe</idno>
            <name>Niclas Malmberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XS1DYyajKnUSXB7m9DT6C2</idno>
            <name>Rasmus Ling</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Dp7EK9NkrE15EyDHQudHMA" type="signed"/>
        <correspContext corresp="i-Dp7EK9NkrE15EyDHQudHMA">
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-M1BGVoUpAkXK7M1XiJWRAe"/>
          <note type="signatory" corresp="i-XS1DYyajKnUSXB7m9DT6C2"/>
          <note type="signatory" corresp="i-4K631U2FyQthafuME3cNGX"/>
        </correspContext>
        <correspAction xml:id="i-KiKyVgrYayg4pR5Jh3Z14T" type="submitted">
          <date when="2016-10-05"/>
          <time when="12:51:16"/>
        </correspAction>
        <correspAction xml:id="i-9JmUHJncjoNqspNeLZZp5f" type="reviewed">
          <date when="2016-10-05"/>
          <time when="15:22:29"/>
        </correspAction>
        <correspAction xml:id="i-LchNEr3oN8dzu6Ju2npGKw" type="referred">
          <date when="2016-10-14"/>
        </correspAction>
        <correspAction xml:id="i-FoqS5DBQ9LY98eCQkLAVGq" type="assigned">
          <date when="2018-06-13"/>
          <time when="12:41:25"/>
        </correspAction>
        <correspContext corresp="i-FoqS5DBQ9LY98eCQkLAVGq">
          <ref type="assignedTo">Trafikutskottet</ref>
        </correspContext>
        <correspAction xml:id="i-T6jmWWrqCRPygPVNmodD4z" type="behandlas_i"/>
        <correspContext corresp="i-T6jmWWrqCRPygPVNmodD4z">
          <ref type="uppgift">2016/17:TU17</ref>
          <ref type="ref_dok_id">H401TU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU17</ref>
          <ref type="ref_dok_titel">Järnvägs- och kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QryyrJZyrQ5LeZCC5xjgf7" type="behandlas_i"/>
        <correspContext corresp="i-QryyrJZyrQ5LeZCC5xjgf7">
          <ref type="uppgift">2016/17:NU4</ref>
          <ref type="ref_dok_id">H401NU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU4</ref>
          <ref type="ref_dok_titel">Statliga företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VEctDFQgEB9LaDGHqsec2n" type="motHeader">
        <div xml:id="i-EpAb6PH6BDshJR8FSECVxa" type="motTitle">
          Motion till riksdagen 2016/17:2536 av Stina Bergström m.fl. (MP)
          SJ:s samhällsuppdrag
        </div>
      </div>
      <div xml:id="i-FaR76DUEtTyBKQ6aYrYgdP" type="motBody">
        <div xml:id="i-X5R9Sq5Px26qUo9P2g3tgA" type="motProposal" subtype="förslag">
          <head xml:id="i-D6ic6FCFMVAYZ62qvHyRgQ">
            Förslag till riksdagsbeslut
          </head>
          <list xml:id="i-SjFHEiejBGTgJ44WQASw9W" style="ol">
            <item xml:id="i-Jh3rUut1WS8hAnzE8Si5nk">
              Riksdagen ställer sig bakom det som anförs i motionen om SJ:s
              samhällsuppdrag och tillkännager detta för regeringen.
            </item>
            <item xml:id="i-NhKW8XeNCLMnXYsTVDCrYo">
              Riksdagen ställer sig bakom det som anförs i motionen om att
              SJ inte ska ge någon vinstutdelning till staten, utan vinsten
              ska i stället återinvesteras i verksamheten, och detta tillkännager
              riksdagen för regeringen.
            </item>
            <item xml:id="i-YRYjDjJfWCHpWsdQkTp8tZ">
              Riksdagen ställer sig bakom det som anförs i motionen om att
              SJ ska få i uppdrag att återigen köra dagliga nattåg till och
              från Jämtland och tillkännager detta för regeringen.
            </item>
          </list>
        </div>
        <div xml:id="i-34qGkdHy3h8gRxVUcSLaK2" type="motContent">
          <head xml:id="i-XYC86rwTPBK3JMigPmKqW1" type="h1">
            Inledning
          </head>
          <p xml:id="i-CfU9o1ptFBFnDG6tm5mc4Q">
            Tänk dig ett Europa där det finns snabba och bekväma tågförbindelser,
            där flyget inom Europa blir undantag snarare än regel. Du kan
            enkelt via nätet boka resor från Sverige till hela Europa eller
            gå till en biljettkassa på tågstationen med bra öppettider och
            det visar sig att tågbiljetten är billigare än flygbiljetten eftersom
            de verkliga miljökostnaderna avspeglas i priset. Antalet byten
            är få, och du kommer att få en skön natts sömn på tåget. Den kittlande
            spänningen i att vara på väg, se landskapet fara förbi. Myllret
            av människor på stationen i Hamburg, Paris eller Barcelona. En
            avlägsen bergsby i Pyrenéerna ger sig plötsligt till känna. Doften
            av nybakat bröd och några fruktförsäljare på torget.
          </p>
          <p xml:id="i-Gu1xBwW3tuurMNWmnyZ7n8">
            De flesta av oss vill resa, möta nya människor och kulturer.
            Och kunna gör det med gott samvete, i vetskap om att vår resa
            inte bidragit till klimatförändringar nu och i framtiden.
          </p>
          <p xml:id="i-8ehj2d1LiKguZY6Uc6ywzU">
            Tyvärr går utvecklingen åt fel håll. Flyget har mer och mer blivit
            förstahandsvalet vid resor ut i Europa och bidrar till att våra
            flygresor idag genererar lika stora utsläpp som vårt bilåkande.
            Och förra året ökade utsläppen från vägtrafiken i Sverige, efter
            att under flera år ha legat still.
          </p>
          <p xml:id="i-TcgUYfoMvZBohnvF8YAmt">
            Vi menar att det beror på flera saker. En anledning är självklart
            att priset på bensin och diesel är lägre idag än på många år på
            grund av det ständigt sjunkande oljepriset.
          </p>
          <p xml:id="i-BCNLitK5BnoRomJ3MDJ3uK">
            Men en annan anledning är också brister i den svenska järnvägen.
            Vi har nu en regering som gör stora extrasatsningar på järnvägsunderhåll
            vilket är väldigt positivt. Men det behövs också en bättre planering
            och samordning av järnvägen. Schweiz är ett positivt exempel,
            där har politiken satt tågresenären i centrum och utformat tågtrafiken
            utifrån människors behov av bekväm och pålitlig kollektivtrafik.
            Resultatet är slående: tåg som går och kommer i tid, många möjligheter
            till byten och årskort i kollektivtrafiken som fungerar i hela
            landet. Det som blir tydligt är hur viktig politiken är för att
            nå dit – du kan inte på egen hand bygga din egen järnväg. Detta
            är utmaningar som vi behöver lösa tillsammans, på politisk nivå.
          </p>
          <head xml:id="i-4qraaWZKdwvvXB57S5FTT2" type="h1">
            Bakgrund
          </head>
          <p xml:id="i-5EZZmCpur7nMGqsf1ACkxg">
            Miljöpartiet har länge drivit på för större satsningar på järnväg
            och bättre organisation av tågtrafiken. Nu är det också den rödgröna
            regeringens politik. Regeringsöverenskommelsen säger bland annat:
          </p>
          <p xml:id="i-44miPSXZPtHz3xZxdXDvGY">
            Vårt mål är att minska miljöpåverkan från transportsektorn och
            flytta långväga godstransporter från lastbil till tåg och sjöfart.
            (…) Resenärer ska kunna lita på att tågen går i tid. Vi ska förbättra
            och bygga ut såväl det nationella järnvägsnätet som den regionala
            spårtrafiken och börja bygga banor för höghastighetståg. Vi vill
            att staten ska återta kontrollen över banunderhållet. SJ får ett
            uttalat samhällsuppdrag.
          </p>
          <head xml:id="i-G75dCx5RAYi4jfroy5AHk7" type="h1">
            I regeringsförklaringen 2016 deklarerade statsministern
          </head>
          <p xml:id="i-BPqUtR69uYKF7V1Ef5kdEZ">
            Infrastruktur och transporter ska gå att lita på. Bättre transporter
            möjliggör större arbetsmarknadsregioner och är centralt för företagens
            frakt av gods. En infrastrukturproposition för åren 2018–2029
            läggs fram i höst. Betydande investeringar görs i drift och underhåll
            av väg och järnväg. Järnvägsnätet byggs ut. Långväga godstransporter
            ska flyttas från lastbil till tåg och sjöfart. Tåget ska vara
            snabbare än bilen och billigare än flyget.
          </p>
          <p xml:id="i-YFKKRhyQmk2Jz5MEcSErYU">
            För att allt detta ska bli verklighet krävs en långsiktig politisk
            vision, vad gäller investeringar, organisation och kompetensutveckling,
            inte minst när det gäller SJ:s långsiktiga villkor och uppdrag.
            Det är naturligt att statens eget tågbolag ska förnyas och utvecklas
            för att vara stommen i det svenska nationella järnvägsnätet –
            och vår länk till grannländerna. Den här motionen handlar om några
            viktiga förslag för ett förnyat uppdrag för SJ.
          </p>
          <head xml:id="i-YHvwacaCvYyJNeaa3urMHw" type="h2">
            Fragmentering och bristfällig samordning drabbar tågresenärerna
          </head>
          <p xml:id="i-PzKVsSQBxn74eJPkSJbKWs">
            Sverige är ett av de länder i Europa som gått längst i att avreglera
            tågtrafiken och i att stycka upp järnvägens olika organisation
            och delar, såsom stationer och underhållsområden m.m. Från att
            SJ hade ensamrätt att köra interregional trafik, med möjlighet
            att t ex korsfinansiera, dvs. finansiera olönsamma sträckor med
            intäkter från lönsamma sträckor har vi nu ett system där i stort
            sett vem som helst får köra tåg.
          </p>
          <p xml:id="i-HRAFsUD6akTZMPVM3saVkh">
            Avregleringen har haft positiva effekter för utvecklingen av
            den regionala persontrafiken och för innovativa godslösningar.
            Men den har också skapat problem för resenärerna och näringslivet.
            Vi politiker behöver skapa långsiktiga förutsättningar för en
            robust och heltäckande järnvägsförsörjning med tydliga villkor
            så inte bara de mest lönsamma sträckningar trafikeras samtidigt
            som andra delar av järnvägsnätet läggs ned.
          </p>
          <head xml:id="i-4Tc1b3mXjsHicnXdkT5sW9" type="h2">
            Ersätt vinstutdelningen från SJ med ett samhällsuppdrag för SJ
          </head>
          <p xml:id="i-GxQabD52rh4DqTJ95wy3Jz">
            När även SJ måste se till att varje sträcka eller service är
            lönsam eftersom man inte längre har möjlighet att korssubventionera
            inom verksamheten blir viss tågtrafik i mer glesbefolkade delar
            av landet nedläggningshotad. När en sträcka går med förlust måste
            SJ lägga ner trafiken för att fortsätta att uppfylla vinstkraven
            eller så går staten in och handlar upp trafiken. Ett aktuellt
            exempel är försämringen av nattågen till Jämtland som pågått under
            några år. Från dagliga avgångar till dagens utspridda avgångar
            under högsäsong, totalt ca 14 veckor om året. Även dagsturerna
            har försämrats. Idag går endast två dubbelturer om dagen Östersund–Stockholm.
            En snabbtågsavgång på morgonen och en Inter Cityavgång på eftermiddagen.
            Att jämföra med 13 avgångar med flyg till Arlanda eller Bromma.
          </p>
          <p xml:id="i-558kBUbXYUvQjYbWGfpsUG">
            Ett annat exempel på SJ:s neddragningar är stängningen av biljettförsäljningen
            på stationerna. Idag finns den bara kvar på några större stationer
            i landet. SJ har också helt slutat att sälja biljetter för tågresor
            utomlands.
          </p>
          <p xml:id="i-94De12JcE2yXAj7DehZbgc">
            Konsekvenserna av avregleringen har blivit att vissa enskilda
            operatörer plockar russinen ur kakan på lönsamma sträckor som
            Göteborg–Stockholm, samtidigt som samhället får gå in och finansiera
            tågtrafik som SJ tidigare kunnat finansiera ur egen ficka. Detta
            system sätter varken resenären eller skattebetalarna i centrum
            och behöver därför förändras.
          </p>
          <p xml:id="i-RgcaJVQ68F1chpBRixKY4e">
            Förra mandatperioden beslutade riksdagen att tillkännage för
            regeringen att SJ bör få ett samhällsuppdrag. Alliansregeringen
            misslyckades med detta. Det är nu hög tid att genomföra riksdagens
            beslut. Enligt nuvarande uppdrag är kraven enbart avkastning och
            vinstutdelning. Sannolikt behövs ett långsiktigt uppdrag att utveckla
            tågtrafiken för att tillgodose behoven hos framtidens resenärer
            och att staten ger SJ förutsättningar för att klara ett sådant
            uppdrag.
          </p>
          <p xml:id="i-5Eb8AeGgpgxmUiW9cu6cCU">
            Vi anser att i SJ:s samhällsuppdrag ska ingå att verka för fördubblingsmålet
            i kollektivtrafiken genom ett ökat tågresande med hög punktlighet
            och kvalitet för resor mellan alla delar av Sverige och till huvudorterna
            i våra grannländer. I samband med uppdraget ska SJ:s utdelningskrav
            till staten slopas. Vi anser att det är bra att SJ, som alla bolag,
            går med vinst, men anser att vinstutdelningskravet till staten
            bör tas bort. Vinsten ska istället återinvesteras i verksamheten.
          </p>
          <p xml:id="i-Va5ifQMoKK3NNyKTX5NBg9">
            Att verka för fördubblingsuppdraget innebär även enligt vår mening
            att SJ
          </p>
          <list xml:id="i-KY2RnQkWwoey98bU82W62z" style="ul">
            <item xml:id="i-X83MwFwwLrWMQp1CFrwJM4">
              kör nattågstrafik i Sverige
            </item>
            <item xml:id="i-wfGpYMrXTdpkARM21R6Sz">
              säljer tågbiljetter till utlandet
            </item>
            <item xml:id="i-81fmq1VeU4roHPtMdy2HR2">
              verkar för att nattågstrafiken från Köpenhamn ut i Europa återupptas
            </item>
            <item xml:id="i-2GPMK9cHpdU8ccXL1WXPwu">
              trafikerar vissa trafiksvaga banor som är samhällsekonomiskt
              motiverade
            </item>
            <item xml:id="i-2hbS1oPANdcY9JvcqH5cFf">
              samarbetar med andra tågoperatörer kring tidtabeller, biljettsystem,
              vid tågförseningar m.m.
            </item>
          </list>
        </div>
        <div xml:id="i-EMPo8X7sPUs8DgRCvM6uHa" type="motSignatures">
          <list xml:id="i-Cd7Pz8qEd4bdGW9b15EKPf">
            <item xml:id="i-98cpsD5vHjKxNMiJWn67U3">
              Stina Bergström (MP)
            </item>
            <item xml:id="i-Xz8QMk7yxJNseJdcJkrKS1">
              Niclas Malmberg (MP)
            </item>
            <item xml:id="i-TE2rByCTbE7dU5z45ip2wR">
              Rasmus Ling (MP)
            </item>
            <item xml:id="i-7Qzrb17yZvtrAYJ9BLq74e">
              Janine Alm Ericson (MP)
            </item>
          </list>
        </div>
      </div>
    </body>
  </text>
</TEI>
