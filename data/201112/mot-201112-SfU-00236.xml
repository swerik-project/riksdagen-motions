<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SfU-00236">
  <teiHeader>
    <fileDesc>
      <titleStmt>
        <title>Flyktingstatus för personer som riskerar förföljelse på grund av sexuell läggning</title>
        <author corresp="i-PgfrE9pakWspkNp9dr9ejT">av Caroline Szyber (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Flyktingstatus för personer som riskerar förföljelse på grund av sexuell läggning</title>
          <idno type="rdwebb">GZ02Sf236</idno>
          <rs type="number">Sf236</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GZ02Sf236/text</ref>
          <ref type="dokument_url_html">http://data.riksdagen.se/dokument/GZ02Sf236</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sf236</ref>
          <ref type="doc">http://data.riksdagen.se/fil/FA01025A-161B-4461-951C-780AD2F0EC2D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SPKBY7ZF5xykgRMeRfPqNy" type="signed"/>
        <correspContext corresp="i-SPKBY7ZF5xykgRMeRfPqNy">
          <note type="signatory" corresp="i-PgfrE9pakWspkNp9dr9ejT"/>
        </correspContext>
        <correspAction xml:id="i-Fk32wWD9vmdS1ZZ1MyiHeH" type="numbering">
          <date when="2011-10-05"/>
        </correspAction>
        <correspAction xml:id="i-XcGSkQt2AZpFgbDRMHhGkt" type="submission">
          <date when="2011-10-03"/>
        </correspAction>
        <correspAction xml:id="i-RD9UHJuTM4aWeCpsVcEzKF" type="transfer">
          <date when="2011-10-03"/>
        </correspAction>
        <correspAction xml:id="i-HXmcVH8DEEGMKjbKataVxV" type="assigned"/>
        <correspContext corresp="i-HXmcVH8DEEGMKjbKataVxV">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SYSsGRTWUgy8tbjAnjMRe4" type="motBody">
        <div xml:id="i-XBw7AGVjDipE9FETKa41pf" type="motProposal" subtype="förslag">
          <head xml:id="i-L9Gnm8QSvCRpJYeUsNDj7L">
            Förslag till riksdagsbeslut
          </head>
          <p xml:id="i-6XQ34dFxTkG7QrZ8h6Cw3x">
            Riksdagen tillkännager för regeringen som sin mening vad som
            anförs i motionen om behovet av att genomföra en granskning av
            Migrationsverkets rutiner för att säkerställa att förföljelse
            på grund av kön eller sexuell läggning ger flyktingstatus i enlighet
            med lagstiftningens intentioner.
          </p>
        </div>
        <div xml:id="i-Tu4Evo47NsoLAbkVzBgDQy" type="motContent">
          <head xml:id="i-HQvgWcNnm1qLzSae38Vnes" type="h1">
            Motivering
          </head>
          <p xml:id="i-JTq9cuYeQinbCexMKYMXg3">
            Arbetet för att förstärka rättigheterna för dem som riskerar
            förföljelse på grund av kön eller sexuell läggning är av stor
            vikt. Kristdemokraterna drev under ett flertal år frågan om att
            förföljelse på grund av kön eller sexuell läggning skulle ge flyktingstatus,
            och under 2005 genomfördes en sådan förändring. Någon utvärdering
            har dock inte gjorts av huruvida den nya lagstiftningen har förbättrat
            möjligheterna att få uppehållstillstånd för dem som riskerat förföljelse
            på någon av dessa grunder. Inget fall där den asylsökande har
            åberopat förföljelse på grund av sexuell läggning som asylskäl
            har heller tagits upp av Migrationsöverdomstolen. Domstolen har
            alltså hittills inte agerat i sin roll som praxisbildande instans
            inom detta område.
          </p>
          <p xml:id="i-Qg9tfGakp5P29vmqn16Tsm">
            Under 2009 förstärktes Migrationsverkets arbete med kompetensutveckling
            och med att förbättra beslutsunderlagen när det gäller hbtq-relaterade
            frågor (frågor som rör homosexuella, bisexuella , transpersoner
            och queer personer). Inom Migrationsverket finns till exempel
            en särskild referensgrupp och man arbetar aktivt med att utbilda
            personalen i bemötandefrågor. Seminarier har anordnats och en
            extern utredare har sett över beslutsunderlagen ur ett hbtq-perspektiv.
            Socialförsäkringsutskottet uppmärksammar i sitt betänkande 2010/11SfU6
            att Migrationsverket i början av februari 2010 inledde ett arbete
            med att utbilda personalen i frågor om makt, kön och sexualitet
            i asylprocessen. Syftet är att deltagarna vid kursens slut ska
            vara medvetna om hur normer i allmänhet och heteronormen i synnerhet
            påverkar verkets arbete inom asylområdet. Rättschefen vid Migrationsverket
            beskrev i ett rättsligt ställningstagande den 13 januari 2011
            en metod för utredning och prövning av den framåtsyftande risken
            för personer som åberopar skyddsskäl på grund av sexuell läggning
            (RCI 03/2011). Redan den 12 oktober 2009 gjordes också ett annat
            rättsligt ställningstagande där det klargjordes att det inte finns
            skäl att betrakta en i asylprocessen sent angiven uppgift om sexuell
            läggning som i sig själv mindre trovärdig. Alla dessa insatser
            från Migrationsverkets ledning är mycket välkomna.
          </p>
          <p xml:id="i-BeiBXESWagWR1yMHK7f61Y">
            Men trots insatserna finns det fortfarande mycket som tyder på
            att lagstiftningens intentioner att ge flyktingstatus åt dem som
            riskerar förföljelse på grund av kön eller sexuell läggning inte
            efterlevs på ett konsekvent och rättssäkert sätt. RFSL arbetar
            med att ge stöd åt asylsökande hbtq-personer och uppger att de
            i detta arbete har kontakt med runt 60 personer årligen. Många
            av dessa får avslag på sin asylansökan trots att en återkomst
            till hemlandet riskerar att innebära förföljelse. RFSL uppger
            bland annat att de vid ett flertal tillfällen fått ta del av avvisningsbeslut
            som står i strid med lagstiftningen och också med de rättsliga
            ställningstagandena, som ju ofta har tillkommit för att förtydliga
            vad som står i lagen och hur den ska tolkas. När anställda på
            Migrationsverket inte följer de rättsliga ställningstagandena
            vidtas inga åtgärder av myndighetens ledning. Exempelvis kan nämnas
            att RFSL under maj 2011 i två skrivelser till dåvarande generaldirektör
            Dan Eliasson begärde att disciplinära åtgärder skulle vidtas mot
            två anställda som inte följt det rättsliga ställningstagandet
            från 2009. Ännu har inga åtgärder vidtagits, och myndigheten har
            inte själv agerat på annat sätt för att säkerställa att alla handläggare
            agerar i enlighet med lagtexten och förtydligandena i de rättsliga
            ställningstagandena.
          </p>
          <p xml:id="i-WMofwvAdMxU7s1UGp4nwma">
            Det finns alltså skäl att anta att riksdagens intentioner med
            den gjorda lagändringen inte har uppnåtts. Det är därför viktigt
            att det snarast görs en granskning av hur Migrationsverket, Migrationsdomstolen
            och Migrationsöverdomstolen har levt upp till lagstiftningens
            intentioner och att åtgärder vidtas för att säkerställa att ingen
            utvisas på grund av bristande rutiner på Migrationsverket, om
            de hotas av förföljelse på grund av kön eller sexuell läggning.
          </p>
        </div>
        <div xml:id="i-XesuU4vbsrhm53EPoXT88b" type="signatureBlock">
          <list xml:id="i-41hffTatC4cay6VwcokqvE">
            <item xml:id="i-SjzXqeGx5LVZjJBq6hfSZF" who="i-PgfrE9pakWspkNp9dr9ejT" type="signature">
              Caroline Szyber (KD)
            </item>
          </list>
        </div>
      </div>
    </body>
  </text>
</TEI>
