<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SkU-01115">
  <teiHeader>
    <fileDesc>
      <titleStmt>
        <title>Avskaffande av värnskatten</title>
        <author corresp="i-WwZzVPGhpXnyH5jyp86JB7">av Boriana Åberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1115 av Boriana Åberg (M)</title>
          <idno type="rdwebb">H3021115</idno>
          <rs type="number">1115</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H3021115/text</ref>
          <ref type="dokument_url_html">http://data.riksdagen.se/dokument/H3021115</ref>
          <ref type="dokumentstatus_url_xml">http://data.riksdagen.se/dokumentstatus/H3021115</ref>
          <ref type="docx">http://data.riksdagen.se/fil/72C9A130-3FBE-45D1-9C85-26CA3DA566DA</ref>
          <ref type="pdf">http://data.riksdagen.se/fil/22273781-070A-457D-9351-D9479DCFB459</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-29H8H6xk4BB6v44rtJnUXY" type="signed"/>
        <correspContext corresp="i-29H8H6xk4BB6v44rtJnUXY">
          <note type="signatory" corresp="i-WwZzVPGhpXnyH5jyp86JB7"/>
        </correspContext>
        <correspAction type="submitted" xml:id="i-8dFtTad4Fbgk1icxSV6Ajs">
          <date when="2015-10-05"/>
          <time when="11:49:08"/>
        </correspAction>
        <correspAction type="referred" xml:id="i-JV8oWUrDoL4v5eRE6urJPc">
          <date when="2015-10-13"/>
        </correspAction>
        <correspAction type="assigned" xml:id="i-Xa5m3YQfC9rKbnB6e9KCBZ">
          <date when="2016-05-19"/>
          <time when="10:44:23"/>
        </correspAction>
        <correspContext corresp="i-Xa5m3YQfC9rKbnB6e9KCBZ">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-RLpaDmnJuyTDBTTjv7Nzt8"/>
        <correspContext corresp="i-RLpaDmnJuyTDBTTjv7Nzt8">
          <ref type="uppgift">2015/16:SkU16</ref>
          <ref type="ref_dok_id">H301SkU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU16</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:1115 av Boriana Åberg (M) Avskaffande av värnskatten</div>
      </div>
      <div type="motBody">
        <div type="motProposal" subtype="förslag">
          <head xml:id="i-X6MnhsAjU989tYXQBFS5Wg">
            Förslag till riksdagsbeslut
          </head>
          <list style="ol">
            <item xml:id="i-CBBcQrxZQ6a6JtC8xAKze7">
              Riksdagen ställer sig bakom det som anförs i motionen om värnskatten
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-GmKWdLrr7wVJPqARMFnhk5">
            Motivering
          </head>
          <p xml:id="i-7Gdj7SAzoxu1FYL3SxBSm9">
            Efter aviseringen om att statlig skatt kommer att tas ut från
            en månadsinkomst på 36 000 kommer Sverige att åter ha världens
            högsta marginalskatt som dessutom tas ut från en internationellt
            sett låg nivå. I dag betalar den individ som tjänar över 52 440
            kronor per månad sammanlagt 57 procent i skatt. I detta ingår
            kommunalskatten (32 procent), statlig inkomstskatt (20 procent)
            och värnskatt (5 procent). De flesta som ligger på denna inkomstnivå
            har både långa och hårda studier bakom sig samt ett inkomstbortfall
            under studietiden som måste kompenseras. Många är företagare som
            arbetar 80 timmar i veckan. En kompetent och ambitiös arbetskraft
            kräver en positiv löneutveckling efter studierna. Företagare som
            skapar nya jobb måste premieras. Värnskatten försvårar detta och
            möjligheterna att avskaffa värnskatten bör därför ses över. 1990-talet
            präglades av en svår ekonomisk tid. Saneringen av ekonomin krävde
            nya och inte sällan drastiska åtgärder som var lika impopulära
            som nödvändiga. Därför infördes år 1995 en tillfällig skattehöjning
            med fem procentenheter till 25 procent för inkomster över en viss
            nivå. Denna ”värnskatt” skulle vara tillfällig, och skulle tas
            bort så snart ekonomin tillät. 1999 avskaffades värnskatten, men
            ersattes direkt av en ny skatt med identisk konstruktion och funktion
            – om än under ett nytt namn. Men namnbytet eliminerade inte orättvisan.
          </p>
          <p xml:id="i-WtKpjw66fianyVMLsQk1yG">
            Vissa vill behålla värnskatten tack vare dess påstådda positiva
            inverkan på samhällsekonomin. Men enligt Ekonomistyrningsverket
            inbringar värnskatten endast mellan 4,2 och 4,5 miljarder kronor
            till statskassan per år, vilket måste relateras till de totala
            skatteintäkterna som beräknades till 854 miljarder kronor i budgetpropositionen
            för 2015. Värnskattens positiva effekter är således starkt överdrivna
            då den endast utgör knappt 0,5 procent av statens totala intäkter.
            Långtidsutredningen ifrån 2011 beräknade även att värnskatten
            skulle kunna avskaffas utan att statens intäkter påverkas negativt.
            Dessutom bidrar värnskattens konstruktion till att Sverige har
            världens högsta marginalskatt sedan Danmark avskaffade sin värnskatt
            år 2009. Den genomsnittliga marginalskatten i Sverige kommer att
            ligga på cirka 57 procent, lägst i Vellinge (cirka 54 procent)
            och högst i Dorotea (cirka 59 procent). Detta bör jämföras med
            EU-genomsnittet på 38 procent för år 2013.
          </p>
          <p xml:id="i-7sZwoxZzzUmEWXWfdqot3Z">
            Alliansregeringen införde och förstärkte arbetslinjen, främst
            genom jobbskatteavdragen. Dessa ökade drivkrafter för arbete framför
            bidrag. Det är beklagligt att den nya regeringen väljer bidragslinjen
            och bestraffar dem som skapar jobb. Sverige har inte råd att förlora
            experter till utlandet eftersom över hälften av deras lön beslagtas
            av staten. Det är förödande för en nation som vill vara ett kunskapssamhälle
            att sända signalen att högre studier och hårt arbete inte lönar
            sig. Värnskatten riskerar att motverka social mobilitet. Den hindrar
            ungdomar från studieovana miljöer att göra en klassresa. Långa
            studier och höga studielån avskräcker människor från utbildning
            om det inte finns tydliga ekonomiska incitament. Värnskatten minskar
            även människors frihet genom orättfärdig konfiskering av pengar
            som rätteligen tillhör den som intjänar dem. Dessa är bara några
            av många skäl till varför möjligheterna att på sikt och när det
            ekonomiska läget så medger, avskaffa värnskatten bör ses över.
          </p>
        </div>
        <div type="motSignatures">
          <list>
            <item xml:id="i-WDEVUCnDipjGqsutpbkM8Z" who="i-WwZzVPGhpXnyH5jyp86JB7">
              Boriana Åberg (M)
            </item>
          </list>
        </div>
      </div>
    </body>
  </text>
</TEI>
