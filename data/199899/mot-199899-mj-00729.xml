<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_mj_0729/mot_199899_mj_0729-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ729 MJ729
          </p>
          <p>
            Motion till riksdagen
          </p>
          <p>
            1998(99:MJ729
          </p>
          <p>
            av Gudrun Lindvall (mp) Jakt på hotade arter
          </p>
          <p>
            Det försvinner arter som aldrig förr på jorden. Att det går så
            fort beror i de allra flesta fall på en enda art på jorden — Homo
            sapiens, människan. Ingen art har någonsin förut kunnat påverka
            alla andra som vi kan och gör. Även i Sverige försvinner arter.
            På Artdatabankens årliga konferens under våren 1998 var tongångarna
            tyvärr negativa. Den annars så optimistiske Torleif Ingelög tvingades
            berätta att hotet mot arterna i landet — såväl hotade som vanliga
            — aldrig har varit större.
          </p>
          <p>
            2 Artdatabanken listar
          </p>
          <p>
            Artdatabanken i Uppsala försöker bedöma vilka arter som är hotade
            i landet. Det här kräver givetvis samarbete med olika biologiska
            institutioner liksom med ideella organisationer. Idag finns totalt
            3 501 arter på listorna, 1479 växter och 2 022 djur. Varje art
            beskrivs utförligt, situationen redovisas och man upprättar också
            ett åtgärdsprogram för varje art. Här finns alltså ett mycket
            bra material för fortsatt handling. Vän av ordning förleds kanske
            att tro att det i och med detta sätter igång att hända saker för
            att rädda arten ifråga. Men icke.
          </p>
          <p>
            3 Det händer ingenting!
          </p>
          <p>
            Att en art klassas som hotad innebär inte automatiskt skydd.
            Detta är naturligtvis en skandal och visar hur lite det som kallas
            biologisk mångfald tydligen betyder när ord skall gå till handling.
            Inte ens jakten tas bort. Man fortsätter som om inget hade hänt
            trots kunskap att arten minskar och hotas. Så fort det finns ett
            annat intresse tycks det dessutom gå före.
          </p>
          <p>
            4 Något måste ske för arter på hotlista
          </p>
          <p>
            Naturligtvis borde någonting ske med och för de arter för vilka
            situationen är så allvarlig att de klassas som hotade.
          </p>
          <pb facs="riksdagen-motions-pdf/data/199899/mot_199899_mj_0729/mot_199899_mj_0729-0002.pdf"/>
          <p>
            4.1 Upprätta aktionsplan
          </p>
          <p>
            Sverige har undertecknat flera konventioner om biologisk mångfald,
            t ex Bernkonventionen och Konventionen om biologisk mångfald från
            Rio de Janeiro. Sverige skall bevara de vilda arterna i livskraftiga
            populationer, åtaganden som förpliktigar. Ser man att det börjar
            bli darrigt måste något ske. Artdatabankens genomgång av hot och
            åtgärder utgör ett bra underlag för beslut. Vissa åtgärder kan
            behöva förtydligas och kompletteras med tid för genomförande.
            Därefter till beslut, antingen på regeringsnivå eller på nivå
            regeringen beslutar. Det viktiga är att det blir en klar aktionsplan.
          </p>
          <p>
            4.2 Ta bort jakten
          </p>
          <p>
            De hotade arter som finns i Artdatabankens lista borde naturligtvis
            inte jagas. Många miljöhot kan vara svåra att åtgärda och ta tid,
            men jakten är lätt att reglera. Är en art i minskande borde det
            vara självklart att de få individer som finns kvar inte skall
            skjutas. Det finns fortfarande jakt i Sverige på rödlistade hotade
            arter som sädgås och stjärtand, båda hotkategori 4 Hänsynskrävande.
            Även tjäder finns på hotlistan i hotkategori 4. Jakten är generös,
            såväl under höst som vinter. Så fort en art hamnar på Artdatabankens
            hotlista måste jakten upphöra. Det måste finnas automatik i detta.
            Att arten är vanlig lokalt kan inte motivera jakten, den måste
            liksom hotlistningen bedömas nationellt.
          </p>
          <p>
            4.3 Redovisa till riksdagen årligen
          </p>
          <p>
            Det är dags att talet om den biologiska mångfalden ges större
            tyngd. Det måste dessutom få ett innehåll — kunskap om arter.
            För det är enskilda arter som är den biologiska mångfalden. Skapas
            inte åtgärder för att rädda enskilda arter så görs heller inget
            för den biologiska mångfalden. Allmänt prat om biologisk mångfald
            utan den insikten är bara tomt. Regeringen har i flera propositioner
            under förra mandatperioden uttalat vilja att värna den biologiska
            mångfalden. Det är bra. Jag föreslår att regeringen lämnar en
            skrivelse årligen till riksdagen där situationen för de hotade
            arterna och beslutade aktionsplaner redovisas. Det skulle i ett
            slag skapa en bredare och djupare diskussion om det som sker i
            naturen, den biologiska mångfalden skulle bli något annat än ett
            begrepp och kunskapen, såväl hos politiker, press som allmänhet
            skulle öka. I redogörelsen kan givetvis även finnas diskussion
            om de vanliga arternas situation. En sådan skrivelse kunde också
            utgöra en bra kunskapskälla.
          </p>
          <p>
            5 Hemställan
          </p>
          <p>
            Med hänvisning till det anförda hemställs ds att riksdagen som
            sin mening ger regeringen till känna vad i motionen anförts om
            aktionsplan för arter uppförda på Artdatabankens hotlistor,
          </p>
          <p>
            Mot. 1998/99MJ729
          </p>
          <p>
            10
          </p>
          <pb facs="riksdagen-motions-pdf/data/199899/mot_199899_mj_0729/mot_199899_mj_0729-0003.pdf"/>
          <p>
            Mot. 11 2. att riksdagen som sin mening ger 1998/99MJ729 regeringen
            till känna vad i motionen anförts om jakt på hotade arter.
          </p>
          <p>
            Stockholm den 26 oktober 1998
          </p>
          <p>
            Gudrun Lindvall (mp)
          </p>
        </div>
      </div>
    </body>
  </text>
</TEI>
