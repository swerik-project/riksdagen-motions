<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00310">
  <teiHeader>
    <fileDesc>
      <titleStmt>
        <title>om en skattereform m. m.</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en skattereform m. m.</title>
          <idno type="rdwebb">G202310</idno>
          <rs type="number">310</rs>
          <ref type="dokument_url_text">http://data.riksdagen.se/dokument/G202310/text</ref>
          <ref type="dokument_url_html">http://data.riksdagen.se/dokument/G202310</ref>
          <ref type="dokumentstatus_url_xml">http://data.riksdagen.se/dokumentstatus/G202310</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EVpotEKqaW9CiU6NxacCQV</idno>
            <name>TOMMY FRANZÉN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HbqaS95LJ7vGfL7YcHWfL8" type="signed"/>
        <correspContext corresp="i-HbqaS95LJ7vGfL7YcHWfL8">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EVpotEKqaW9CiU6NxacCQV"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__310/mot_197879__310-001.pdf"/>
      <fw xml:id="i-8bbc88n6tbkjv1si9K2Bk8">
        Motion 1978/79:310
      </fw>
      <div xml:id="i-V883Kt6YpEUQLk2aqGJdce" type="motHeader">
        <div xml:id="i-Gk34H7LfZ9eiEpCUCG7PUJ" type="motTitle"/>
        <div xml:id="i-5ci4L5d37v28FxLKEpqcyt" type="motSubmissionInfo"/>
      </div>
      <div xml:id="i-VdmpnYcRJnyytSYs6B3iUV" type="motBody">
        <div xml:id="i-3ksRXzRCh2ff4dHcywsoLd">
          <p xml:id="i-PKA3V3aQsfpT6pSqYLVkbp">
            av Lars Werner m. fl. om en skattereform m. m.
          </p>
          <p xml:id="i-2JfHVwhrepQZwv7ciGmTtQ">
            Kravet på en genomgripande skattereform vinner allt starkare
            anslutning. Det står helt klart att de förändringar i skattesystemet
            som genomdrivits av de borgerliga regeringarna inte löst några
            problem för lönarbetarnas stora majoritet utan i stället lett
            till ännu större fördelningspolitiska klyftor. Det gäller indexregleringen
            av skatteskalorna, det gäller slopandet av den allmänna arbetsgivaravgiften,
            det gäller en lång rad av mindre förändringar, vilka alla haft
            till syfte att gynna kapitalstarka grupper. Vänsterpartiet kommunisterna
            har länge krävt en genomgripande skatte- reform. Partiet antog
            ett omfattande skattepolitiskt program år 1976, och detta framfördes
            även i motion till 1976/77 års riksmöte. Huvudpunkter i detta
            program var slopande av moms på maten, övergång till en progressiv
            statskommunal enhetsskatt, begränsning av avdragssystemet, skärpt
            beskattning av kapital och kapitalvinster, införande av ett system
            av produktionsskatter, åtgärder mot skatteflykt och skattefusk.
            Dessa huvud- punkter i en skattereform är i dag ännu mera nödvändiga
            att genomföra. De motiveras mera utförligt i det följande.
          </p>
          <p xml:id="i-Jk5CfLgCPC7qPDQWKfCN8w">
            En genomgripande skattereform
          </p>
          <p xml:id="i-Niuw2TRnV7Hpy7vfJGCyag">
            En genomgripande skattereform är nödvändig. De senaste årens
            skattepo- litik har i verkligheten inneburit att en ökad del av
            skattebördan lagts på lönarbetarna. Bolag och förmögenhetsägare
            svarar för en allt mindre del av de samlade skatterna. Detta i
            kombination med direkta och indirekta subven- tioner i miljardbelopp
            till bolagen har gjort att fördelningen av skattebördan är klart
            orättfärdig. Skattepolitik är klasspolitik. Lönarbetarna måste
            söka påverka statsappa- raten och dess handlande, så att skattepolitiken
            kan bli ett led i en fördelningspolitik för utjämning av inkomst-
            och förmögenhetsskillnaderna. Skatteinstrumentet bör även utnyttjas
            i miljöpolitiken och i den allmänna närings- och regionalpolitiken.
            Grundlinjen i skattepolitiken måste enligt vpk:s mening vara kamp
            för minskade skattebördor på lönarbetarna, barnfamiljerna, pensionärerna
            — ökade skatter för stora förmögenheter, bolagsvinster, spekulationsvinster.
            Samtidigt måste stat, landsting och kommuner säkra nödvändiga
            inkomster för en aktiv social reformverksamhet, utbyggd kultursektor,
            planerad regionalpolitik och intensiv miljövård. I första hand
            gäller följande: 1. Kamp mot de höga indirekta skatterna och särskilt
            mot mervärdeskat-
          </p>
          <pb facs="riksdagen-motions-pdf/data/197879/mot_197879__310/mot_197879__310-002.pdf"/>
          <fw xml:id="i-BdHrzyEesf8VZuWSYNwjgD">
            Mot. 1978/79:310 4
          </fw>
          <p xml:id="i-5CAxjt5rDL5KasDoQscpNy">
            ten, som fördyrar alla varor. I första hand måste moms på maten
            bort. 2. Staten måste överta kostnaderna för viktiga delar av
            kommunernas och landstingens verksamhet (enhetliga bostadstillägg
            till pensionärerna, skol- kostnaderna, kostnaderna för barnstugorna
            och huvuddelen av sjukvården). Snabbare utbetalning av kommunernas
            skattemedel. Kommuner och lands- ting befrias från allmän arbetsgivaravgift.
            Införande av en progressiv statskommunal enhetsskatt. Kostnaderna
            för den grundläggande sociala, medicinska och kulturella omvårdnaden
            täcks inom det samlade statliga skattesystemet. Därutöver inom
            vissa gränser fri beskattningsrätt för kommuner och landsting.
            3. Progressionen i skattesystemet får icke försvagas utan måste
            tvärtom skärpas genom åtgärder som innebär att höga inkomster,
            kapitalvinster och stora förmögenheter till fullo underkastas
            beskattning. Hela det nuvarande avdragssystemet måste göras om
            och de flesta avdrag helt slopas. Ränteav- dragen måste begränsas.
            Rätten till underskottsavdrag begränsas. Befogade avdrag sker
            från skatten i stället för som nu från inkomsten. 4. Beskattning
            av kapital och kapitalvinster måste kraftigt skärpas. Skattepolitiken
            måste användas som ett medvetet instrument för att utjämna förmögenhetsfördelningen,
            den årliga förmögenhetsskatten skärpas och 80-85-procentsregeln
            avskaffas. Beskattningen av stora arv och gåvor skärps. Som grundval
            för beskattningen av s. k. realisationsvinster måste gälla dels
            att hela realisationsvinsten skall beskattas, dels att beskattningen
            skall vara av minst samma skärpa som beskattningen av arbetsinkomster.
            5. Den direkta beskattningen av bolagens vinster måste skärpas.
            Bolags- skatten bör göras progressiv och nuvarande avskrivningsregler
            förändras. Ett system av produktionsskatter bör införas, beräknade
            i förhållande till företagens omsättning, råvaru- och energiförbrukning
            och inte som nuva- rande arbetsgivaravgifter enbart i förhållande
            till löneutgifterna. Ett sådant skattesystem bör användas också
            för miljöpolitiska och allmänt närings- och regionalpolitiska
            syften. Beskattningen bör differentieras med hänsyn till produktionens
            nytta. 6. Skatteflykt och skattefusk måste hårt bekämpas. Skatteflykten
            stoppas genom ett rättvisare skattesystem, vilket icke som nu
            gynnar höginkomst- tagarna redan i själva sin konstruktion. Det
            direkta skattefusket bekämpas genom en skärpt lagstiftning och
            ökade personella resurser till taxeringsmyn- digheterna. 7. Stat,
            landsting och kommuner måste tillförsäkras tillräckliga inkomster
            för en utbyggnad av den sociala och kulturella omvårdnaden, för
            en effektiv närings- och regionalpolitik och för omfattande miljövårdsarbeten.
            Nya inkomstkällor måste öppnas, t. ex. genom nationalisering och
            kommunali- sering av vinstgivande företag. Byråkrati och slöseri,
            bl. a. på det militära området, måste bekämpas och utgifterna
            därmed minskas.
          </p>
          <pb facs="riksdagen-motions-pdf/data/197879/mot_197879__310/mot_197879__310-003.pdf"/>
          <fw xml:id="i-BGsYNiWUrHGtQ7XcyfaZ9x">
            Mot. 1978/79:310 5
          </fw>
          <p xml:id="i-LRxdnk5GUc7rKigLTSURnd">
            Bort med momsen på mat
          </p>
          <p xml:id="i-6eGrngCp7S6Uiaa9h2jTwL">
            1. De indirekta skatterna utgör en övervägande del av statens
            inkomster. Budgetåret 1977/78 uppgick de indirekta skatterna till
            sammanlagt 68 miljarder kronor eller 60,8 26 av statens totala
            inkomster. De direkta skatterna uppgick till 31 miljarder kronor
            eller 28,1 26. Av de indirekta skatterna inbringade mervärdeskatten
            27 miljarder kronor. De indirekta skatterna är regressiva, dvs.
            deras relativa tyngd är störst för lägre inkomsttagare. Särskilt
            gäller detta mervärdeskatten på livsmedel, eftersom lägre inkomsttagare,
            personer med tungt arbete och barnfamiljer måste använda större
            del av sina inkomster till inköp av mat än högre inkomsttagare.
            Vpk har därför hårt drivit kravet om låga priser på livsmedel
            och framför allt framhållit den positiva effekten av att slopa
            moms på maten och i stället skärpa skatten på kapital och kapitalinkomster.
            Detta krav har fått en mycket stark anslutning i breda befolkningslager.
            Regering och riksdag har tvingats att begränsa prisstegringen
            på livsmedel i kombination med prisreglering. Trots de vidtagna
            åtgärderna har priserna på dagligvaror stigit under de senaste
            12 månaderna. Under perioden november 1977-november 1978 var prisstegringen
            på dagligvaror sålunda 4,0 96. Behovet av åtgärder mot prisstegringen
            på dagligvaror är sålunda alltjämt stort. Vpk kräver prisstopp
            för alla dagligvaror. Vpk vänder sig mot de höga indirekta skatterna
            och särskilt mot mervärdeskatten, som fördyrar alla varor. Främst
            måste momsen på mat bort, i första hand genom ett direkt slopande
            av skatten, i andra hand genom att motsvarande summa används för
            subventioner i syfte att hålla nere priserna framför allt på baslivsmedel.
          </p>
          <p xml:id="i-8taGAyjXEvqgfCgaBULRR1">
            Progressiv ”statskommunal enhetsskatt'”
          </p>
          <p xml:id="i-EckV2sEGeV3khHffYGtepX">
            2. För alla lägre och medelstora inkomsttagare tar kommunalskatten
            en större del av inkomsten än den direkta statliga skatten. Detta
            gäller upp till inkomstlägen närmare 100 000 kr. En skattelättnad
            som verkligen gynnar den stora majoriteten av inkomsttagare måste
            gälla dels den indirekta beskattningen, dels kommunalskatten.
            För en lättnad i den kommunala beskattningen talar även det besvärliga
            ekonomiska läget för många kommuner och landsting. Detta har skärpts
            under de senaste åren, bl. a. i samband med den metod för s. k.
            skatteom- växling som beslutats av regering och riksdag. Under
            de närmaste åren kommer kommunernas och landstingens ekonomi att
            ytterligare pressas hårt isamband med planerade nya skatteomväxlingar
            och genom de ökade kraven på en god kommunal omvårdnad i olika
            avseenden. Frågorna om en lättnad i den kommunala beskattningen
            för att minska skattebördan för små och medelstora inkomsttagare
            och om åtgärder för att stödja kommunernas och landstingens ekonomi
            är direkt sammanknutna.
          </p>
          <pb facs="riksdagen-motions-pdf/data/197879/mot_197879__310/mot_197879__310-004.pdf"/>
          <fw xml:id="i-2bH8B5DY4sPGX9xTREwN2Z">
            Mot. 1978/79:310 6
          </fw>
          <p xml:id="i-YUsNQNoR3k1EhsaBkr8wRz">
            Vpk har länge drivit kravet att staten skall överta kostnaderna
            för viktiga delar av verksamheten inom kommuner och landsting,
            t. ex. ett enhetligt bostadstillägg till pensionärerna, skolkostnaderna,
            kostnaderna för barn- stugor och huvuddelen av sjukvården. Eftersom
            kommunalskatten är proportionell, medan statsskatten är progressiv,
            skulle ett överförande av utgifter från kommunal till statlig
            finansiering innebära en fördel för de lägre inkomsttagarna. De
            kommunala taxorna måste omfördelas i syfte att minska belastningen
            på vanliga konsumenter och öka uttaget på bolagen. Dessa och liknande
            åtgärder framstår emellertid alltmera som otillräckliga. Vpk anser
            det nödvändigt att införa en enhetlig statlig och kommunal inkomstskatt,
            en ”statskommunal enhetsskatt”. Denna skall självfallet vara progressiv.
            Kostnaderna för den grundläggande omvårdnaden, som bör vara lika
            för alla medborgare oavsett i vilken kommun de bor, täcks inom
            det samlade statliga skattesystemet.
          </p>
          <p xml:id="i-F1xWrVL8yagsz64fmycGK2">
            Slopa avdragen
          </p>
          <p xml:id="i-QPPuh4tXaZvypNpQRCHigk">
            3. Vid sidan av de indirekta skatterna och de kommunala skatterna
            är den statliga inkomstskatten den tredje stora delen av det skatteuttag
            som är riktat mot löntagarinkomsterna. Den statliga inkomstskatten
            är progressiv, dvs. uttaget av skatt per 100 kr. ökar med stigande
            inkomst. Den minskade betydelsen för denna skatt i det samlade
            skatteuttaget betyder alltså en tendens till minskad progression
            i skattesystemet. Progressionen i skattesystemet får emellertid
            enligt vpk:s mening icke försvagas. Den bör i stället skärpas
            genom åtgärder som innebär att höga inkomster, kapitalvinster
            och stora förmögenheter till fullo underkastas beskattning. Det
            nuvarande avdragssystemet innebär att den teoretiska progressionen
            i den statliga inkomstbeskattningen inte alls slår igenom i den
            faktiska beskattningen. Avdragssystemet gynnar på flera olika
            sätt de högre inkomst- tagarna. Dels fordras höga inkomster för
            att man över huvud taget skall kunna tillgodogöra sig höga avdrag,
            dels betyder ett och samma avdrag på grund av den progressiva
            skatteskalan större nedsättning av den utgående skatten ju större
            inkomsten är. Vpk kräver att hela avdragssystemet görs om. De
            flesta avdrag bör helt slopas. Ränteavdragen måste begränsas till
            att gälla endast ränta på en begränsad skuldsumma. Rätten att
            göra avdrag för underskott i en förvärvs- källa från inkomsten
            i en annan förvärvskälla bör slopas. Befogade avdrag bör ske från
            skatten i stället för som nu från inkomsten så att avdragets värde
            blir lika för alla.
          </p>
          <pb facs="riksdagen-motions-pdf/data/197879/mot_197879__310/mot_197879__310-005.pdf"/>
          <fw xml:id="i-7VfFGECb6PfMeCBU9bHz5Z">
            Mot. 1978/79:310 i
          </fw>
          <p xml:id="i-CjwE84NFD3Q6TpnLjQoj2m">
            Skärp beskattning av förmögenheter, arv och gåvor
          </p>
          <p xml:id="i-LHSiz3FvXHw9cvueCgyd4M">
            4. Beskattning av kapital och kapitalvinster har under de senaste
            årtion- dena gett ett allt mindre bidrag till de samlade skatteinkomsterna.
            Samtliga kapitalskatter (arvsskatt, tidigare kvarlåtenskapsskatt,
            gåvoskatt, förmögen- hetsskatt) utgjorde 1950 2,7 96 av summan
            skatter och avgifter, 1977 hade denna andel minskat till 0,6 96.
            Vpk anser att beskattningen av kapital och kapitalvinster måste
            skärpas kraftigt. Skattepolitiken måste användas som ett medvetet
            instrument för att utjämna förmögenhetsfördelningen. Innehav av
            stora förmögenheter och framför allt arvsrätten till stora förmögenheter
            står i strid mot varje politik för jämlikhet. En skärpning bör
            ske över hela linjen, såväl av den årliga förmögenhets- beskattningen
            som av arvs- och gåvobeskattningen. För att en skärpning av den
            årliga förmögenhetsskatten skall ha någon effekt krävs ett avskaffande
            av den nuvarande 80-85-procentsregeln, som begränsar det sammanlagda
            uttaget av inkomst- och förmögenhetsskatter. Förmögenhetsbeskattningen
            bör beräknas separat eftersom innehavet av en stor förmögenhet
            måste anses ge särskild skattekraft. Framför allt bör emellertid
            beskattningen av stora arv och gåvor skärpas. Som grundval för
            beskattningen av s. k. realisationsvinster bör enligt vpk:s mening
            gälla dels att hela realisationsvinsten måste beskattas, dels
            att beskattningen av realisationsvinster bör vara av minst samma
            skärpa som beskattningen av arbetsinkomster. De förändrade regler
            som riksdagen beslutat år 1976 innebär ingen skärpning utan är
            i huvudsak endast av teknisk karaktär. En skärpning av realisationsvinstskatten
            är nödvändig, både på aktier och på fastigheter. Även realisationsvinster
            på dyrbar lös egendom måste beskattas.
          </p>
          <p xml:id="i-SwVgkM9mhgXimMLHiXtAWQ">
            Beskatta produktionen efter omsättning, råvaru- och energiförbrukning
          </p>
          <p xml:id="i-NdnE52XZHLsmsqWpBoGhTc">
            5. Skatten på juridiska personer, dvs. huvudsakligen aktiebolag,
            har kraftigt minskat i betydelse under de senaste årtiondena.
            År 1950 uppgick den till 13,8 26 av summan skatter och avgifter
            men år 1977 till endast 2,9 96. Sverige tillhör de kapitalistiska
            stater som har lägst andel direkt skatt från företagen. Avgörande
            är därvid de stora möjligheterna för företagen att med hjälp av
            avsättningar till obeskattade reserver minska den taxerade vinsten.
            Dessa skatteförmåner för bolagen ingår i den allmänna politik
            med gåvor, subventioner och skattelättnader till de kapitalistiska
            företagen som regering och riksdag bedriver. Vpk anser att den
            direkta beskattningen av bolagens vinster bör skärpas. Detta kräver
            en förändring av de nuvarande reglerna för avskrivningar och fonderingar.
            Bolagsskatten bör göras progressiv. Olika s. k. arbetsgivaravgifter
            har under de senaste åren ökat kraftigt. Bl. a.
          </p>
          <pb facs="riksdagen-motions-pdf/data/197879/mot_197879__310/mot_197879__310-006.pdf"/>
          <fw xml:id="i-NrSKEQ42QQVS6MH53zvDyQ">
            Mot. 1978/79:310 8
          </fw>
          <p xml:id="i-2RCbh3RfqPfEbTM1ivDfV9">
            har detta skett i samband med omväxlingar av direkt statsskatt
            på löntagarnas inkomster till arbetsgivaravgifter, beräknade i
            relation till lönesumman i företagen. Uttrycket arbetsgivaravgifter
            är missvisande, eftersom det i själva verket är lönarbetarna som
            betalar dessa avgifter genom avdrag på sina löner. En ökande andel
            av nödvändiga statsinkomster bör uttas direkt ur produktionen.
            Vpk kräver ett system av produktionsskatter, beräknade i förhållande
            till företagens omsättning, råvaru- och energiförbrukning och
            inte som nu enbart i förhållande till löneutgifterna. Ett sådant
            skattesystem bör användas också för miljöpolitiska och allmänt
            näringspolitiska syften. Beskattningen bör differentieras med
            hänsyn till produktionens nytta.
          </p>
          <p xml:id="i-Mwmm3QZFHYzpBZsytkDzDf">
            Bekämpa skattefusk och skatteflykt
          </p>
          <p xml:id="i-KNNX4WcP2SRGYgmckzhtbt">
            6. Genom olika former av skatteflykt och skattefusk undandras
            f. n. tiotals miljarder kronor varje år från beskattning. Lönarbetarna
            måste däremot skatta för vartenda öre de tjänar. De får genom
            höjda skatter betala skatteflykt och skattefusk från kapitalägarna
            och andra höga inkomsttagare. Skatteflykt innebär att utnyttja
            de luckor och flyktmöjligheter som finns i den gällande skattelagstiftningen.
            De som har råd att betala för expertis har också stora möjligheter
            till skatteflykt. I det föregående har pekats på den konstruktion
            av själva skattesystemet som gynnar höginkomsttagarna: avdragssystemet,
            den låga beskattningen av realisationsvinster osv. Ett rättvisare
            skattesystem måste skapas som stoppar skatteflykten. Det direkta
            skattefusket måste hårt bekämpas genom en skärpt lagstiftning
            och ökade personella resurser till taxeringsmyndigheterna. De
            stora skatte- smitarna måste hållas efter. Kapitalflykten måste
            stoppas.
          </p>
          <p xml:id="i-8c3ASVF8TBp8BESfHEZXAk">
            Grundlinjen är omfördelade skattebördor
          </p>
          <p xml:id="i-Chxw8wFfqUDzXas234hhw7">
            7. Skattepolitiken är klasspolitik. Lönarbetarna måste söka påverka
            stats- apparaten och dess handlande, så att skattepolitiken kan
            bli ett led i en fördelningspolitik för utjämning av inkomst-
            och förmögenhetsskillnaderna. Skatteinstrumentet bör även utnyttjas
            i miljöpolitiken och i den allmänna närings- och regionalpolitiken.
            En sådan förändring kräver en förstärkt kamp för lönarbetarklassens
            intressen. Vpk inriktar sin uppmärksamhet i skattepolitiken framför
            allt på dess fördelningspolitiska sida. Grundlinjen för skattepolitiken
            måste vara minskade skattebördor för lönarbetarna, barnfamiljerna,
            pensionärerna — ökat skatteuttag för stora förmögenheter, bolagsvinster,
            spekulations- vinster. Stat, landsting och kommuner måste säkras
            tillräckliga inkomster för en utbyggnad av den sociala och kulturella
            omvårdnaden, för en effektiv närings- och regionalpolitik och
            för omfattande miljövårdsarbeten. Det är
          </p>
          <pb facs="riksdagen-motions-pdf/data/197879/mot_197879__310/mot_197879__310-007.pdf"/>
          <fw xml:id="i-36GBktzvQe6mYXZaJeyRtZ">
            Mot. 1978/79:310 9
          </fw>
          <p xml:id="i-B5QPCe8zt76g1uY4JBiXV6">
            därvid nödvändigt såväl att finna nya inkomstkällor t. ex. genom
            nationali- sering och kommunalisering av vinstgivande företag
            som att skära ner utgifterna genom kamp mot byråkrati och slöseri
            exempelvis på det militära området. För beslut i den delen av
            de nämnda frågorna krävs ytterligare utredningar; beträffande
            andra kan beslut tas omedelbart. I andra vpk-motioner behandlas
            bl. a. frågan om ökade statsbidrag till kommunerna och om övergång
            till en statskommunal progressiv enhets- skatt, krav om skärpning
            av kapitalbeskattningen, krav om reformering av avdragssystemet
            i beskattningen, avskaffande av mervärdeskatten på livs- medel
            och upphävande av indexregleringen av skatteskalan. Yrkandet i
            förevarande motion gäller kravet att en ökande andel av nödvändiga
            statsinkomster bör tas ut direkt ur produktionen. Såsom ovan motiverats
            anser vänsterpartiet kommunisterna att ett system av produk- tionsskatter
            bör införas, beräknade i förhållande till företagens omsättning,
            råvaru- och energiförbrukning och inte som vad gällde t. ex. den
            allmänna arbetsgivaravgiften enbart i förhållande till löneutgifterna.
            Ett sådant skatte- system bör användas också för miljöpolitiska
            och allmänt näringspolitiska syften. Beskattningen bör differentieras
            med hänsyn till produktionens nytta.
          </p>
          <p xml:id="i-HwP2suKM6gDFwZJreXaS1x">
            Hemställan
          </p>
          <p xml:id="i-PtXsQdYL96N8PPVmctDPWY">
            Med hänvisning till det anförda föreslås 1. att riksdagen uttalar
            sig för en genomgripande skattereform enligt i motionen anförda
            huvudlinjer, 2. attriksdagen uttalar sig för en övergång till
            produktionsbeskatt- ning och hos regeringen begär nödvändig utredning
            samt förslag härom.
          </p>
          <p xml:id="i-SHew3BNu43yMqvaibYMfUN">
            Stockholm den 15 januari 1979
          </p>
          <p xml:id="i-RpmfUKcjTDb7nXv8EYe6fX">
            LARS WERNER (vpk) EIVOR MARKLUND (vpk) C.-H. HERMANSSON (vpk)
            NILS BERNDTSON (vpk) JÖRN SVENSSON (vpk) TOMMY FRANZÉN (vpk)
          </p>
        </div>
      </div>
    </body>
  </text>
</TEI>
