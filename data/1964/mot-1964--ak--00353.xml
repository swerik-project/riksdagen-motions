<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__353/mot_1964__ak__353-001.pdf"/>
      <div type="motHeader" xml:id="i-KZu6udVWypnS4RQzXBdvz3">
        <div type="motTitle" xml:id="i-5GzMa4PTjUiwiS5wQaPc5x"/>
        <div type="motSubmissionInfo" xml:id="i-4RS6adVL1EbCzkBuua1m9y"/>
      </div>
      <div type="motBody" xml:id="i-BBZoKeubZpwz8QbrtthLN7">
        <div xml:id="i-5BwbjSi5DXtq7csjgsb9P5">
          <p xml:id="i-KY2hcPssFGmh9Q8Q6BkZfM">
            16 Motioner i Andra kammaren, nr 353 år 1964
          </p>
          <p xml:id="i-9EMvaSojdDTw8LVwa4woBh">
            Nr 353
          </p>
          <p xml:id="i-UFjMynWSfRDmZUCHQFYLnH">
            Av herr Lindkvist m. fl., om åtgärder för främjande av produktio-
            nen av småhus.
          </p>
          <p xml:id="i-QPapqfb322pzrHaVGufaft">
            I de låneramar för bostadsförsörjningen, som anges i årets statsverkspro-
            position, beräknas igångsättningen under vart och ett av åren
            1964 och 1965 omfatta 85 000 lägenheter. Andelen småhus med statslån
            beräknas för år 1964 uppgå till 25 000 och under 1965 till 26
            000. Departementschefen anför dock, att lån till småhus liksom
            hittills bör beviljas i en omfattning, som svarar mot de faktiska
            bygginitiativen. Andelen småhus i bostadsproduktionen har ökat
            i långsamt tempo under senare år. För många barnfamiljer ter det
            sig naturligt att lösa bostadsfrå- gan genom att köpa ett egnahem
            eller att med entreprenörers och goda vän- ners hjälp själv försöka
            bygga en villa. Andra återigen föredrar att förvärva bostadsrätten
            till ett småhus med den avlastning detta innebär av åtskilliga
            praktiska arbetsuppgifter, som hör samman med husets skötsel.
            Erfaren- heterna från småhus med bostadsrätt är goda och synes
            leda till en växan- de småhusproduktion med denna upplåtelseform.
            Genom att låneunderlagen för småhus trots kraftigt stegrade byggnads-
            kostnader har uppjusterats ytterst blygsamt — den senaste höjningen
            kom den 1 januari 1962 — har kraven på egen kapitalinsats ökat
            i oroväckande hög grad. Även på platser, där kommuner och företag
            medverkar till viss subventionering av småhusbebyggelsen, har
            kraven på den enskildes eko- nomiska medverkan stigit anmärkningsvärt.
            I snabbt växande städer och tätorter ter sig kostnadsutvecklingen
            för småhusen särskilt ogynnsam. Det- ta sammanhänger bl. a. med
            stigande tomtpriser och — i storstadsregioner- na — bristen på
            arbetskraft. Eftersom vi numera praktiserar en byggnads- verksamhet
            utan regleringar skjuter nya affärscentra, varuhus, banker, kyrkor,
            bensinstationer och därmed likställd bebyggelse mot höjden i en
            alltmera accelererad takt. Detta sker på bekostnad av bostadsförsörjningen
            och torde i synnerhet ha en ogynnsam effekt på småhusens byggnadskost-
            nader. Allteftersom priserna klättrar i höjden, stiger den egna
            insatsen. I större tätortscentra har denna utveckling haft till
            följd, att personer i nor- mala inkomstlägen, liksom flertalet
            barnfamiljer, endast undantagsvis har råd att efterfråga småhusen.
            I dessa områden kommer inte produktionen av småhus i någon större
            utsträckning dessa grupper till del. Samma kon- stateranden gäller
            i ännu högre grad om småhus i nyproduktionen. Denna utveckling
            är naturligtvis icke avsedd men fördenskull icke mindre beklag-
          </p>
          <pb facs="riksdagen-motions-pdf/data/1964/mot_1964__ak__353/mot_1964__ak__353-002.pdf"/>
          <p xml:id="i-2kMofu3rgsDuBT6ns3uFf9">
            Motioner i Andra kammaren, nr 353 år 1964 17
          </p>
          <p xml:id="i-BzDTDAE3Dh7THEwobTovRj">
            lig. För att komma till rätta med problemen erfordras att statsmakterna
            bättre än hittills följer kostnadsutvecklingen och utformar lånevillkoren
            med ökat hänsynstagande till den faktiska byggnadskostnadsnivån.
            Det förslag som för närvarande prövas i inrikesdepartementet angående
            nya grunder för beräkning av högsta låneunderlag för bostadslån
            bör leda till sådant beslut att en mera realistisk bedömning av
            lånebehoven erhålles. Den bebyggelse av småhus, som förekommer
            i våra största tätortscentra, uppföres huvudsakligen av privata
            byggnadsfirmor. De kommunala och kooperativa engagemangen är ännu
            så länge relativt blygsamma, även om ett kraftigt ökat intresse
            härifrån under de sista åren visats. Enskilt små- husbyggande
            förekommer relativt sparsamt. De privata byggnadsfirmornas småhusproduktion
            finansieras ofta utan statliga lån. Detta torde i huvudsak ske
            för att de ekonomiska villkoren, som förknippas med statslånen,
            icke kan uppfyllas. Åtskilliga av dessa småhus är utpräglade spekulationsobjekt,
            som byggs i hägnet av storsta- dens starka bostadsbrist. Avsättningen
            är alltid garanterad. Större inkomst- tagare eller andra välsituerade
            personer kan snabbt skaffa sig bostad ge- nom förvärv av ett småhus
            i den högre kostnadsklassen. Det finns småhus i produktionen,
            vars försäljningssummor rör sig om hundratusentals kro- nor. Husen
            kan tydligen icke bli så dyra att köpare saknas. I och för sig
            kunde man nöja sig med detta konstaterande under hänvis- ning
            till det fria konsumtionsval, som av gammal hävd finns i vårt
            land. Emellertid finns för lyxbyggnation av egnahem direkt stimulerande
            fakto- rer, som torde kräva statsmaktens speciella uppmärksamhet.
            Genom nu- varande skattelagstiftning erhåller dessa dyrbara egnahem
            väsentliga eko- nomiska bidrag från samhället. Enligt gällande
            bestämmelser har egna- hemsägaren vid beräkning av taxeringsbar
            inkomst rätt till avdrag för sina gäldräntor, till vilka även
            räknas räntekostnaderna för fastighet. Dessa räntekostnader överskrider
            vanligen, speciellt för dyra och högbelånade egnahem, fastighetens
            taxering (2,5 70 av taxeringsvärdet), varvid under- skott å förvärvskälla
            uppstår med åtföljande skattelindring. Ju högre kost- nader och
            lån ett egnahem belastas med dess större blir »skattevinsten&gt;.
            Denna skattepremiering ökar även med växande inkomster på grund
            av den progressiva inkomstbeskattningen. Skattelindringarna kan
            för en stor in- komsttagare röra sig om åtskilliga tusental kronor
            per år. Så länge som egnahemsbyggandet håller sig inom normala
            kostnadsra- mar kan den föreliggande avdragsmöjligheten anses
            skälig som stimulans för denna bostadsform. Men när småhusens
            extra påkostade standard och luxuösa utrustning kostnadsmässigt
            har sådan nivå, att de automatiskt blir förbehållna ett ytterst
            litet fåtal, synes systemets konsekvenser orimliga. Det kan icke
            finnas någon skälig anledning för samhället att subventionera
            mer eller mindre lyxbetonad bostadsstandard. Det synes därför
            angeläget att åstadkomma någon form av maximering av avdragsrätten
            för gäldrän-
          </p>
          <pb facs="riksdagen-motions-pdf/data/1964/mot_1964__ak__353/mot_1964__ak__353-003.pdf"/>
          <p xml:id="i-7k6D61FpxzcLV7QBUjiHCd">
            18 Motioner i Andra kammaren, nr 353 år 1964
          </p>
          <p xml:id="i-SGjJvbnLvfKcAbWcm8dRhc">
            tor hänförliga till speciellt påkostade egnahem. Boendekostnaderna
            i dylika hus bör i huvudsak bäras av den enskilde och icke till
            stor del få skjutas över på samhället såsom nu sker. En maximering
            av avdragsrätten för gäld- räntor kommer sannolikt att begränsa
            den produktion av lyxvillor som före- kommer i kraft av nuvarande
            generösa skatteregler. Det är mycket lätt att förvissa sig om
            de försäljningsargument som förekommer inom småhus- branschen
            vilka påvisar de förmånliga skattereglerna. Med den förutsätt-
            ningen kan ju egnahem produceras och säljas till vilka fantasipriser
            som helst. Det har i många sammanhang betonats att ett ökat småhusbyggande
            är angeläget. De praktiska åtgärderna från statsmaktens sida för
            att stimulera denna utveckling måste emellertid ägnas en ökad
            uppmärksamhet. Småhus- byggandet har endast ökat i mindre utsträckning,
            och dess andel av den totala bostadsproduktionen är sedan flera
            år tämligen oförändrad. Inrikt- ningen av småhusproduktionen är
            icke heller tillfredsställande, i varje fall icke sett ur de små
            och medelstora inkomsttagarnas synpunkt. Såsom ovan framhållits
            har den bristfälliga samordningen av belåningsförutsättningar
            och byggnadskostnader lett till insatslägen i småhusen, som i
            anmärknings- värt hög grad reserverat dessa för utpräglat välsituerade
            personer. Denna tendens har ytterligare stimulerats genom ett
            skattesystem, som överför en betydande del av de dyrbara egnahemmens
            boendekostnader på samhället. Det synes vara en första rangens
            angelägenhet, att denna snedvridna ut- veckling snarast möjligt
            stoppas och att åtgärder vidtages för att skapa sundare förhållanden
            i småhusproduktionen. Under hänvisning till ovanstående hemställes,
            att riksdagen måtte uppdraga åt Kungl. Maj:t att vidtaga sådana
            åtgärder beträffande bostadsbyggandet, att belå- ningsmöjligheter
            och produktionskostnader effektivt sam- ordnas och att härvid
            med Sänsyn till nuvarande orimliga förhållanden särskild uppmärksamhet
            ägnas småhusen. Stockholm den 24 januari 1964
          </p>
          <p xml:id="i-WsJXvLGJZKeBxxiXcQPnvq">
            Oskar Lindkvist
          </p>
          <p xml:id="i-HUhpXd2iNCZ86vo4jthdMW">
            Eric Svenning Rosa Svensson Sven Ekström i Iggesund
          </p>
          <p xml:id="i-DTGkQh4TQzyvTZBYWJfPoF">
            Einar Henningsson Anders Haglund Nils Fridolfsson
          </p>
        </div>
      </div>
    </body>
  </text>
</TEI>
