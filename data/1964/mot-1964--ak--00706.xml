<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__706/mot_1964__ak__706-001.pdf"/>
      <fw xml:id="i-BHmT2sz6NokWjM4pzR7xtZ">
        Motioner i Andra kammaren, nr 706 år 1964 3
      </fw>
      <div type="motHeader" xml:id="i-WMsyUkdbVUe2uHkgHwbBnu">
        <div type="motTitle" xml:id="i-3ofw5MSDYjzPxykRsVDDAr"/>
        <div type="motSubmissionInfo" xml:id="i-PXnW5bVmcMizrSzGq9EzZq"/>
      </div>
      <div type="motBody" xml:id="i-7Ms4d7gsNtpqpSPwQsgV1a">
        <div xml:id="i-LZdxqUS5U6nVWvCSsVJsmj">
          <p xml:id="i-EJLYrehT7KkhtJ4YbvjccZ">
            Nr 706
          </p>
          <p xml:id="i-FLmp4cYP7b3VctMFAowkUE">
            Av herr Lindahl m. fl., om förstärkning av riksdagens upplys-
            ningstjänst, m. m.
          </p>
          <p xml:id="i-PhXuZL6tMaFuRrpiJdnh4i">
            (Lika lydande med motion nr 579 i Första kammaren)
          </p>
          <p xml:id="i-714jecQPiVVHpXctUApxsC">
            Ett viktigt led i ett reformverk på författningsområdet utgöres
            av sådana åtgärder som syftar till att effektivisera riksdagens
            arbetsformer. Dessa åtgärder kan bestå dels i organisatoriska
            och andra effektivitetshöjande reformer som avser riksdagen i
            dess helhet eller dess olika, beredande, för- valtande eller administrativa
            organ, dels i åtgärder som syftar till att un- derlätta de enskilda
            ledamöternas arbetsmöjligheter vid fullgörandet av riksdagsmannauppdraget.
            Naturligtvis bör inte reformarbetet beträffande riksdagens arbetsformer
            avstanna i avvaktan på en större, mera genomgripande författningsreform.
            Det måste självklart fortsättas. I vissa avseenden kan praktiska
            åtgärder omedelbart vidtas, i andra krävs ytterligare utredningar.
          </p>
          <p xml:id="i-BbxuMaEBX5ExdnxPihemRg">
            Arbetsförhållandena inom riksdagen
          </p>
          <p xml:id="i-5HgCVwrP1DmX2jtBihoY22">
            De arbetstekniska förutsättningarna i form av tillgång till arbetslokaler,
            telefoner, sekretariatsbiträde och liknande för riksdagsgöromålen
            måste trots vissa förbättringar under senare år betecknas som
            helt otillfredsstäl- lande. Att varje enskild ledamot borde ha
            tillgång till eget arbetsrum med telefon och skrivmaskin inom
            eller i omedelbar anslutning till riksdags- huset framstår för
            oss som ett självklart önskemål. För närvarande upp- går antalet
            för ledamöter tillgängliga arbetsrum i riksdagshuset till 43,
            varav 25 rum är reserverade för ledamöter med särskilda funktioner
            (stats- råd, talmän, partiledare, utskottsordförande). När inom
            någon tid ytterli- gare 4 arbetsrum, vilka nu håller på att iordningställas,
            blir färdiga, kommer 22 arbetsrum att stå till förfogande för
            de 342 ledamöter som icke genom särskilt uppdrag har eget arbetsrum
            i riksdagshuset. Tillgång till skrivbiträde för utskrifter av
            manuskript finns endast ge- nom de sekretariat som partigrupperna
            själva på egen bekostnad förfogar över samt genom riksdagens skrivbyrå.
            Den senare måste emellertid också tagas i anspråk för utskrifter
            åt utskott och andra organ inom riksdagen. Skrivbyråns möjligheter
            att i väsentligt ökad utsträckning betjäna enskilda ledamöter
            är därför med dess nuvarande kapacitet begränsade. För utskrif-
            ter genom skrivbyråns försorg har den enskilde ledamoten vidare
            att betala
          </p>
          <pb facs="riksdagen-motions-pdf/data/1964/mot_1964__ak__706/mot_1964__ak__706-002.pdf"/>
          <fw xml:id="i-Xkz9iRpDxnxRznQCKuZJez">
            4 Motioner i Andra kammaren, nr 706 år 1964
          </fw>
          <p xml:id="i-MYqZVVx5GQoCdPPPt43fEf">
            en avgift efter viss taxa. Stenograf har den enskilde ledamoten
            i stort sett tillgång till endast genom sin partigrupps sekretariat.
            Å andra sidan är de personella resurserna inom gruppsekretariaten
            starkt begränsade. Dikte- ringsapparater står icke till förfogande
            genom riksdagen. Kvalificerat sekretetariatbiträde för utredningar,
            författande av utkast till motioner, interpellationer o. d. samt
            för materialsammanställningar för riksdagsarbetet har den enskilde
            riksdagsledamoten tillgång till endast ge- nom de — personellt
            starkt begränsade — gruppsekretariaten. Tillkoms- ten av riksdagens
            upplysningstjänst har i detta hänseende inneburit en värdefull
            komplettering. Upplysningstjänsten är emellertid avsedd endast
            för inhämtande och mera kortfattade sammanställningar av faktamate-
            rial. Dess personella resurser är dessutom — delvis på grund av
            en avse- värt ojämn arbetsbelastning med markerad topp under vårriksdagen
            — fortfarande begränsade såväl i förhållande till redan rådande
            efterfrågan av dess tjänster som — än mer — det biträde för riksdagsarbetet
            som den i ett mera utbyggt skick skulle kunna lämna. En tillfredsställande
            lösning av arbetsförhållandena inom riksdagen kan inte nås utan
            en radikal förbättring av lokalmöjligheterna. Då denna fråga var
            föremål för riksdagens behandling i samband med riksgäldsfullmäk-
            tiges framställning om fortsatt beredning av riksdagsledamöternas
            bostads- och arbetsförhållanden vid föregående års höstsession,
            skall vi inte ingå härpå i detta sammanhang. Vid den fortsatta
            beredningen som nu skall äga rum måste naturligen olika ombyggnadsalternativ
            och lokaldispositio- ner ingående studeras. Vi begränsar oss här
            till att kraftigt understryka den utomordentliga vikt som måste
            tillmätas anskaffandet av ändamåls- enliga arbetslokaler för ledamöterna.
          </p>
          <p xml:id="i-HjDwXjs1H5qFrKP9vERAku">
            Tillgången till skrivhjälp Författningsutredningen framhåller
            att någon tvekan ej kan råda om att riksdagens ledamöter bör ha
            tillgång till kostnadsfri skrivhjälp och att denna skrivhjälp
            bör finnas tillgänglig inom riksdagen. Utan att föregripa den
            större reform av riksdagens personalorganisation som utredningen
            föreslagit bör en ökad tillgång till skrivhjälp omedelbart kunna
            nås genom en förstärkning av riksdagens skrivbyrå. Jämsides härmed
            bör prövas hu- ruvida skrivbyrån kan avlastas från utskrifter
            för utskottens räkning ge- nom att utskottskanslierna tillföres
            ökad skrivbiträdespersonal. Samarbete mellan utskotten förutsättes
            givetvis här äga rum. I enlighet med författningsutredningens
            förslag bör enligt vår mening skrivbyrån stå kostnadsfritt till
            ledamöternas förfogande. Den bör kunna användas inte blott för
            det interna riksdagsarbetet utan även för ledamö- ternas förbindelser
            utåt i samband med riksdagsarbetet. Förutom att stå till tjänst
            för riksdagsledamöter, utskott och andra riks-
          </p>
          <pb facs="riksdagen-motions-pdf/data/1964/mot_1964__ak__706/mot_1964__ak__706-003.pdf"/>
          <fw xml:id="i-SPDpJdwpfpCqRdzh2LPQ6a">
            Motioner i Andra kammaren, nr 706 år 1964 5
          </fw>
          <p xml:id="i-7j9Pti8XioZK32N8hW6MyS">
            dagens organ har skrivbyrån varit möjlig att anlita för gruppsekretariaten
            vid stark arbetsbelastning för dessa. Denna möjlighet bör självfallet
            stå kvar. Skrivbyrån bör, såsom författningsutredningen förordat,
            kunna anli- tas av gruppsekretariaten för utskrifter för riksdagsarbetet
            på samma villkor som för ledamöterna. Möjlighet bör också föreligga
            att genom skriv- byrån kunna erhålla utskrifter via dikteringsapparat
            förutom efter steno- gram.
          </p>
          <p xml:id="i-A27kgt5YxJ9Ho6q6RK5kZK">
            Förstärkning av riksdagens upplysningstjänst Författningsutredningen
            framhåller att den upplysningstjänst för riks- dagens ledamöter
            som på försök inrättades år 1955 visat sig fylla ett vä- sentligt
            och varaktigt behov. Utredningen fortsätter:
          </p>
          <p xml:id="i-XnciaJA1fRS2kuj1XwWw2h">
            Dess tjänster har efterfrågats i allt större utsträckning, och
            samtliga riks- dagsgrupper har i skrivelser till utredningen förordat
            en förstärkning av upplysningstjänsten. Tiden synes därför vara
            inne att ge denna verksamhet en mera fast organisation och personella
            resurser svarande mot nu an- mälda behov. För att tillgodose den
            erforderliga specialiseringen i fråga om experthjälp som skall
            stå riksdagsledamöterna till buds torde som ett mi- nimum krävas
            att, vid sidan om föreståndartjänsten, finnes tre kvalifice- rade
            befattningshavare inriktade på skilda områden. Därutöver bör assisten-
            ter kunna anställas i den omfattning förhållandena påkallar. För
            en verk- samhet av detta slag är, det bör särskilt understrykas,
            tillgången på kvali- ficerad personal av avgörande betydelse.
            Saknas sådan personal, lönar det sig ej att begära hjälp av upplysningstjänsten
            i mera krävande samman- hang; finns kvalificerad personal att
            tillgå, blir det däremot naturligt att utnyttja den även för mera
            omfattande uppgifter. Utan att ingå på frågan om berörda tjänsters
            lönegradsplacering vill utredningen endast erinra om lönefrågans
            vikt med hänsyn till angelägenheten av att till upplysnings- tjänsten
            förvärva lämpliga befattningshavare.
          </p>
          <p xml:id="i-FEL1UsExxnrA3vcY1C6V5w">
            Till belysning av den kraftigt ökade efterfrågan på upplysningstjänstens
            biträde hänvisar vi till följande uppgifter om antalet till upplysningstjäns-
            ten lämnade frågeuppdrag 1956—1963.
          </p>
          <p xml:id="i-CDQov2csaRicaRc5vjFBWg">
            1956 1957 1958 1959 1960 1961 1962 1963
          </p>
          <p xml:id="i-5hpxx7ZuprW1jVj442Wpxc">
            Januari—-maj ........ 77 104 167 207 240 329 582 757 Juni—september
            ...... 23 15 32 46 93 134 Oktober—december .... 18 49 47 81 140
            243 324 403 Totalt .............. 95 153 237 303 412 618 999 1294
          </p>
          <p xml:id="i-7WKgPEKsVBd9fXEbZ8ZmBN">
            Författningsutredningens förslag innebär att upplysningstjänsten
            skulle erhålla ytterligare två kvalificerade befattningshavare
            utöver föreståndaren. Författningsutredningens förslag har senare
            tillstyrkts av riksdagsbibliote- kets styrelse i dess petita för
            nästa budgetår. Vi tillstyrker utredningens förslag i vad avser
            personalförstärkningen med ytterligare två kvalificerade befatiningshavare
            och hemställer att vederbörande utskott prövar lönefrågan
          </p>
          <pb facs="riksdagen-motions-pdf/data/1964/mot_1964__ak__706/mot_1964__ak__706-004.pdf"/>
          <fw xml:id="i-9gJhwkHSmg4Lq7gZNRfj1G">
            6 Motioner i Andra kammaren, nr 706 år 1964
          </fw>
          <p xml:id="i-CSJpbjXc3JDKi2VLMFUcU2">
            och upplysningstjänstens organisatoriska ställning med beaktande
            av för- fattningsutredningens synpunkter och för riksdagen framlägger
            förslag till den lönegradsplacering som utskottet finner lämplig.
            Vi vill i detta sammanhang beröra en annan fråga som har anknytning
            till den funktion som ett organ av upplysningstjänstens typ kan
            fylla. Med hänsyn till betydelsen av att såväl riksdagsledamöterna
            själva som riksdagens upplysningstjänst och andra intresserade
            beredes goda möjlig- heter att följa de dagsaktuella kommentarerna
            i den politiska debatten och att relativt snabbt kunna erhålla
            en samlad bild av debatten i enskilda frågor under en längre tidrymd
            är ett klipparkiv inom riksdagen ett ange- läget önskemål. Ett
            sådant allmänpolitiskt arkiv torde främst böra om- fatta vissa
            svenska tidningar och tidskrifter. Det växande intresset för och
            värdet av information om den politiska debatten i våra nordiska
            grannlän- der gör det emellertid också alltmer önskvärt med en
            motsvarande bevak- ning på detta område. I viss utsträckning förekommer
            detta redan inom Nor- diska rådets ram, men denna uppgift torde
            lämpligen tillkomma ett ev. större gemensamt arkiv inom riksdagen.
            Internationella ämnen bevakas och arkiveras vid utrikespolitiska
            institutet sedan 1938. Av de klipparkiv som f. n. finns i vårt
            land synes flertalet vara av en- skild karaktär och endast i mycket
            begränsad omfattning tillgängliga för riksdagsbruk. Det är främst
            de större dagstidningarna som för egen räkning upprätthåller större
            klippsamlingar. Andra omfattande enskilda klipparkiv har också
            upprättats men inte alltid kunnat fullföljas. Det är därför inte
            uteslutet att ett klipparkiv inom riksdagen skulle kunna förvärva
            någon redan befintlig samling. Möjligheterna att anordna ett klipparkiv
            inom upplysningstjänstens ram av här angiven typ bör lämpligen
            kunna utredas genom försorg av styrel- sen för riksdagsbiblioteket.
            Vi föreslår att riksdagen gör hemställan om sådan utredning. Det
            förtjänar påpekas att ett arkiv av detta slag i längden kan bli
            tämli- gen utrymmeskrävande och även svårhanterligt om man vid
            dess upplägg- ning strävar efter en mycket hög grad av fullständighet.
            En utredning som syftar till ett förslag om inrättande av ett
            riksdagens klipparkiv bör beakta denna omständighet. Med hänvisning
            till det ovan anförda hemställer vi, 1. att riksdagen måtte besluta
            om en utbyggnad av upp- lysningstjänsten, varvid 2 kvalificerade
            befattningar tillkom- mer från och med 1 juli 1964; 2. att riksdagen
            måtte genom vederbörande utskott begä- ra utredning och förslag
            om utbyggnad av riksdagens skriv- byrå så att den utan kostnad
            för riksdagsledamöterna skall kunna utföra utskrifter för deras
            räkning i samband med riksdagsarbetet;
          </p>
          <pb facs="riksdagen-motions-pdf/data/1964/mot_1964__ak__706/mot_1964__ak__706-005.pdf"/>
          <fw xml:id="i-41ywerC1YjCyu33Fhm1Ksr">
            Motioner i Andra kammaren, nr 706 år 1964 7
          </fw>
          <p xml:id="i-6PXfmto1mYpV14hCitb2Xc">
            3. att riksdagen måtte uppdraga åt styrelsen för riksdags- biblioteket
            att utreda frågan om uppläggande av ett klipp- arkiv av ovan angiven
            typ för riksdagens räkning.
          </p>
          <p xml:id="i-SWAFMxJfgSv4EycXnBdXXw" type="date">
            Stockholm den 26 januari 1964
          </p>
          <p xml:id="i-HkKKuVttWzTPWBBaMWpuo7">
            Essen Lindahl
          </p>
          <p xml:id="i-Qi3wwQYuhKVcdW1JG7pEwH">
            Axel Gustafsson Thorbjörn Fälldin Bo Turesson
          </p>
        </div>
      </div>
    </body>
  </text>
</TEI>
