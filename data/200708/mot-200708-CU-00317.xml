<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00317">
  <teiHeader>
    <fileDesc>
      <titleStmt>
        <title>Könsneutralt äktenskap</title>
        <author corresp="i-Ybw8JnrmHGCsqpipBke8a7">av Mikael Oscarsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Könsneutralt äktenskap</title>
          <idno type="rdwebb">GV02C317</idno>
          <rs type="number">C317</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C317/text</ref>
          <ref type="dokument_url_html">http://data.riksdagen.se/dokument/GV02C317</ref>
          <ref type="dokumentstatus_url_xml">http://data.riksdagen.se/dokumentstatus/GV02C317</ref>
          <ref type="doc">http://data.riksdagen.se/fil/33D7CD0C-8112-4144-AAFC-ACB748A12009</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-C5qvM3bihcym35BCC9uHTT" type="signed"/>
        <correspContext corresp="i-C5qvM3bihcym35BCC9uHTT">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-BUudr9Kt8b1NiP8QhfrRxn" type="referral">
          <date when="2007-10-16"/>
        </correspAction>
        <correspAction xml:id="i-SJCgH8mYm9VtNXvkFqSMb7" type="dismissal">
          <date when="2007-10-16"/>
        </correspAction>
        <correspAction xml:id="i-5fLj4f3goEe62rBfAyhzam" type="numbering">
          <date when="2007-10-05"/>
        </correspAction>
        <correspAction xml:id="i-AzwmpS5Yq663cbkz2t1rZw" type="submission">
          <date when="2007-10-04"/>
        </correspAction>
        <correspAction xml:id="i-Y4FGnvBdpamw9BMXSWFnjQ" type="transfer">
          <date when="2007-10-03"/>
        </correspAction>
        <correspAction xml:id="i-8Pe8AWHziTwwdHXG5SQWyB" type="assigned"/>
        <correspContext corresp="i-8Pe8AWHziTwwdHXG5SQWyB">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Xh7dLigESzjxHgEd6iTUPk">
            Förslag till riksdagsbeslut
          </head>
          <p xml:id="i-CJjFJV9RR4U2eCeyoJ6wSB">
            Riksdagen tillkännager för regeringen som sin mening vad som
            anförs i motionen om att äktenskapet ska vara förbehållet en man
            och en kvinna.
          </p>
        </div>
        <div type="motContent">
          <head xml:id="i-SiovVuvRNv97z2AKsURUPQ" type="h1">
            Motivering
          </head>
          <p xml:id="i-GAjhaAmQ64T448dWWLVYxP">
            I mars 2007 presenterade Äktenskaps- och partnerskapsutredningen
            sitt betänkande Äktenskap för par med samma kön Vigselfrågor (SOU
            2007:17) där utredaren föreslår en ny definition av äktenskapet,
            så att även två män eller två kvinnor ska kunna ingå äktenskap.
            Utredaren gör det trots att han i utredningen visar att det inte
            är en mänsklig rättighet för enkönade par att ingå äktenskap och
            att nuvarande ordning därför inte heller är diskriminerande.
          </p>
          <p xml:id="i-gpF8y9UpFuk6t8i128cVY">
            Äktenskapsbalken (1987:230) stadgar i sin första avdelning: Äktenskap
            ingås mellan en kvinna och en man. De som har ingått äktenskap
            med varandra är makar. Makar skall visa varandra trohet och hänsyn.
            De skall gemensamt vårda hem och barn och i samråd verka för familjens
            bästa. (12 §§) Av äktenskapsbalken framgår att äktenskapet är
            en förening mellan en man och en kvinna och att deras hem, barn
            och familj har sitt ursprung i äktenskapet. Äktenskapsbalken stadgar
            också att äktenskap bara kan upplösas på två sätt: genom den ena
            makens död eller genom äktenskapsskillnad (5 §). Äktenskapsbalkens
            första avdelning talar vidare om förhållandet mellan personligt
            och gemensamt ekonomiskt ansvar och om ett delat ansvar för sysslorna
            i hemmet (34 §§).
          </p>
          <p xml:id="i-SsCJsU1egexZYwGAxg4pXt">
            FN:s allmänna förklaring om de mänskliga rättigheterna stadgar
            (artikel 16): 1. Fullvuxna män och kvinnor har rätt att utan någon
            inskränkning på grund av sin ras, nationalitet eller religion
            ingå äktenskap och bilda familj. De äga lika rättigheter vid giftermål,
            under äktenskap och vid äktenskaps upplösning. 2. Äktenskap må
            ingås endast med de blivande makarnas fria och fullständiga samtycke.
            3. Familjen är den naturliga och grundläggande enheten i samhället
            och äger rätt till skydd från samhället och staten. Europakonventionens
            formulering kring äktenskapet lyder (artikel 12): Giftasvuxna
            män och kvinnor har rätt att ingå äktenskap och bilda familj i
            enlighet med de nationella lagar som reglerar utövandet av denna
            rättighet.
          </p>
          <p xml:id="i-Kqskd7dG3fXFPBBbWqTZUN">
            Av dessa fri- och rättighetsförklaringar framgår det tydligt
            att äktenskapet ligger till grund för familjen, vilket den ovan
            nämnda utredningen också klargör i relation till Europakonventionen
            (s. 134). Relationen mellan man och kvinna är unik såtillvida
            att den är den enda relation där ett barn naturligt kan bli till.
            Varje människa är i sig själv och i nästan alla avseenden en självtillräcklig
            individ, på så sätt att hon till exempel har fem självständiga
            sinnen. Endast ett undantag finns: i fortplantningen krävs en
            enhet som utgörs av en man och en kvinna. Det är denna förening
            av man och kvinna som i alla kända kulturer och så långt tillbaka
            vi känner den mänskliga historien från olika dokument har varit
            grunden för det unika erkännande den äktenskapliga relationen
            mellan man och kvinna har fått i samhälle och lagstiftning.
          </p>
          <p xml:id="i-XFg3LBJrXywYfyxB6txiD9">
            Då denna relation är helt unik, och till exempel skiljer sig
            ifrån den mellan två män eller två kvinnor, kan det inte sägas
            att äktenskapet är diskriminerande när det är förbehållet man
            och kvinna. Utgångspunkten för att något är diskriminerande är
            att någon eller några inte ges samma rättigheter som andra på
            grund av en bestämd egenskap, men där allt annat är lika. Ett
            exempel är om en kvinna inte får en tjänst just för att hon är
            kvinna (en egenskap), men där hon har samma kvalifikationer som
            en man som söker tjänsten (allt annat är lika). Ingen skulle däremot
            hävda att en outbildad kvinna som inte får till exempel en läkartjänst
            diskrimineras.
          </p>
          <p xml:id="i-TrxNorRHvGnuiKu2Y8yH9o">
            Problemet för dem som hävdar att äktenskapsbalken skulle vara
            diskriminerande är på samma sätt att allt annat inte är lika i
            ett homosexuellt som i ett heterosexuellt förhållande. Hur oromantiskt
            det än må låta är anledningen till den särställning äktenskapet
            getts nämligen inte främst den kärlek en man och en kvinna känner
            för varandra. Anledningen till att staten och samhället omgärdar
            äktenskapet mellan en man och en kvinna på ett särskilt sätt är
            att det klassiska äktenskapet garanterar samhällets fortlevnad
            genom de barn som uppstår därur och samtidigt erbjuder bästa tänkbara
            miljö för dessa barn genom familjen. Det är också detta som så
            tydligt kommer till uttryck i artikel 16 i FN-förklaringen.
          </p>
          <p xml:id="i-7cDWHSnv5pVYWnYC3wDZhZ">
            Tvärtom skulle ett upphöjande av just homosexuella parförhållanden
            till paritet med det klassiska äktenskapet innebära en diskriminering
            mot andra former av förhållanden. Med all rätt skulle exempelvis
            de som vill ingå månggifte kunna hävda att de diskrimineras om
            de inte får ingå äktenskap, om den enda grunden för äktenskaps
            särställning är människors kärlek till varandra. Redan idag ser
            vi också att många som verkar för att äktenskapsbalken ska bli
            könsneutral verkar för att den ska bli antalsneutral.
          </p>
          <p xml:id="i-8a5jCS2E1gEbVWjTrHwcyP">
            På samma sätt är argumentet att äktenskapsbalken måste göras
            könsneutral på grund av alla människors lika värde ett vilseledande
            resonemang, då denna princip inte automatiskt ger alla människor
            samma rättigheter på varje enskilt område. Exempelvis har rösträtten
            sina naturliga begränsningar (ålder, medborgarskap etc.) utan
            att för den skull vara ett förkastande av principen om alla människors
            lika värde. Äktenskapet har sin begränsning såtillvida att det
            måste ingås mellan giftasvuxna, mellan icke blodsförvanter samt
            mellan en man och en kvinna. Detta kränker inte principen om alla
            människors lika värde.
          </p>
          <p xml:id="i-Ue4bSxfNrdmfCKtdPWdk5g">
            Inte heller är argumentet att barnalstrandet idag är skilt från
            äktenskapet hållbart. Det klassiska äktenskapet utgör fortfarande
            den bästa miljön för barn att växa upp i. Därför har staten och
            samhället ett särskilt intresse att värna äktenskapet. Att vissa
            äktenskap inte resulterar i barn är snarare undantag än regel
            och ger fortfarande möjligheten till adoption och garanterar då
            de för barnet så viktiga moders- och fadersgestalterna. Äktenskapet
            ger även samhället stora vinster genom att äkta makar lever längre
            lyckligare liv, just på grund av att de lever i en kompletterande
            relation som man och kvinna. Att äktenskapet omdefinieras så att
            det i princip innebär vad som helst gör inte att det klassiska
            äktenskapets fördelar blir tillgängligt för alla.
          </p>
          <p xml:id="i-WzsphyCCe7zvGbAyUcTJfg">
            De argument utredaren använder till försvar för en lagändring
            är att äktenskapet har en socialt högre status (symbolvärde) som
            bör användas för att legitimera homosexuell samlevnad och att
            eftersom enkönade par redan idag har tillgång till samma rättsliga
            skydd genom partnerskapslagen som man och kvinna har genom äktenskapsbalken
            bör enkönade likaväl kunna få sitt rättsskydd genom äktenskapsbalken.
            Det som skulle tala emot detta enligt utredaren är om äktenskapet
            stod i en unik relation till familjebildningen vilket det ju gör.
            Utredaren har däremot inte utrett äktenskapet i relation till
            familjebildningen på ett tillfredsställande sätt, varför hans
            argumentation faller. Över huvud taget har den svenska utredningen
            helt saknat det så viktiga barnperspektivet i sitt arbete.
          </p>
          <p xml:id="i-DMVaLAmaBk2v8rhxYaMkKr">
            En fransk utredning som presenterades våren 2006 pekar tvärtom
            på just denna faktor vad det är som ligger i barnets intresse
            som avgörande för att bevara äktenskapet som en relation mellan
            en man och en kvinna. Den parlamentariska franska utredningen
            skriver: Äktenskapet är inte bara ett kontraktsmässigt erkännande
            av kärleken mellan två personer. Det är ett förpliktande ramverk
            av rättigheter och skyldigheter som utformats för att kunna ta
            emot ett barn och ge det en harmonisk uppväxt. Utredningen slår
            fast att äktenskapet till sin funktion är en institution vars
            syfte är att det mänskliga livet reproduceras genom nya generationer
            och att det därför måste vara förbehållet par som har denna möjlighet.
            Detta överensstämmer med en biologisk verklighet, nämligen att
            samkönade par är ofruktsamma, samt med förpliktelsen att kunna
            bidra till barnets identitetsskapande. De lägger också särskilt
            stor vikt på barnets rätt till både sin mamma och sin pappa, då
            barnkonventionen stadgar att barnet så långt det är möjligt, [skall
            ha] rätt att få vetskap om sina föräldrar och bli omvårdat av
            dem (art. 7:1). Den franska utredningen skriver utförligt om detta
            i relation till faderskapspresumtionen: Det är inte möjligt att
            tänka på äktenskapet åtskiljt ifrån faderskapstanken; de två frågorna
            är nära förbundna med varandra eftersom äktenskapet utformats
            omkring barnet. Att ge äktenskapet en könsneutral definition skulle
            kräva att faderskapspresumtionen slopades, men då detta inte ligger
            i barnets intresse avvisar den franska utredningen kraven på att
            äktenskapet görs könsneutralt. De motsätter sig också att äktenskapet
            ska användas för att homosexuella par ska uppnå socialt erkännande
            och menar att det inte är äktenskapets funktion. Detta bör samhället
            uppnå på andra sätt.
          </p>
          <p xml:id="i-JJ4w9p51mszJpxD7nBFkxR">
            Det är av stor vikt att äktenskapsbalken lämnas orörd i sin nuvarande
            form, så att äktenskap även i fortsättningen omfattar endast en
            man och en kvinna. Det finns inga giltiga skäl som talar för att
            göra äktenskapslagstiftningen könsneutral. Äktenskapet är per
            definition en heterosexuell institution och bör respekteras som
            sådan. I vårt pluralistiska samhälle, liksom i den svenska lagstiftningen,
            finns redan olika samlevnadsformer och därför finns det ingen
            anledning att förändra definitionen av äktenskapet eller att frånta
            äktenskapet dess särart. Från samhället finns dessutom starka
            skäl att göra allt för att stärka äktenskapet som en varaktig
            relation mellan en man och en kvinna för barnens skull. Detta
            bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-EMSutiQD89zoaiRjynUVY5" who="i-Ybw8JnrmHGCsqpipBke8a7">
              Mikael Oscarsson (kd)
            </item>
          </list>
        </div>
      </div>
    </body>
  </text>
</TEI>
