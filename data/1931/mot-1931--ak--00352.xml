<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1931/mot_1931__ak__352/mot_1931__ak__352-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 352. 1
          </p>
          <p>
            Nr 352.
          </p>
          <p>
            Av herr Karlsson i Grängesberg m. fl., i anledning av Kungl.
            Maj:ts proposition, mr 40, med förslag till lag angående ändring
            i vissa delar av lagen den 29 juni 1912 om arbetarskydd.
          </p>
          <p>
            Regeringens proposition n:r 40, med förslag till ändringar i
            vissa delar av lagen om arbetarskydd, innebär icke några nämnvärda
            förbättringar av denna lagstiftning. Att regeringen icke ens sträckt
            sig så långt som till att anpassa lagen till de av internationella
            arbetsorganisationen an- tagna konventionerna, vittnar tydligt
            om, att även den s. k. borgerliga vänstern betraktar folkförbundsinstitutionernas
            och deras beslut som humbug, icke värd att taga någon hänsyn till.
            Regeringsförslaget är gi- vetvis icke heller avsett att genomdriva
            några reella förbättringar av de arbetande massornas arbetsvillkor
            i föreliggande avseende. Den mest effektiva och kraftigast verkande
            faktorn för genomdrivande av bättre skyddsåtgärder å arbetsplatserna,
            kommer nog även i fortsättningen att vara arbetarnas och fackföreningarnas
            egna initiativ och övervakanden av dessa förhållanden. Det är
            dock nödvändigt att fackorganisationerna i högre grad än hitintills
            ägnar sin uppmärksamhet åt dessa spörsmål och vid alla tillfällen
            med kraft sätter in den påtryckning, som kan vara påkallad för
            att förmå arbetsköparna och arbetsledningarna att i olika detaljer
            vidtaga de skyddsåtgärder, som är behövliga för ernående av erforderligt
            skydd i arbetet till liv, lem och hälsa. Beträffande det nu framlagda
            regeringsförslaget finner man, att enligt dess stadganden skall
            jordbruket vara undantaget från lagens bestäm- melser. Det finnes
            enligt vårt förmenande ingen saklig anledning till ett dylikt
            förfarande. Säkerligen är också regeringens förslag på denna punkt
            ingenting annat än en sorts politisk spekulation, tillkommen för
            att om möjligt söka stärka regeringens och det s. k. folkfrisinnade
            partiets ställning bland storjordbrukarna, som utsuger lantarbetarnas
            och tor- parnas arbetskraft. Dessa större jordbrukare vill naturligtvis
            i allmän- het helst slippa ifrån sådana bestämmelser som kunna
            ålägga dem att vidtaga vissa åtgärder till skydd för arbetarna.
            Och regeringen tror sig nu ha något att vinna på att tillmötesgå
            dessa storjordbrukares egoistiska önskningar. Bihang till riksdagens
            protokoll 1931. 4 saml. 81 häft. (Nr 352) I
          </p>
          <pb facs="riksdagen-motions-pdf/data/1931/mot_1931__ak__352/mot_1931__ak__352-002.pdf"/>
          <p>
            2 Motioner i Andra kammaren, Nr 352.
          </p>
          <p>
            Det bör väl dock vara en självklar sak, att arbetarna inom jordbruket
            måste tillerkännas samma rätt till skydd för liv och hälsa som
            övriga arbetargrupper. Därmed är också klart att även för jordbruket
            bör i tillämpliga delar gälla vad som stadgas för andra arbetsområden
            beträf- fande förebyggande åtgärder mot olycksfall och ohälsa.
            Särskilda råd och anvisningar bör även utfärdas för jordbruket
            i detta avseende. Likaså måste, beträffande semester, samma stadgande
            fastställas för arbetarna inom jordbruket som för andra arbetargrupper.
            I fråga om semester innehåller regeringsförslaget stadgande om,
            att åt arbetare som utan avsevärt uppehåll användes till arbete
            året runt och varit anställd hos arbetsköparen eller företaget
            någon längre tid, bör, i allmänhet under den varmare årstiden,
            beredas semesterledighet under minst fyra söckendagar.
          </p>
          <p>
            Frågan om en statligt reglerad arbetarsemester har tidigare varit
            före- mål för behandling i riksdagen. År 1917 beslutade riksdagen
            anhålla om utredning &gt;»huruvida och på vad sätt en allmän arbetarsemester
            skall kunna genomföras i vårt land&gt; samt »att Kungl. Maj:t för
            riksdagen ville framlägga de förslag, vartill utredningen kan
            föranleda». Den s. k. arbetstidskommittén, vilken tillsattes den
            15 febr. 1918, fick i uppdrag att verkställa den beslutade utredningen
            och nämnda kommitté avlämnade i mars 1920 sitt betänkande med
            förslag till lag om arbetarsemester. I sin motivering till det
            framlagda lagförslaget framhöll kommittén med skärpa de arbetandes
            behov av en årligen återkommande semester- ledighet. Kommittén
            anförde att den dagliga vilotiden och söndagsledig- heten icke
            är tillräcklig för tillfredsställande av det så att säga mera
            på djupet liggande behovet av vila och vederkvickelse. Härför
            erfordras, framhöll kommittén, en »längre sammanhängande ledighet,
            ty endast en sådan bereder den träget arbetande möjlighet att
            till kropp och själ åter- hämta sig och förvärva nya krafter».
            Det framlagda lagförslaget inne- bar att semesterledigheten skulle
            fastställas till åtta dygn, men kommit- tén framhöll, att den
            dock ansåg en dylik semestertid vara ett minimum och yttrade vidare,
            »att åt semestern måste givas en ej allt för ringa var- aktighet,
            om den skall kunna i någon avsevärd mån motsvara sitt ända- mål».
            Sedan detta lagförslag avlämnades, har från statsmakternas sida
            ingenting åtgjorts för att föra denna fråga fram till en lösning.
            Då en semesterledighet på åtta dygn redan år 1920 ansågs vara
            ett minimum, måste givetvis en dylik semesterledighet under nuvarande
            för- hållanden betecknas såsom absolut otillräcklig, med hänsyn
            tagen sär- skilt till den oerhört högt uppdrivna arbetstakt som
            rationaliseringen inom alla arbetsområden medfört. Vid 1930 års
            riksdag framfördes också av den kommunistiska gruppen motion med
            krav på lagstiftning om en allmän arbetarsemester omfattande minst
            15 dagars sammanhängande semesterledighet.
          </p>
          <pb facs="riksdagen-motions-pdf/data/1931/mot_1931__ak__352/mot_1931__ak__352-003.pdf"/>
          <p>
            Motioner i Andra kammaren, Nr 352. 3
          </p>
          <p>
            Vår principiella uppfattning är fortfarande den, att en särskild
            lag- stiftning om arbetarsemester bort komma till stånd. Som frågan
            nu lig- ger till, då regeringen upptagit stadgande om semester
            i sitt förslag till ändringar i arbetarskyddslagen, ser vi oss
            nödsakade att i detta samman- hang ställa förslag till den ändring
            som vi anser vara absolut nödvändig beträffande semestertidens
            längd. Regeringens förslag om en semester av endast 4 dagar är
            dock enbart en gest utan värde. Vi anser att semester- ledigheten
            måste fastställas till minst 15 dygn, om den skall i någon avse-
            värd mån motsvara sitt ändamål. Utan att här ingå på övriga detaljer
            i det föreliggande förslaget till ändringar av arbetarskyddslagen,
            hemställer vi därför,
          </p>
          <p>
            att riksdagen måtte besluta, att sista stycket i $ 1 utgår och
            att lagen alltså skall äga tillämpning även beträffande arbete
            inom jordbruket, samt att $ 5, punkt m, erhåller följande lydelse:
            åt arbetare, som från årets början varit anställd hos samma arbetsgivare
            eller företag, skall å tid mellan den 15 maj och den 16 därpå
            följande september, beredas semesterledighet under minst 15 dagar,
            med skä- ligen bibehållen avlöning.
          </p>
          <p>
            Stockholm den 19 februari 1931.
          </p>
          <p>
            Verner Karlsson. Vikt. Herou. Aug. Spångberg. Oscar Öhman. K.
            Kilbom. J. P. Dahlén. Edoff Andersson. Nils Flyg.
          </p>
        </div>
      </div>
    </body>
  </text>
</TEI>
