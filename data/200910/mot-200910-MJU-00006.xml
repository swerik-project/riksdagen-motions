<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00006">
  <teiHeader>
    <fileDesc>
      <titleStmt>
        <title>med anledning av prop. 2009/10:155 Svenska miljömål – för ett effektivare miljöarbete</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (mp, s, v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:155 Svenska miljömål – för ett effektivare miljöarbete</title>
          <idno type="rdwebb">GX02MJ6</idno>
          <rs type="number">MJ6</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ6/text</ref>
          <ref type="dokument_url_html">http://data.riksdagen.se/dokument/GX02MJ6</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ6</ref>
          <ref type="doc">http://data.riksdagen.se/fil/0A724BE0-1F53-4E1A-9218-720E5E653312</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MKm68HiDPih8eisvsh6GJg</idno>
            <name>Bo Bernhardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-HAs8VDt1dnhzXBVxeXGm8X"/>
        <correspContext corresp="i-HAs8VDt1dnhzXBVxeXGm8X">
          <ref>Proposition 2009/10:155</ref>
        </correspContext>
        <correspAction xml:id="i-PEJc9ryyFwzHAuA1ibmyv3" type="signed"/>
        <correspContext corresp="i-PEJc9ryyFwzHAuA1ibmyv3">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-MKm68HiDPih8eisvsh6GJg"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction type="referral" xml:id="i-SgE5cheYbBsN8vkyDZbKdj">
          <date when="2010-04-16"/>
        </correspAction>
        <correspAction type="dismissal" xml:id="i-ShLQUaYM4gJWMkgJ8P2g9r">
          <date when="2010-04-15"/>
        </correspAction>
        <correspAction type="dismissal" xml:id="i-RNK8p7WDmCNZeohGpQEMU6">
          <date when="2010-04-15"/>
        </correspAction>
        <correspAction type="transfer" xml:id="i-SmsJoe2iCXefMKczwHmnXj">
          <date when="2010-04-14"/>
        </correspAction>
        <correspAction type="submission" xml:id="i-Crdq8QbVQC1eZCeu4MJpKV">
          <date when="2010-04-14"/>
        </correspAction>
        <correspAction type="assigned" xml:id="i-QvYAq2TZAsNFnHsGSniNj5"/>
        <correspContext corresp="i-QvYAq2TZAsNFnHsGSniNj5">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Wa3uLmoQagRiRjgXTPPGYr">
            Förslag till riksdagsbeslut
          </head>
          <list style="ol">
            <item xml:id="i-JghYxfJaZ5idJn5hN68jrN">
              Riksdagen beslutar att etappmålen normalt ska beslutas av riksdagen.
            </item>
            <item xml:id="i-DaHKuZ17fD6hPzAKPM3qYe">
              Riksdagen beslutar att generationsmålet ska vara: Det övergripande
              målet för miljöpolitiken är att till nästa generation lämna över
              ett samhälle där de stora miljöproblemen i Sverige är lösta, samtidigt
              som svensk miljö- och hälsopåverkan i andra länder minskar.
            </item>
            <item xml:id="i-5cYzfnganP4ioMEDFHTiWH">
              Riksdagen tillkännager för regeringen som sin mening vad som
              anförs i motionen om att generationsmålets strecksats om kretsloppen
              bör lyda kretsloppen är resurseffektiva och är på väg att befrias
              från farliga ämnen.
            </item>
            <item xml:id="i-2Luy3mQ4a7oXg7fPzZWee8">
              Riksdagen tillkännager för regeringen som sin mening vad som
              anförs i motionen om att generationsmålets strecksats om konsumtionsmönstren
              bör lyda konsumtionsmönstren av varor och tjänster i Sverige orsakar
              minsta möjliga miljö- och hälsoproblem både i Sverige och utomlands.
            </item>
            <item xml:id="i-94Q8fKysTic6AViFjK4Lcj">
              Riksdagen tillkännager för regeringen som sin mening vad som
              anförs i motionen om att bedömningsgrunden för miljömålen inte
              ska ändras.
            </item>
            <item xml:id="i-KhYK8DGiSatGwXXkPHc7Z5">
              Riksdagen tillkännager för regeringen som sin mening vad som
              anförs i motionen om att regeringen 2011 bör lägga fram förslag
              till nya delmål och åtgärder och strategier.
            </item>
            <item xml:id="i-DEHCmqzE73ai25dNpKVd8J">
              Riksdagen tillkännager för regeringen som sin mening vad som
              anförs i motionen om att Miljömålsrådet inte bör avvecklas.
            </item>
            <item xml:id="i-Hqzbnt8TWPKxEEXuiaiPrh">
              Riksdagen tillkännager för regeringen som sin mening vad som
              anförs i motionen om att miljörörelsen bör erbjudas samma förutsättningar
              som näringslivet att tillsammans med myndigheterna föra dialoger
              kring miljömålen.
            </item>
            <item xml:id="i-J5xLW4C541C3GLUs65aJBT">
              Riksdagen tillkännager för regeringen som sin mening vad som
              anförs i motionen om att förändra internationella regelverk så
              att handel och miljö blir ömsesidigt stödjande samt om skapandet
              av en jämnare spelplan.
            </item>
            <item xml:id="i-AZt8dCraBgXocQWbw4bRVQ">
              Riksdagen tillkännager för regeringen som sin mening vad som
              anförs i motionen om att regeringen bör ta fram en strategi för
              att säkra ekosystemtjänster i Sverige.
            </item>
            <item xml:id="i-2uzEcZMfae33iremnWytRf">
              Riksdagen tillkännager för regeringen som sin mening vad som
              anförs i motionen om miljökvalitetsmålet Giftfri miljö.
            </item>
            <item xml:id="i-PzESzhNjtorEe4umYSHfCA">
              Riksdagen tillkännager för regeringen som sin mening vad som
              anförs i motionen om miljökvalitetsmålet Levande skogar.
            </item>
            <item xml:id="i-GnyVCQLbpLYvtDMAAHsoKW">
              Riksdagen tillkännager för regeringen som sin mening vad som
              anförs i motionen om miljökvalitetsmålet Ingen övergödning.
            </item>
          </list>
        </div>
        <div type="motContent">
          <head type="h1" xml:id="i-QALdXxRKmSpLyADuipG4vH">
            Inledning
          </head>
          <p xml:id="i-B8e85yZwWDPW8kcJiusxFu">
            Miljömålssystemet beslutades av riksdagen 1999. I systemet ingår
            att det regelbundet görs samlade fördjupade utvärderingar av arbetet
            med att nå målen. Den fördjupade utvärderingen görs av Miljömålsrådet,
            som består av generaldirektörerna för 15 centrala myndigheter
            samt representanter för kommuner, näringslivet och miljörörelsen.
            Myndigheterna sorterar under olika departement, men samverkar
            för att ta fram gemensamma förslag till delmål och åtgärder. Utvärderingen
            och dess förslag tas således fram genom en ovanligt bred och grundlig
            beredningsprocess.
          </p>
          <p xml:id="i-MHNJaDCUQKrRMu2v1Juxt5">
            Miljömålsrådet presenterade sin senaste fördjupade utvärdering
            i mars 2008. Rådet konstaterade att dåvarande arbetstakt inte
            räcker för att nå flertalet av de delmål som satts upp som milstolpar
            på vägen till det generationsmål som lades fast 1999 att lämna
            över ett samhälle till nästa generation där våra stora miljöproblem
            är lösta.
          </p>
          <p xml:id="i-JhFSjN47VmAaivpoVy1gCU">
            Rådet lade ett nästan heltäckande förslag på delmål och åtgärder
            för att intensifiera arbetet. För att understryka sitt huvudbudskap
            gav rådet sin rapport rubriken Nu är det bråttom !
          </p>
          <p xml:id="i-StY39TrmETivrCKP4hLkYB">
            I stället för att ta fram en proposition baserad på rådets förslag
            valde regeringen att tillsätta en utredning för att se över miljömålssystemet.
            Utredningen lade ett förslag till omfattande förändringar av systemets
            organisation, förändringar av generationsmålet, förändringar av
            miljömålens bedömningsgrunder med mera. Regeringen har nu lagt
            en proposition som i huvudsak baseras på utredningens förslag.
            Nya etappmål samt strategier och åtgärder för att nå målen skjuts
            på framtiden. Därmed har värdefull tid förlorats. Detta går stick
            i stäv med rådets budskap om att det är bråttom.
          </p>
          <p xml:id="i-UppJ7MVvYudm8gMPCfEGHU">
            Sedan hösten 2006 har människors engagemang för miljöfrågor ökat
            kraftigt. Riksdagens och regeringens möjligheter att fatta viktiga
            miljöpolitiska beslut har varit större än på många år. Därför
            finner vi det särskilt beklagligt att regeringen inte presenterat
            en proposition baserad på förslagen i den fördjupade utvärderingen
            och de synpunkter som lämnats under remissbehandlingen.
          </p>
          <p xml:id="i-UZx7foRZPXkm9bWuMrEUHN">
            En styrka i miljömålssystemet har varit en struktur, helhetssyn
            och kontinuitet viktiga egenskaper för att nå ett ambitiöst långsiktigt
            mål. Regeringens förslag till organisationsförändringar innebär
            en allvarlig försvagning av just de egenskaperna, och därmed möjligheten
            att nå målet.
          </p>
          <p xml:id="i-Qxh2xJuv1nwNbU2o9sV6UL">
            Vi rödgröna har en annan syn på orsakerna till den bristande
            måluppfyllelsen. Bristen på aktiva åtgärder och låg prioritering
            av miljöpolitiken från regeringen har bidragit till att miljömålsarbetet
            har tappat fart. Regeringens val att i stället för att ta ställning
            till Miljömålsrådets förslag tillsätta en ny utredning för att
            se över hela målstrukturen har ytterligare försvagat arbetet med
            miljömålen.
          </p>
          <head type="h1" xml:id="i-3AquQGTFr86E4uXc7XZV4h">
            Etappmål
          </head>
          <p xml:id="i-NSzmsoUYZtJUMQmeMU7da9">
            Regeringen föreslår att begreppet delmål ersätts med etappmål.
            Etappmål är i många fall en mer korrekt benämning för målen så
            som de är formulerade. Regeringens förslag att använda benämningen
            etappmål är bra.
          </p>
          <p xml:id="i-X3MCySEckyqq4aJJpmM5H8">
            Regeringen föreslår att huvudregeln ska vara att etappmålen beslutas
            av regeringen, och inte av riksdagen. Vi anser att en sådan ansvarsfördelning
            innebär en alltför stor skillnad mellan tidsperspektivet för måluppfyllelse
            (generationsmålet) och de styrmedel som riksdagen beslutar om
            och som har en kortsiktig verkan. Riksdagen bör också ta ansvar
            för att mer närliggande mål nås.
          </p>
          <p xml:id="i-KEc4ht1HvuqstZCcnXoj1d">
            Vi rödgröna anser att huvudregeln bör vara att etappmålen beslutas
            av riksdagen. Detta skapar mer tyngd och större kontinuitet i
            arbetet. Det skapar också en större tydlighet och trygghet i myndigheternas
            och andra aktörers arbete. Vi instämmer med de många remissinstanserna
            som befarar att arbetet blir ryckigare och mer ostrukturerat om
            etappmålen inte beslutas av riksdagen. Regeringen ska kunna komplettera
            med ytterligare etappmål, till exempel i de fall där etappmålen
            behöver korrigeras alltför ofta för att hinna förankras i riksdagen.
          </p>
          <head type="h1" xml:id="i-KVZUmpiwhuZ8a7MB2NJLDp">
            Generationsmålet
          </head>
          <head type="h2" xml:id="i-PjtXccAvz94FieyHewm8KS">
            Generationsmålets formulering
          </head>
          <p xml:id="i-JpaAJGnjuXZVnEhgrjBqHe">
            Regeringen föreslår att det övergripande målet bl.a. innebär
            att vi ska lösa våra miljöproblem utan att orsaka ökade miljö-
            och hälsoproblemen utanför Sveriges gränser.
          </p>
          <p xml:id="i-WtL5nhKHHYbGyBPH58RoyM">
            Vi rödgröna anser att det är en otillräcklig målsättning. Målet
            bör vara att vi ska lösa våra miljöproblem, samtidigt som vårt
            bidrag till miljö- och hälsoproblem utanför Sveriges gränser minskar.
            Vi anser att generationsmålet bör formuleras enligt följande:
          </p>
          <p xml:id="i-DKhQfSseZAJXzPAGLashr4">
            Det övergripande målet för miljöpolitiken är att till nästa generation
            lämna över ett samhälle där de stora miljöproblemen i Sverige
            är lösta, samtidigt som svensk miljö- och hälsopåverkan i andra
            länder minskar .
          </p>
          <head type="h2" xml:id="i-3bGYf8EYunsqUoXRA9HL1g">
            Generationsmålets strecksatser
          </head>
          <head type="h3" xml:id="i-DFZ2Kw9mqF6xFECuPLX1Sn">
            Kretsloppen
          </head>
          <p xml:id="i-UxszA4k14kDPs8yon4efwP">
            Regeringen föreslår en strecksats som lyder kretsloppen är resurseffektiva
            och så långt som möjligt fria från farliga ämnen.
          </p>
          <p xml:id="i-CAywc9Yt8UEfuDiEA569Jm">
            Vi anser att strecksatsen bör lyda kretsloppen är resurseffektiva
            och är på väg att befrias från farliga ämnen .
          </p>
          <p xml:id="i-ACEg8cNUw3XZbCMuYGRZoL">
            Uttrycket så långt som möjligt kan relateras till ekonomi, teknik,
            miljö m.m. och är alltför diffust.
          </p>
          <head type="h3" xml:id="i-Ct9qMsQkCpWxgZ1C94BuGm">
            Konsumtionsmönstren
          </head>
          <p xml:id="i-X9WzQvxShZLnUppKofaXHp">
            Regeringen föreslår en strecksats som lyder konsumtionsmönstren
            av varor och tjänster orsakar så små miljö- och hälsoproblem som
            möjligt. Vi anser att det är lämpligt att markera den internationella
            aspekten i denna strecksats. Det gör utredningen i sitt förslag.
          </p>
          <p xml:id="i-FSv1LR7JmryRVXSF6g5hRc">
            Vi anser att strecksatsen bör lyda konsumtionsmönstren av varor
            och tjänster i Sverige orsakar minsta möjliga miljö- och hälsoproblem
            både i Sverige och utomlands .
          </p>
          <head type="h2" xml:id="i-7S8oCPBEhAjQKL1i895DUk">
            Förändrad bedömningsgrund
          </head>
          <p xml:id="i-Ya1rodR5Q4i8BAWht4TNuH">
            Ett viktigt syfte med miljömålssystemet var att skapa ett målstyrt
            system för att åtgärda de stora miljöproblemen. En av de stora
            styrkorna i miljömålsarbetet är i dag den tydliga kopplingen till
            miljötillståndet. Detta ger en konsekvent uppföljning och innebär
            att arbetet vilar på naturvetenskaplig grund.
          </p>
          <p xml:id="i-UgSbuMc24N4VbCcRj16zsu">
            Regeringen föreslår att bedömningsgrunden för när ett mål ska
            anses vara nått ska ändras. I stället för att utgå ifrån tillståndet
            i miljön ska målet anses vara nått om förutsättningar för att
            nå tillståndet i miljön finns. Regeringens förslag undergräver
            en av de viktigaste principerna för miljömålsarbetet. Vi vill
            betona att det tydligt måste framgå att arbetet med miljökvalitetsmålen
            ska utgå från vad naturen tål och utifrån bästa vetenskapliga
            forskning. Att ta hänsyn till vad (en för tillfället) sittande
            regering bedömer som samhällsekonomiskt realistiskt är att fjärma
            sig långt från miljömåls­systemets ursprungliga intentioner. Regeringens
            förslag ger också en möjlighet att förskjuta åtgärder i tid.
          </p>
          <p xml:id="i-93kKzBmywWj7upfH6LgYM9">
            Regeringens förslag till ändrad bedömningsgrund bidrar till ändrade
            bedömningar för miljömålen Frisk luft, Bara naturlig försurning,
            Ingen övergödning, Hav i balans samt levande kust och skärgård
            och Levande skogar . Propositionens redogörelse för den ändrade
            bedömningen av respektive mål är mycket vaga och översiktliga.
            De tyder på att ändringen öppnar för mer godtycke och hypoteser.
            Till exempel verkar man ta ut vinsterna av åtgärdsprogram för
            miljökvalitetsnormer av vattendirektivet i förskott, trots att
            erfarenheterna av åtgärdsprogrammen för att klara EU:s luftdirektiv
            knappast motiverar detta.
          </p>
          <p xml:id="i-GAizFLCDYt9RDpVJXxFU1d">
            Vi rödgröna anser att bedömningsgrunden för miljömålen inte ska
            ändras.
          </p>
          <head type="h2" xml:id="i-6b9RfB9LEhNwJjYqFhJhZD">
            Generationsmålets tidsperiod
          </head>
          <p xml:id="i-CfjcUNWxS72DFy6haf6S2m">
            Miljömålsutredningen föreslog att tidsperioden fastställs till
            2025. Enligt praxis har årtalet 2020 använts som målår för generationsmålet.
            Regeringen anser att detta kan med fördel användas även fortsättningsvis.
            Vi rödgröna anser att 2020 ska användas som målår även i fortsättningen.
          </p>
          <head type="h1" xml:id="i-MVpJqqwujxf31eLrrVBSSF">
            Etappmålen och infasning av det nya systemet
          </head>
          <p xml:id="i-C5PksA13dh6gihskJFyVB9">
            Regeringen föreslår ett nytt system för att ta fram förslag till
            delmål/etappmål, strategier och åtgärder (se nedan). Regeringen
            kritiserar de nuvarande delmålen för att de är kopplade till enskilda
            miljömål och anger detta som skäl till att inte effektiva åtgärder,
            som bidrar till att nå flera miljökvalitetsmål, utvecklats tillräckligt
            mycket. Regeringen konstaterar samtidigt att flertalet av nuvarande
            delmål är av karaktären etappmål (s. 34). Regeringen föreslår
            som tidigare nämnts att delmålen ersätts av etappmål.
          </p>
          <p xml:id="i-GZqsh6M3WrKakGtAdStNEW">
            Flertalet av de nuvarande delmålen avser perioden fram t.o.m.
            2010. Miljömålsrådet föreslog 2008 i den fördjupade utvärderingen
            Nu är det bråttom! ett stort antal nya delmål avseende perioder
            efter 2010. Regeringen har nu presenterat en proposition utan
            förslag till nya delmål. Regeringen föreslår i stället att etappmål
            tas fram genom en helt ny organisation genom en parlamentarisk
            beredning. Regeringen ger en nyinrättad parlamentarisk beredning
            i uppdrag att ta fram förslag till etappmål och åtgärder på de
            utvalda områden som regeringen pekat ut. Beredningen ska ta fram
            förslag till etappmål, styrmedel och åtgärder i samverkan med
            myndigheter och i enlighet med regeringens direktiv.
          </p>
          <p xml:id="i-o5DPb6WSKog8kLH9kmbaD">
            Regeringen uppger att den avser att ge den parlamentariska beredningen
            som första uppdrag att ta fram förslag till en första uppsättning
            etappmål. Samtidigt föreslås att beredningen behandlar ett nytt
            etappmål för långsiktigt skydd av skogsmark med förtur. Detta
            illustrerar oklarheten om hur arbetet ska gå till. Förslag till
            strategier och åtgärder för att nå etappmålen kan förmodas komma
            vartefter. Det kommer med regeringens förslag att ta för lång
            tid att få fram ett någorlunda heltäckande förslag till nya etappmål
            och strategier och åtgärder för att nå dessa.
          </p>
          <p xml:id="i-BA111B8ogwJg6DhwfcTVTo">
            Detta, i kombination med regeringens förslag om att etappmålen
            ska beslutas av regeringen, kommer att påtagligt försvaga systemets
            styreffekt. I samband med att miljömålsystemet antogs 1999 anförde
            Miljö- och jordbruksutskottet att det är delmålen snarare än de
            allmänt formulerade miljökvalitetsmålen som kommer att utgöra
            underlag för miljöpolitiska åtgärder och prioriteringar inom olika
            samhällssektorer. Så har också i stor utsträckning varit fallet.
          </p>
          <p xml:id="i-4rFHUVw7qTNu87NuWLwEh9">
            Regeringen hade kunna undvika ett glapp genom att i samband med
            denna proposition föreslå nya delmål eller etappmål, samt strategier
            och åtgärder för att nå dessa, baserade på Miljömålsrådets förslag
            och remissinstansernas synpunkter. Då skulle myndigheterna och
            andra aktörer ha gällande etappmål att arbeta efter under tiden
            det nya systemet sätter sig. Genom att inte föreslå nya etappmål
            och åtgärder för att nå dessa förhalar regeringen miljöarbetet
            kraftigt. Detta går stick i stäv med budskapet i Nu är det bråttom
            .
          </p>
          <p xml:id="i-JPR8RfhVUQPQmZoZU6QhNU">
            Vi rödgröna delar Miljömålsrådets bedömning att det är bråttom
            att agera för att nå målen. Vi anser därför att regeringen bör
            återkomma till riksdagen med ett förslag till nya delmål eller
            etappmål, samt strategier och åtgärder för att nå dessa, baserat
            på Miljömålsrådets förslag och remissinstansernas synpunkter.
            Detta bör ske under 2011.
          </p>
          <head type="h1" xml:id="i-UiXZu8aujZ88znAZhgNnAS">
            Miljömålssystemets organisation
          </head>
          <p xml:id="i-5aTxKJ8HwXHzKXqSGL3vWM">
            Regeringen föreslår som nämnts en helt ny organisation för miljömålsarbetet.
            Miljömålsrådet läggs i praktiken ned. De flesta av dess uppgifter
            sprids på olika instanser. En viktig konsekvens är att Miljömålsrådets
            stående uppdrag att vart fjärde år ta fram ett samlat förslag
            till nya delmål och åtgärder för att nå målen försvinner.
          </p>
          <p xml:id="i-EFy1fhcASBnthfbPvHr7YZ">
            Regeringen vill i stället inrätta en parlamentarisk beredning,
            ett forum för myndighetschefer, och en myndighetsgemensam samverkansgrupp
            för miljömåls­uppföljningen.
          </p>
          <p xml:id="i-8xkGMpgPB5ijhXHEj95Zof">
            Det rådgivande forum med myndighetschefer som regeringen föreslår
            ska ha till uppgift att ge råd till miljöministern. Regeringen
            skriver att detta forum kommer att kunna bevara och utveckla den
            myndighetssamverkan som miljömålssystemet har bidragit till. Regeringen
            skriver också att detta även kommer att öppna för ökad delaktighet
            för icke-statliga aktörer. Vi tror att det är precis tvärtom.
          </p>
          <p xml:id="i-BSao6DtQV7LzPXTh48YXW7">
            Vi noterar att detta forum saknar vissa viktiga aktörer: näringslivet,
            kommunerna och miljörörelsen. Dessa bereds i stället plats i en
            ny samverkansgrupp för miljömåls­uppföljningen som Naturvårdsverket
            ska inrätta. Uppdraget blir dock mycket begränsat jämfört med
            Miljömålsrådets. Organisationerna hamnar därmed utanför arbetet
            med att ta fram förslag till etappmål, och strategier och åtgärder
            för att nå målen.
          </p>
          <p xml:id="i-5x76Zy8tXpswac3BnMsDVu">
            Regeringen föreslår att Naturvårdsverket, tillsammans med en
            samverkansgrupp med företrädare för myndigheter, kommuner och
            organisationer, tar fram en årlig uppföljning av arbetet för att
            nå miljömålen. Man ska också ta fram en fördjupad utvärdering
            vart fjärde år.
          </p>
          <p xml:id="i-7fx85QSpB1pv8BDDeGJAMC">
            Regeringen skiljer således på å ena sidan den fördjupade utvärderingen
            och å andra sidan förslag till etappmål som behövs för att nå
            generationsmålet och strategier, styrmedel och åtgärder för att
            nå målen. Den fördjupade utvärderingen ska tas fram samlat, regelbundet
            och med automatik. Förslagen till etappmål, strategier, styrmedel
            och åtgärder ska tas fram punktvis och ad hoc. Detta är djupt
            olyckligt och står i strid med den struktur, stabilitet, långsiktighet
            och kontinuitet som krävs för det stora långtidsprojektet att
            nå miljömålen. Risken är överhängande att detta fragmentariska
            angreppssätt leder till en återgång till ett ostrukturerat och
            svåröverblickbart målsystem liknande vad Sverige hade före 1998
            års miljömålsproposition.
          </p>
          <p xml:id="i-Adj93TuJRFjRs1PKDdk5ph">
            Vi anser att det finns ett stort värde i att ett samlat förslag
            tas fram regelbundet i en bred process. Det nuvarande systemet
            borgar för att viktiga miljöfrågor inte hamnar mellan stolarna
            och att viktigt arbete inte avstannar för att mediernas eller
            miljörörelsens uppmärksamhet för tillfället riktas på andra frågor.
            Det finns ingenting i den nuvarande ordningen som förhindrar en
            regering att lyfta fram något område och behandla det med förtur
            eller på annat sätt i särskild ordning. Så har t.ex. skett på
            klimatområdet.
          </p>
          <p xml:id="i-WPa9XWaLes3qwmpmanYCnN">
            Vi menar också att det är värdefullt att få fackmyndigheternas
            bedömning av vad som behövs för etappmål, strategier och åtgärder
            för att nå de övergripande miljömålen. Med dagens system läggs
            alla kort på bordet, det faktiska miljötillståndet visas upp och
            det finns en öppenhet kring vilka åtgärder som genomförs och vilka
            som inte genomförs.
          </p>
          <p xml:id="i-WmcFvWzr1YgyxePJuAKXo2">
            Under de år som arbetet med miljömålen har bedrivits och den
            bristande måluppfyllelsen har diskuterats har Miljömålsrådets
            förslag till åtgärder sällan inneburit problem. Tvärtom; till
            en början förekom ofta kritik om att bristen på förslag försenade
            det politiska arbetet. Därför anser vi det mycket märkligt att
            regeringen föreslår att Miljömålsrådet läggs ned och att uppdraget
            att utforma förslag avskaffas.
          </p>
          <p xml:id="i-6So4FXsxhMHQNqjXS1tS4T">
            Vi ställer oss positiva till att regeringen tillsätter en parlamentarisk
            beredning som mer långsiktigt, efter modell från Försvarsberedningen,
            bereder förslag till åtgärder och styrmedel. Den parlamentariska
            beredning som regeringen föreslår kan arbeta med mer övergripande
            frågor, med frågor som fordrar fördjupning eller med särskilt
            problematiska målkonflikter. Men denna beredning bör kunna arbeta
            betydligt mer effektivt om Miljömålsrådet får fortsätta att utveckla
            sina åtgärdsförslag. Miljömålsrådet har dessutom, genom sin sammansättning,
            goda möjligheter att utveckla sektorsövergripande förslag.
          </p>
          <p xml:id="i-CGU4x37xW7AxwiQnALfYSV">
            Vi rödgröna anser därför att Miljömålsrådet bör kvarstå. Rådet
            bör även i fortsättningen ha till uppgift att ansvara för årliga
            uppföljningar av miljömålen och att vart fjärde år ta fram en
            fördjupad utvärdering med förslag till nya etappmål samt strategier
            och åtgärder för att nå dessa. Regeringen bör se över den övriga
            arbetsfördelningen mellan rådet, myndigheterna och beredningen
            senast i samband med den miljömålsproposition som tidigare nämnts.
          </p>
          <head type="h1" xml:id="i-BT5gra5fJK9m1PRtN8eicd">
            Näringslivets och miljörörelsens roll
          </head>
          <p xml:id="i-WjtEhjvg29zhxZruCxvgq5">
            Regeringen föreslår att näringsliv och myndigheter bör i större
            utsträckning skapa nätverk och forum för dialoger kring miljömålen.
            Miljörörelsens roll begränsas till att kommunicera miljöfrågorna
            som en del i arbetet för en hållbar utveckling. Regeringen lägger
            särskild vikt vid miljörörelsens roll att göra naturinventeringar
            och informera konsumenterna.
          </p>
          <p xml:id="i-QGuDTf6RaCkQqew7sgAUdu">
            Vi rödgröna anser att miljörörelsen spelar en viktig roll för
            att utforma politiken, såväl genom dess opinionsbildning som genom
            dess konkreta förslag. Miljörörelsen bör ges samma förutsättningar
            som näringslivet att tillsammans med myndigheterna skapa nätverk
            och forum för dialoger kring miljömålen.
          </p>
          <head type="h1" xml:id="i-MENtVqcPaWiMMyq4QbdDnh">
            Internationell miljöpolitik och Sveriges miljöpåverkan utanför
            landets gränser
          </head>
          <p xml:id="i-8XTWnu14qXEbGwMvjLhM9Y">
            Det är viktigt att uppmärksamma hur konsumtion, produktion, handel,
            bistånd och olika beslut i vårt land påverkar miljön i andra länder.
          </p>
          <p xml:id="i-4mFfre6HQXHABNDNUV8V2N">
            I frånvaro av minimiregler för miljöskydd riskerar ökad handel
            att leda till miljödumpning och export av miljöpåverkan.
          </p>
          <p xml:id="i-6YnpxjxqdbnM2owy7gZrjf">
            Nuvarande spelregler för den internationella handeln skapar en
            olycklig och onödig konflikt mellan handel och miljö. Detta hämmar
            också miljöpolitikens utveckling både nationellt och internationellt.
          </p>
          <p xml:id="i-NeisbPDeexU58wK9aBJRox">
            Regeringen beskriver nationella miljömärkningssystem som ett
            problem och anser att miljön inte får användas som skäl för att
            införa eller bibehålla några handels­begränsningar. Denna inställning
            innebär att regeringen förstärker konflikten mellan handel och
            miljö.
          </p>
          <p xml:id="i-WwkTFR2U6ZbcQ3HvnypTrc">
            Vi rödgröna menar att Sverige bör agera för att internationella
            regelverk ändras så att handel och miljö blir ömsesidigt stödjande.
            Länder som skärper miljökraven på produktionen av vissa varor
            bör också ha möjlighet att skapa en jämnare spelplan genom att
            t.ex. ställa miljökrav också på import av samma varor eller ställa
            krav på information till konsumenterna (t.ex. ursprungsmärkning).
            Samtidigt får inte miljöpolitiken användas i protektionistiska
            syften för att exempelvis stänga ute varor från fattiga länder.
          </p>
          <head type="h1" xml:id="i-FCMUQ7ZdTi7pMoopBzSwEh">
            Ekosystemtjänster
          </head>
          <p xml:id="i-RCg6yJ6dGfT2L5iRhq3m6x">
            Regeringen anför att en strategi för att synliggöra värdet av
            ekosystemtjänster bör utvecklas. Det är bra, men otillräckligt.
          </p>
          <p xml:id="i-Uqwwe85QzuqEiYHVh8Xe2D">
            Vi rödgröna anser att regeringen bör ta fram en strategi för
            att säkra ekosystem­tjänster i Sverige. I strategin bör bl.a.
            ingå program för att utbilda offentliga beslutsfattare om hur
            man för in hänsyn till ekosystemtjänster i det lokala, regionala
            och nationella beslutsfattandet samt utveckling av ekonomiska
            styrmedel för att främja ekosystemtjänster.
          </p>
          <head type="h1" xml:id="i-6HaYzPpJz5iNhnYNq9nQ4Q">
            Närmare om konkreta miljömål
          </head>
          <p xml:id="i-84dAd4QjGwgxsw6H1NNm2N">
            Av tidsskäl avstår vi från att ta ställning till flertalet av
            regeringens förslag och bedömningar rörande de konkreta miljömålen.
            Här följer en genomgång av tre exempel på regeringens förslag
            och presentation av eventuella åtgärder samt bedömning av måluppfyllelse.
            Olyckligtvis presenteras inte regeringens föreslagna åtgärder
            till att uppnå miljökvalitetsmålen i denna proposition. I stället
            har regeringen valt att hänvisa till tidigare lagda och kommande
            propositioner. Detta försvårar möjligheten till såväl översyn
            som uppföljning.
          </p>
          <head type="h2" xml:id="i-VUWVvQsPgjrJRR2JbhytrV">
            Miljökvalitetsmålet Giftfri miljö
          </head>
          <p xml:id="i-26UsryuLo2fHKccQvtZcDR">
            Regeringen föreslår en förändring av miljökvalitetsmålets lydelse.
            Den tidigare formuleringen lyder:
          </p>
          <p xml:id="i-FTz3UHJYeSWZPbtG9auZKv">
            Miljön skall vara fri från ämnen och metaller som skapats i eller
            utvunnits av samhället och som kan hota människors hälsa eller
            den biologiska mångfalden.
          </p>
          <p xml:id="i-V4yxC1e6F7jJEQnyZ5nA1x">
            Regeringens förslag till ny formulering lyder:
          </p>
          <p xml:id="i-8p4v2U9XmtqdcBPwWpJGR7">
            Förekomsten av ämnen i miljön som har skapats i eller utvunnits
            av samhället ska inte hota människors hälsa eller den biologiska
            mångfalden. Halterna av naturfrämmande ämnen är nära noll och
            deras påverkan på människors hälsa och ekosystemen är försumbara.
            Halterna av naturligt förekommande ämnen är nära bakgrundsnivåerna.
          </p>
          <p xml:id="i-Y5YK83VQnqXGoWVfKYzsTS">
            Denna omformulering öppnar för en ambitionssänkning. Formuleringen
            att halterna av naturfrämmande ämnen är nära noll samt att ämnenas
            påverkan på människa och ekosystem är försumbara är vag och oprecis.
            Miljömålen ska enligt vår mening vara satta efter vetenskapliga
            fakta om vad som krävs för att nå ett tydligt miljöförbättrande
            mål. En vag och oprecis formulering försvårar ett konstruktivt
            arbete.
          </p>
          <p xml:id="i-X5SjBY34NjKc1ZJge2tFG8">
            Regeringen verkar ha gjort en liknande analys om delar av målets
            otydlighet, varför man avser att återkomma med närmare precisering
            av innebörden av miljökvalitetsmålet och planerar en översyn av
            målet. Det är olyckligt att miljömålsarbetet i och med detta fördröjs
            ytterligare.
          </p>
          <p xml:id="i-UVghjVw48HBxi9xwKFd13R">
            Regeringen delar Miljömålsrådets bedömning att miljömålet Giftfri
            miljö är mycket svårt eller inte möjligt att nå till 2020 även
            om ytterligare åtgärder sätts in. Anledningar till detta är enligt
            regeringen bl.a. naturens långsamma återhämtningsförmåga, internationell
            påverkan samt kunskapsbrist.
          </p>
          <p xml:id="i-Jony5RKsKowZYFVp992Ry6">
            Någon översikt över konkreta åtgärder presenteras inte i propositionen.
            Däremot hänvisar man till tidigare lagda samt kommande propositioner.
            Även här är det olyckligt att regeringen inte förmår att ge en
            bättre helhetsbild av miljömålsarbetet.
          </p>
          <head type="h2" xml:id="i-NyCcRobbnDRVH2CovGPAgk">
            Miljökvalitetsmålet Levande skogar
          </head>
          <p xml:id="i-Y21ZmUaMy2sodXmwLNMzoc">
            Miljömålets lydelse förändras inte.
          </p>
          <p xml:id="i-MTUdYR2rUCZhKJ2D9SetYD">
            Regeringen anser att beslutade och föreslagna åtgärder samt den
            förändrade bedömningsgrunden innebär att det är möjligt att inom
            en generation skapa förutsättningar för att nå det övergripande
            målet om ytterligare omfattande åtgärder vidtas. Dessvärre presenteras
            inte några sådana åtgärder här. Däremot hänvisar regeringen till
            redan lagda propositioner.
          </p>
          <p xml:id="i-EvnJZHcGz6u12RV6G6uWBA">
            De nämnda propositionerna innehåller dock även åtgärder som inneburit
            steg i fel riktning för miljö- och naturvården. Vi rödgröna ser
            en tydlig prioritering från regeringens sida på produktionsmålet
            och bristande satsningar på det enligt skogsvårdslagen jämställda
            miljömålet.
          </p>
          <head type="h3" xml:id="i-R4DXtGAfHwSbxmvK4Wf57N">
            Delmålen
          </head>
          <p xml:id="i-KrDE3v8xwjPYmnEAi3Uf4M">
            Enligt delmålet för långsiktigt skydd av skogsmark ska 400 000
            ha skyddsvärd skogsmark nedanför den fjällnära gränsen få formellt
            skydd, jämfört med 1998. Därutöver förväntas ytterligare 500 000
            ha skyddsvärd skogsmark avsättas av skogsägarna. Totalt blir det
            900 000 ha.
          </p>
          <p xml:id="i-BkFSgwfTTSFy4vfW3MUbeC">
            Regeringen redovisar i propositionen sin uppfattning att beslutade
            och föreslagna åtgärder samt den förändrade bedömningsgrunden
            innebär att det vid slutet av 2010 kommer att finnas förutsättningar
            för att delmålet om långsiktigt skydd av skogsmark ska nås.
          </p>
          <p xml:id="i-3ABu8xiuo2KQZNTGahhiUo">
            Regeringen har presenterat förslag som, när de genomförts full
            ut, bidrar till att de 400 000 ha produktiv skogsmark kommer att
            ha fått formellt skydd. Det är dock osäkert när besluten kommer
            att ha genomförts fullt ut.
          </p>
          <p xml:id="i-AzxpUnGSSDv9uyQ6GGZFVc">
            Målet om 500 000 ha frivilligt skydd bedömdes tidigare ha nåtts.
            En avsevärd del av den skog som nu får formellt skydd utgörs av
            tidigare frivilligt avsatt skog. Det rör sig bl.a. om avsättningar
            hos Sveaskog som har högt skyddsvärde. Genom dessa överföringar
            har oklarheten om kvaliteten på de återstående frivilligt skyddade
            skogarna ökat.
          </p>
          <p xml:id="i-9oDyVwAByE125N6uTVyVX7">
            I Miljömålsrådets fördjupade utvärdering föreslogs nya och reviderade
            delmål, däribland delmålet om långsiktigt skydd av skogsmark.
            Det nya delmålet innebär ett formellt skydd av 1 600 000 ha produktiv
            skogsmark nedanför den fjällnära gränsen samt 1 000 000 ha frivilligt
            bevarande till år 2020.
          </p>
          <p xml:id="i-Aej337mb7mvWNyjjCkE1ZZ">
            Regeringen aviserar i stället som nämnts att den kommer att ge
            den nya parlamentariska beredningen i uppgift att ta fram beslutsunderlag
            för ett nytt etappmål för långsiktigt skydd av skogsmark. Det
            framgår inte ifall förslaget även ska innehålla förslag till strategier
            och åtgärder för att nå delmålet. Däremot anges att förslaget
            ska innehålla en konsekvensanalys som bl.a. redovisar samhällsekonomiska
            konsekvenser. En sådan analys bör även redovisa samhällsekonomiska
            konsekvenser av att inte nå det långsiktiga målet.
          </p>
          <head type="h2" xml:id="i-KN6YBJWMfcCMuipaxtWJTg">
            Miljökvalitetsmålet Ingen övergödning
          </head>
          <p xml:id="i-64URo37v3LTDiN9PyQzZk8">
            Miljökvalitetsmålet kvarstår i nuvarande lydelse, vissa förändringar
            av preciseringarna görs. Halterna av gödande ämnen i mark och
            vatten ska inte ha någon negativ inverkan på människors hälsa,
            förutsättningar för biologisk mångfald eller möjligheterna till
            allsidig användning av mark och vatten.
          </p>
          <p xml:id="i-PmB4ncV8boRUE1hdzYrqcZ">
            Regeringen bedömer att det är möjligt att inom en generation
            skapa förutsättningar för att nå miljömålet om ytterligare åtgärder
            vidtas. Detta beror dels på redan fattade beslut om viktiga åtgärder,
            dels på att bedömningsgrunden har ändrats. Regeringen hänvisar
            bl.a. till EU:s luftvårdsstrategi, Helcoms aktionsplan för Östersjön
            (Baltic Sea Action Plan, BSAP) och ramdirektivet för vatten och
            dess åtgärdsprogram för miljökvalitetsnormer.
          </p>
          <p xml:id="i-7NgfoZr3NEGNeV1h76BzZk">
            Regeringen gör också bedömningen av de fyra delmålen, varav tre
            kräver ytterligare åtgärder. Delmålet om ammoniak är uppnått.
            Delmålet om utsläpp av kväveoxider behandlas tillsammans med motsvarande
            delmål under miljökvalitetsmålet Bara naturlig försurning, varför
            det inte tas upp här.
          </p>
          <p xml:id="i-PK1bAVRA3MoPBsQQu1mzAV">
            Utsläppen av fosfor och kväve är ett mycket stort problem där
            omfattande åtgärder krävs. Regeringen delar Miljömålsrådets bedömning
            om att delmålen inte kommer att nås. I Miljömålsrådets förslag
            till nya och reviderade miljömål föreslås nya delmål i enlighet
            med Helcoms preliminära bördefördelning.
          </p>
          <p xml:id="i-6BaYFrPEAcjdrwsDGm9r6u">
            Naturvårdsverket redovisade i juli 2009 en åtgärdsplan för att
            klara Sveriges beting i BSAP. I rapporten presenteras en mängd
            olika förslag på åtgärder. Det största och mest kostsamma problemet
            är övergödningen, vilken beräknas stå för 90 % av kostnaderna.
            För att klara det nationella betinget ska utsläppen av fosfor
            minska med 290 ton och utsläppen av kväve med 21 000 ton till
            Östersjön, Öresund och Kattegatt. Med de redovisade förslagen
            beräknas utsläppen kunna minska med 15 400 ton kväve och 170 ton
            fosfor.
          </p>
          <p xml:id="i-KenwVb1f6TYATBHmpfxfbT">
            De satsningar som regeringen presenterade i sin havspolitiska
            proposition var välkomna men räcker dessvärre inte. Större satsningar
            måste till. Regeringen har valt att inte redogöra för vilka åtgärder
            man avser att vidta i denna proposition. Den hänvisar i stället
            till en kommande havsmiljöskrivelse. Denna ska läggas senare i
            vår i stället för den havsmiljöproposition som enligt tidigare
            uppgifter skulle ha lagts till riksdagen samtidigt som denna miljömålsproposition.
          </p>
        </div>
        <div type="motSignatures">
          <list>
            <item xml:id="i-RnrDFuUiiD1B6J9ymyREXd">
              Tina Ehn (mp)
            </item>
            <item xml:id="i-H5oFHTjtjcsEv2A8DNPh6P">
              Anders Ygeman (s)
            </item>
            <item xml:id="i-HUohqTmTAAL6AvdPjbiQU6">
              Carina Ohlsson (s)
            </item>
            <item xml:id="i-LHDuGZCcCkASLXErQbBqvu">
              Bo Bernhardsson (s)
            </item>
            <item xml:id="i-6cW3Lvp36i4HaZG785eH2M">
              Ann-Kristine Johansson (s)
            </item>
            <item xml:id="i-Fmk3ZsDgMAdsaioXthqN8A">
              Jan-Olof Larsson (s)
            </item>
            <item xml:id="i-7CziTtDta7tWWZz66sYrs2">
              Wiwi-Anne Johansson (v)
            </item>
          </list>
        </div>
      </div>
    </body>
  </text>
</TEI>
