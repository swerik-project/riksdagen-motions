<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-00691">
  <teiHeader>
    <fileDesc>
      <titleStmt>
        <title>Särskilt cykelstöd för transport, rörelse och ökad folkhälsa</title>
        <author corresp="i-XYorBBswJHmzvkzAvCFPDM">av Ulrika Westerlund m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:691 av Ulrika Westerlund m.fl. (MP)</title>
          <idno type="rdwebb">HB02691</idno>
          <rs type="number">691</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB02691/text</ref>
          <ref type="dokument_url_html">https://data.riksdagen.se/dokument/HB02691</ref>
          <ref type="dokumentstatus_url_xml">https://data.riksdagen.se/dokumentstatus/HB02691</ref>
          <ref type="pdf">https://data.riksdagen.se/fil/4D670AA0-1DA5-4A5E-BB8E-22C863268837</ref>
          <ref type="docx">https://data.riksdagen.se/fil/160A4E6A-CD94-4023-B439-52804C001FEC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-6EELQ8G6wLhYTcTKBKGQdF</idno>
            <name>Daniel Helldén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-N1i2dodeMbFYBWzAPuvdhn" type="signed"/>
        <correspContext corresp="i-N1i2dodeMbFYBWzAPuvdhn">
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-6EELQ8G6wLhYTcTKBKGQdF"/>
        </correspContext>
        <correspAction xml:id="i-Fonrp3pZQN1W3dhdky5fq5" type="submitted">
          <date when="2023-10-02"/>
          <time when="16:17:34"/>
        </correspAction>
        <correspAction xml:id="i-EKqaiWWBcEL4C5EQsAtcRY" type="reviewed">
          <date when="2023-10-02"/>
          <time when="16:36:23"/>
        </correspAction>
        <correspAction xml:id="i-LwQkhRfWgxwyxs4Gat9o4F" type="referred">
          <date when="2023-10-17"/>
        </correspAction>
        <correspAction xml:id="i-UGLR1TkwxPKHoeZHdd8kQQ" type="assigned">
          <date when="2023-12-13"/>
          <time when="15:06:32"/>
        </correspAction>
        <correspContext corresp="i-UGLR1TkwxPKHoeZHdd8kQQ">
          <ref type="assignedTo">Socialutskottet</ref>
        </correspContext>
        <correspAction xml:id="i-MKmhZrHGbXzomBd2GJMCYj" type="behandlas_i"/>
        <correspContext corresp="i-MKmhZrHGbXzomBd2GJMCYj">
          <ref type="uppgift">2023/24:SoU13</ref>
          <ref type="ref_dok_id">HB01SoU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU13</ref>
          <ref type="ref_dok_titel">Stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:691 av Ulrika Westerlund m.fl.
          (MP) Särskilt cykelstöd för transport, rörelse och ökad folkhälsa
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-86VZMCh68aJqdftj2PQeLR">
            Förslag till riksdagsbeslut
          </head>
          <list>
            <item xml:id="i-Nash8wXjXh2XcVfQ6HdkjF" sortKey="Yrkande 1">
              Riksdagen ställer sig bakom det som anförs i motionen om att
              utreda hur ett system för cykelstöd (ett stöd för att köpa specialutformad
              cykel) på bästa sätt kan utformas och tillkännager detta för regeringen.
            </item>
          </list>
          <list>
            <item xml:id="i-CRWRLexj2d3EXH6oV83Rt3" sortKey="Yrkande 2">
              Riksdagen ställer sig bakom det som anförs i motionen om att
              möjligheten att prova, låna och hyra specialcyklar ska finnas
              för de som behöver det, och detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-Q3ZDaPWQ3J6hhzFMjWaS34" type="h1">
            Motivering
          </head>
          <p xml:id="i-Nfp3Eqpkg43QuSAqoWaLLb">
            Att fysisk aktivitet är enormt viktigt för välmående, hälsa och
            minskad sjuklighet har varit känt sedan länge. På senare tid har
            även kopplingen till den kognitiva förmågan alltmer lyfts fram.
            Mycket kvarstår dessvärre till dess att samhället är utformat
            för att verkligen gynna detta. Det gäller den fysiska utformningen
            av bostadsområden, vilka trafikslag som främjas, men även hur
            vården är utformad, skoldagens innehåll och så vidare.
          </p>
          <p xml:id="i-77xv5QmZBuYV4gsFPSeTuy">
            Utmaningarna gäller även stödsystem. När man tittar på uppgifter
            om den fysiska hälsan hos personer med funktionsnedsättning är
            den betydligt sämre än hos befolkningen i övrigt. Det skiljer
            sig förstås åt beroende på vilken typ av funktions­nedsättning.
            Men om man som människa har vissa funktionsvariationer som gör
            det svårt att röra sig finns det desto större skäl att samhället
            både i sin fysiska utformning och via olika stödsystem i så hög
            grad som möjligt understödjer möjligheten att röra sig. Om man
            inte kan använda sina ben för att gå är det till exempel väldigt
            viktigt att på andra sätt ges förutsättningar för att kompensera
            bristen på den typen av vardaglig rörelse till annan rörelse.
          </p>
          <p xml:id="i-Scu95YFweFpb1ztrGUc2bG">
            En Stockholmsbo, Björn Billung, har gjort sig alltmer känd som
            förespråkare för så kallad elarmcykling, det vill säga möjligheten
            för en person som är rullstolsburen att cykla med elförstärkning
            med armarna, samtidigt som rullstolen används. Han har under många
            år cyklat och transporterat sig på detta sätt i ur och skur, och
            han lyfter fram sin mycket goda kondition och kämpar hårt – både
            för att de fysiska underlagen ska bli bättre i den del av Stockholm
            där han bor och för att personer som inte själva kan cykla på
            grund av funktionsnedsättning borde kunna få bidrag till detta
            som ett hjälpmedel via regionen.
          </p>
          <head xml:id="i-YR5MQGLzqkDavgTHyUXP4u" type="h2">
            Cykel klassas ej som hjälpmedel
          </head>
          <p xml:id="i-KA7WeECdbJ4bwVfxb1AhFW">
            Reglerna för hjälpmedel skiljer sig åt i landet. För barn ingår
            cykel som ett fritids­hjälpmedel, även om nivån på egenavgifter
            skiljer sig åt. För vuxna människor gäller dock inte detta. Vissa
            regioner har i viss mån börjat ge stöd för cykel, men det är i
            försiktig skala och ser olika ut i landet. Bristen är därmed skriande
            oavsett om man ser cykeln som ett fritidshjälpmedel eller ett
            sätt att transportera sig, eller både och. Det kan därmed konstateras
            att man kan få stöd till permobil eller elscooter där man i princip
            sitter helt orörlig men inte till möjligheten att ta sig fram
            via rörelse. Detta är ett allvarligt feltänk. Dessutom finns det
            en viktig trend i hela samhället för att möjliggöra cykling för
            fler.
          </p>
          <p xml:id="i-5wvNb7Hw1dgtc2GQ3B9UVn">
            Vi vill betona att cykeln som transportmedel helt har förbisetts
            för personer med funktionsnedsättning. Det behöver förändras.
            En elarmcykel kan ersätta många resor som annars hade skett med
            färdtjänst eller egen bil och kan samtidigt erbjuda större frihet.
          </p>
          <head xml:id="i-RFoaPRyMTsdHPzATnXSrVs" type="h2">
            Bilstöd finns redan – det är dags för ett cykelstöd
          </head>
          <p xml:id="i-3KiESm3Cj1L3RQuKYR6yYc">
            Samhället har sedan många år ett statligt system för bilstöd.
            Det ges enligt ett tämligen komplicerat regelverk för personer
            som har en varaktig funktionsnedsättning och har stora svårigheter
            att förflytta sig eller att åka med allmänna kommunikationer.
            Det är till för att köpa eller anpassa ett fordon efter personens
            specifika behov och du förutsätts köra bilen själv. Detta stöd
            är bra och viktigt för många människor, inte minst när du har
            barn, men vi tycker att det är dags att vi ser över hur ett system
            för cykelstöd skulle kunna utformas. Det bör gälla för personer
            som inte kan cykla på en vanlig cykel utan behöver en specialcykel
            till en högre kostnad. Förutom så kallade elarmcyklar som nämnts
            finns även andra typer av specialcyklar, till exempel kan personer
            med psykiska funktionsnedsättningar eller personer med synnedsättning
            ha stor glädje av en specialcykel där man kan medcykla med en
            annan person. För personer med väldigt dålig balans kan trehjulingar
            vara väldigt bra. För en del kan möjligheten att ibland låna eller
            hyra en specialutformad cykel vara fullt tillräckligt. För andra
            är en egen cykel en förutsättning och det måste finnas som en
            reell möjlighet, även om det förstås är helt rimligt att man betalar
            en viss del själv. I dag är det så pass dyrt att det bara är ett
            fåtal som beställer den typen av cyklar.
          </p>
          <p xml:id="i-6PrpZ6uZirryDp6kmffZtA">
            Cykelförbundet hade för ett antal år sedan ett projekt via bland
            annat Allmänna arvsfonden, Projekt paracykel, där ledordet var
            ”Alla kan cykla”. Det gick bland annat ut på att förespråka mer
            cykling och hitta samarbetsformer för detta via rehabilitering,
            friskvård och idrottsrörelser, men de upplevde också att draghjälpen
            var ganska dålig. Det påpekas ibland att det inte finns så mycket
            tryck i frågan, men självklart behöver man pröva och kanske även
            motiveras till något man inte har trott varit möjligt. I denna
            fråga gäller det att skapa tillgång; efterfrågan lär komma successivt.
          </p>
          <p xml:id="i-GBxSP2a6k8pKTiWcQYUTdC">
            Vi tror att ett generellt cykelstöd parallellt med möjligheten
            att få pröva på cykling i olika former samt att kunna låna respektive
            hyra skulle kunna öppna en dörr till cykel­glädje för flera, ett
            sätt att transportera sig som ger stor frihet, naturligtvis när
            det är självvalt, och samtidigt till en vardagsmotion som kan
            leda till väldigt stora vinster för samhället men i första hand
            för den enskilde. Vi ser stora vinster med att cykelstödet skulle
            vara statligt i likhet med bilstödet och därmed innebära att varje
            region inte skulle behöva ta fram egna regelverk. Ett alternativ
            är att bidra till centrala inköp.
          </p>
          <p xml:id="i-RPz38nXhJZehioVkzG6tGN">
            Sedan 10–15 år finns det mycket bra elarmcyklar på marknaden
            och det finns människor som har en sådan ekonomi att de klarar
            att skaffa dem på egen hand. Men för de allra flesta är det en
            utopi. Vi vill att frågan snabbutreds, med en kostnadsberäkning,
            men även där vinsten i möjlig förbättrad hälsa och frihet för
            individen inkluderas.
          </p>
        </div>
        <div type="motSignatures">
          <list>
            <item xml:id="i-CAgr32e8MKctfVs8UvUV4E" who="i-XYorBBswJHmzvkzAvCFPDM">
              Ulrika Westerlund (MP)
            </item>
            <item xml:id="i-HNWSeauhfTaZAGZ7givSsz" who="i-9Hwwz2RnQnrJTjSv8uVmaM">
              Camilla Hansén (MP)
            </item>
            <item xml:id="i-Rm2hkXxJVDwpo54h8mSvtR" who="i-6EELQ8G6wLhYTcTKBKGQdF">
              Daniel Helldén (MP)
            </item>
          </list>
        </div>
      </div>
    </body>
  </text>
</TEI>
