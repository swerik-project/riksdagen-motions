<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-01215">
  <teiHeader>
    <fileDesc>
      <titleStmt>
        <title>Framtidssäkring av det svenska vägnätet</title>
        <author corresp="i-HMEQZGcMqKo8y9F6jxfnev">av Alireza Akhondi (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1215 av Alireza Akhondi (C)</title>
          <idno type="rdwebb">HB021215</idno>
          <rs type="number">1215</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB021215/text</ref>
          <ref type="dokument_url_html">https://data.riksdagen.se/dokument/HB021215</ref>
          <ref type="dokumentstatus_url_xml">https://data.riksdagen.se/dokumentstatus/HB021215</ref>
          <ref type="pdf">https://data.riksdagen.se/fil/63852027-F4C5-469A-A462-D6968A53D8DF</ref>
          <ref type="docx">https://data.riksdagen.se/fil/77DFA4E9-5D36-4DC6-B818-02E87A6ECCAC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HMEQZGcMqKo8y9F6jxfnev</idno>
            <name>Alireza Akhondi</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Se1gBZhXmeHKga6XvkxgpN" type="signed"/>
        <correspContext corresp="i-Se1gBZhXmeHKga6XvkxgpN">
          <note type="signatory" corresp="i-HMEQZGcMqKo8y9F6jxfnev"/>
        </correspContext>
        <correspAction xml:id="i-QyHCG82S7T3uuvGPktUkAr" type="submitted">
          <date when="2023-10-04"/>
          <time when="11:03:17"/>
        </correspAction>
        <correspAction xml:id="i-NYH7xUxs5cvG9MM8zLLHcd" type="reviewed">
          <date when="2023-10-04"/>
          <time when="11:27:56"/>
        </correspAction>
        <correspAction xml:id="i-2KKposvEL8LhjVKK5XepXy" type="referred">
          <date when="2023-10-17"/>
        </correspAction>
        <correspAction xml:id="i-A7wmhcHKso9wu8i1DW6hwT" type="assigned">
          <date when="2024-01-31"/>
          <time when="10:40:54"/>
        </correspAction>
        <correspContext corresp="i-A7wmhcHKso9wu8i1DW6hwT">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SygfFnhCm91qYCu2tzm2Ev" type="motHeader">
        <div xml:id="i-89K3ZY85oXZXKHckx4dFxS" type="motTitle">
          Motion till riksdagen 2023/24:1215 av Alireza Akhondi (C) Framtidssäkring
          av det svenska vägnätet
        </div>
      </div>
      <div xml:id="i-BadzgNfXJYg4Qba9WZEazM" type="motBody">
        <div xml:id="i-3gXmBRMNk6ch3ZxbmSeo7D" type="motProposal" subtype="förslag">
          <head xml:id="i-DHBskMYrhAiUCWd6qw8pKJ">
            Förslag till riksdagsbeslut
          </head>
          <list xml:id="i-95AEd3m5hej65vYg5FJsU9">
            <item xml:id="i-FssxpXAgusA5bw5Gw7YGwc" sortKey="Yrkande 1">
              Riksdagen ställer sig bakom det som anförs i motionen om att
              tillsätta en översyn av hur Trafikverket lever upp till sitt uppdrag
              att upprätthålla en god vägstandard i hela Sverige, och detta
              tillkännager riksdagen för regeringen.
            </item>
          </list>
        </div>
        <div xml:id="i-UVNCGiwc2bi2XANsjM3qsc" type="motContent">
          <head xml:id="i-GGThohf8xHbkzZZr3GmYT1" type="h1">
            Motivering
          </head>
          <p xml:id="i-DqE7GYWmsTm5hvBj3shkHs">
            Det svenska vägnätet håller en låg standard. Jämför vi med många
            andra länder inom EU har Sverige ett slitet och undermåligt vägnät.
            Det är därför hög tid att ta ett helhets­grepp kring det svenska
            vägnätet för att möta regelverket från EU och för att vi ska kunna
            behålla en svensk fordonsindustri i teknologisk framkant, där
            utvecklingen av eldrivna och självkörande fordon kräver hög standard
            på vägnätet.
          </p>
          <p xml:id="i-8amHNLm4qmvdzdy7tk88j6">
            Både privattrafiken och godstransporterna har ökat markant på
            våra vägar och prognoserna pekar på att ökningen kommer att fortsätta
            de kommande åren. Nu behövs en politisk vilja att våga investera,
            både för trafiksäkerheten och för framtidens teknik kring elektrifiering
            och självkörande fordon.
          </p>
          <p xml:id="i-Vv9dPDpGPLvAuRUKPS6eUx">
            Det svenska vägnätet är idag i så dåligt skick att Trafikverket
            vill att hastigheten på samtliga vägar som inte har mitträcken
            och där det kör fler än 4 000 fordon per dygn ska sänkas från
            90 km/h till 80 km/h. Det grundar sig på Trafikverkets modell
            för anpassning av hastighetsgränserna som presenterades 2016.
            Förslaget kommer att öka tiderna för transporter, pendling och
            resor, framför allt på landsbygden där många långa sträckor på
            lågtrafikerade vägar får sänkt hastighet.
          </p>
          <p xml:id="i-GNAsm4y8b5KMgVa8fESour">
            Runt om i Europa förs en debatt kring hur ny teknologi kan leda
            till ökad trafik­säkerhet. Fokus ligger på ny och innovativ teknologi
            som kan minska antalet olyckor på våra vägar. En av förutsättningarna
            för den nya tekniken med självkörande bilar är att det finns en
            enhetlig standard kring vägmarkeringar över hela EU. Vägmarkeringar
            är ett kontinuerligt visuellt stöd för både dagens mänskliga förare
            och sensorer i framtidens autonoma körning. Utförda tillståndsmätningar
            på uppdrag av Trafikverket visar att majoriteten av vägarna i
            Sverige inte lever upp till sina egna krav eller de rekommendationer
            som är framtagna av European Road Federation. Tillstånds­mätningarna
            visar på en nedåtgående trend sedan mätningarna startade 2011.
          </p>
          <p xml:id="i-AZQMWn6AxiSa1hSxfN3hNV">
            Enligt ett uttalande från Skandinaviska Vägmarkeringsföreningen
            är det svårt att införa självkörande fordon idag. Detta på grund
            av dåligt underhåll och bristen på harmoniseringar när självkörande
            fordon passerar nationsgränser, eftersom länderna har för stora
            skillnader i fråga om vägstandard, skyltar och vägmarkeringar.
            Organisationen har i sin dialog med Trafikverket inte fått gehör
            för sina ståndpunkter kring den kraftiga försämringen av det svenska
            vägnätet, tillsammans med flertalet andra organisationer inom
            trafiksäkerhetsområdet. Här vill vi i Centerpartiet driva på för
            att det på EU-nivå ska finnas en gemensam standard med minimikrav
            och för att arbetet med trafiksäkerhet prioriteras inom EU.
          </p>
          <p xml:id="i-Pk5VgJaYQXRM6cPVrxviPN">
            Vi ser idag att det finns en betydande resurs- och kompetensbrist
            hos landets väg­hållande myndigheter. Det råder en otillräcklig
            analys av behoven av åtgärder, men också en bristande kontroll
            i efterhand av utförda och upphandlade arbeten. Sverige måste
            öka investeringarna i vägnätet och förbättra det systematiska
            arbetet om vi vill fortsätta att ligga främst inom trafiksäkerhet
            i en tid då vår omvärld också satsar på innovativ teknologi för
            att öka säkerheten på vägarna. Men vi måste också bli betydligt
            bättre på samverkan med privata aktörer inom området och bättre
            ta tillvara den kompetens som finns.
          </p>
          <p xml:id="i-BNgxuKQbEnvAciCrj2p3pX">
            I februari 2020 stod Sverige och Stockholm värd för en global
            ministerkonferens för trafiksäkerhet. Då samlades ministrar från
            hela världen för att lyssna på hur Sverige tar ledningen i det
            globala trafiksäkerhetsarbetet. Vi i Centerpartiet välkomnade
            konferen­sen till Sverige men konstaterar att det är viktigt att
            vi också tar hand om vårt svenska vägnät innan vi berättar för
            andra länder hur de ska göra.
          </p>
        </div>
        <div xml:id="i-PEfZQiXSqb4dxsv2pQSk52" type="signatureBlock">
          <list xml:id="i-Mtq9PqS11upwam1RE2Psch">
            <item xml:id="i-Q1mcgzEoGfmMzeKmz4fFHD" who="i-HMEQZGcMqKo8y9F6jxfnev" type="signature">
              Alireza Akhondi (C)
            </item>
          </list>
        </div>
      </div>
    </body>
  </text>
</TEI>
