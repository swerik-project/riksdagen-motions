<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--fk--00232">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__fk__232/mot_1960__fk__232-001.pdf"/>
      <fw xml:id="i-BS8L1DByXD8WJ3j9XefTSo">
        Motioner i Första kammaren, nr 232 år 1960
      </fw>
      <div xml:id="i-E1hhE7a4VmKzJ7SYTNCRWT" type="motHeader">
        <div xml:id="i-U6xKxgpjD2sLTWP6SbfCy5" type="motTitle"/>
        <div xml:id="i-LqvJxDf7k13gUUfwa5xwUS" type="motSubmissionInfo"/>
      </div>
      <div xml:id="i-RuvhcaiX6cnkdF8PbUCWWN" type="motBody">
        <div xml:id="i-5NxPaiBokAL99Uq5MQQjiN">
          <p xml:id="i-XBmZdVZ4FZw3XkR8EHWohK">
            -
          </p>
          <p xml:id="i-PSBUHNVSRv7K2kPjUszfDz">
            Nr 232
          </p>
          <p xml:id="i-Fu3ZnuFiuZMkAvMJe7X72G">
            Av herr Bengtson och herr Carlsson, Eric, om undersökning av
            orsa- kerna till alkoholmissbruket bland ungdom, m.m.
          </p>
          <p xml:id="i-55hbR4ft3cmudsKJL92rsk">
            Under den senaste tiden har frågan om ungdomens fostran alltmer
            kommit att stå i debattens centrum. I olika sammanhang har skildringar
            lämnats av hur gäng av ungdomar upprörande och hållningslöst brutit
            mot samhällets föreskrifter och våra allmänna regler för sammanlevnad.
            Till denna bild hör t. ex. fylleri, kravaller, sexuella orgier,
            förstörelse av egendom, inte minst av bilar. Det allvarligaste
            i situationen är kanske att sådana förseelser mot ordningen i
            samhället i allt större utsträckning synes gälla ungdomar eller
            barn i de nedre tonåren, och flickor lika mycket som pojkar. Det
            kan väl sägas, att dessa ungdomsproblem främst är lokaliserade
            till större befolkningscentra. Men allt oftare händer det, att
            sådana gäng kom- mer ut till de mindre tätorterna och på landsbygden
            och där stör ordning och trevnad. Naturligtvis bör inte de tråkiga
            händelser, som en del gäng varit orsaken till under den senaste
            tiden, få avgöra helhetsbilden av vår ungdom. I det stora hela
            är ungdomen sund och ansvarsmedveten. Det torde generellt sett
            inte finnas fog för påståendet, att ungdomen i dag skulle vara
            sämre än tidigare generationer. Men kanske är det så, att avvikelserna
            från ordningen blivit mera svårbemästrade problem i vårt nutida
            komplicerade samhälle. I varje fall måste det stå klart att ingenting
            får eftersättas i strävandena för en bättre omvårdnad av hjälpbehövande
            ungdom. Man kan med tillfredsställelse konstatera, att åtgärderna
            mot ungdoms- brottsligheten håller på att effektiviseras. Den
            nya barnavårdslag, varom förslag nu förelagts riksdagen, bör på
            ett betydelsefullt sätt kunna verka i detta syfte. Upprustningen
            av nykterhetsvården har intensifierats. Utred- ningsförslag har
            framlagts om viss omorganisation av verksamheten vid ung- domsvårdsskolorna.
            Av ännu större vikt är det enligt vår mening, att goda fosterhem
            kan ställas till förfogande för ungdomar som behöver sådan om-
            vårdnad. Den frågan har också uppmärksammats i olika sammanhang.
            Av värde är vidare de intensifierade strävandena att skapa en
            bättre samverkan mellan hemmen, skolan och organisationerna. Mycket
            skulle vara vunnet, om de gäng, som nu blivit ett problem för
            ordningen i samhället, kunde intresse- ras för verksamheten i
            ungdomsorganisationerna. Från organisationernas sida har man —
            synes det — visat ett ökat intresse för dessa arbetsuppgifter.
          </p>
          <pb facs="riksdagen-motions-pdf/data/1960/mot_1960__fk__232/mot_1960__fk__232-002.pdf"/>
          <fw xml:id="i-D5T1KggUtzMZZKt7BGr4sr">
            8 Motioner i Första kammaren, nr 232 år 1960
          </fw>
          <p xml:id="i-KEvicogi9FYnHE3gwyuFLj">
            I detta sammanhang vill vi understryka vikten av att samhället
            söker med- verka till en förbättrad ungdomsledarutbildning. Det
            är viktigt, att det inom organisationerna finns folk med erfarenhet
            av hur verksamheten skall kunna inriktas på gängungdomen. Det
            är enligt vår mening också riktigt att strä- vandena främst sättes
            in på de förebyggande åtgärderna. För de ungdomar, som upprepade
            gånger kommit i konflikt med samhällets föreskrifter, är vägen
            tillbaka till samhällssolidariteten oftast en mycket svår vandring.
            För samhället och allmänheten är det naturligtvis också angeläget,
            att huvud- vikten läggs vid de förebyggande åtgärderna. Eftervården
            av ungdomsbrotts- lingar är kostsam. Har missanpassningen hos
            ungdomar gått så långt, att den tagit sig uttryck i skadegörelser
            å egendom, blir det ju i många fall enskilda personer som tillfogas
            ekonomiska förluster. I fråga om de förebyggande åtgärderna synes
            det oss vara särskild anled- ning att rikta uppmärksamheten på
            angelägenheten av effektivare åtgärder mot ungdomsfylleriet. I
            de skildringar, som förekommit i tidningspressen, har man kraftigt
            riktat uppmärksamheten på att ungdomar, som varit med i kravallartade
            uppträden, oftast varit starkt berusade. Det allvarligaste i situationen
            är att det i stor utsträckning gäller barn i åldern 14—16 år.
            I många fall har det gällt småflickor. Såsom redovisas i det i
            fjol avlämnade betänkandet om ungdomsbrottsligheten (SOU 1959:
            37) har ungdomsfylleriet ökat kraftigt under senare år och gått
            allt längre nedåt i åldrarna. Det finns anledning att antaga,
            framhålles det i nämnda betänkande, att sambandet mellan alkoholmissbruk
            och kriminalitet är särskilt starkt just bland unga människor.
            Alla åtgärder som är ägnade att minska alkoholmissbruket hos ungdomen
            har sålunda som knappast några andra en förebyggande verkan mot
            ungdomsbrottsligheten. Vår rusdryckslagstiftning har utformats
            bl. a. i syfte att motverka ung- domsfylleri. Enligt rusdrycksförsäljningsförordningen
            får rusdrycker inte ut- minuteras till den som kan antagas ej
            ha fyllt 21 år. Utskänkning av rus- drycker får ej äga rum till
            den som kan antagas ej ha fyllt 18 år. Men trots detta har det
            alltså blivit allt vanligare, att ungdomar eller barn i åldern
            14— 16 år uppträder berusade. Lagstiftningens bestämmelser har
            sålunda inte kunnat upprätthållas på det sätt som avsetts. Naturligtvis
            har dessa ungdo- mar fått spritdryckerna genom mellanhand. Rusdrycksförsäljningsförord-
            ningen säger emellertid också, att utminutering av rusdrycker
            inte få ske till den som gjort sig skyldig till olovlig försäljning
            av sådana drycker. Sprit- bruket bland ungdomen i tonåren måste
            alltså ha en avgörande orsak i att lagstiftningens bestämmelser
            inte kunnat upprätthållas. Ungdomsfylleriet hör till de faktorer,
            som måste uppmärksammas i kam- pen mot ungdomsbrottsligheten.
            Det är enligt vår mening nödvändigt, att man söker vidta effektivare
            åtgärder mot den olaga hantering, som förser minderåriga med spritdrycker.
          </p>
          <pb facs="riksdagen-motions-pdf/data/1960/mot_1960__fk__232/mot_1960__fk__232-003.pdf"/>
          <fw xml:id="i-PYLbB4ZYVuWSy2VzXZvJTL">
            Motioner i Första kammaren, nr 232—233 år 1960 9 Med stöd av
            vad ovan anförts får vi hemställa, att riksdagen i skrivelse till
            Kungl. Maj:t måtte anhålla om undersökning av orsakerna till alkoholmissbruket
            hos ungdomen samt om vidtagande av erforderliga åtgärder på grundval
            härav i syfte att stävja den olaga hantering, som förser minderåriga
            med rusdrycker.
          </fw>
          <p xml:id="i-2gmcpiVzSmjnepNRKhp1zZ" type="date">
            Stockholm den 26 januari 1960
          </p>
          <div xml:id="i-YG9QLLAK1o5pVEP4MdbyEi" type="signatureBlock">
            <p who="unknown" type="signature">
              Torsten Bengtson Eric Carlsson
            </p>
          </div>
          <p xml:id="i-TW6GchL2QkTqXV9d7zXUVi">
            Nr 233
          </p>
          <p xml:id="i-Xbc3HXjrYViSzan83Dz6ZX">
            Av herr Gustavsson, Bengt, och herr Larsson, Lars, om utredning
            rö- rande turismen i Sverige.
          </p>
          <p xml:id="i-T1q6VqNtVmQMRtS7BeR8eg">
            (Lika lydande med motion nr 293 i Andra kammaren)
          </p>
          <p type="date" id="i-MmBSb2jzKm1bpPiknaDqvM">
            Stockholm den 26 januari 1960
          </p>
          <div xml:id="i-TwSyUkbKvPWyX3hNn1gcXv" type="signatureBlock">
            <p who="unknown" type="signature">
              Bengt Gustafsson Lars Larsson
            </p>
          </div>
        </div>
      </div>
    </body>
  </text>
</TEI>
