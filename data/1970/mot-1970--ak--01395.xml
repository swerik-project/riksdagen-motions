<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1395/mot_1970__ak__1395-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motion i Andra kammaren, nr 1395 år 1970
          </p>
          <p>
            Nr 1395
          </p>
          <p>
            Av herr Jonasson m. fl., i anledning av Kungl. Maj:ts proposition
            nr 109, angående vissa trafiksäkerhetsfrågor.
          </p>
          <p>
            (Lika lydande med motion nr 1187 i Första kammaren)
          </p>
          <p>
            I Kungl. Maj:ts proposition nr 109 framlägges bl. a. förslag
            om bemyndi- gande för Kungl. Maj:t att förbjuda trafik under veckoslut
            och större hel- ger med tyngre lastbilar med eller utan tillkopplat
            fordon. Motivet för ett sådant förbud skulle vara att skapa större
            trafiksäkerhet. Vägtrafiken har ökat kraftigt under de senaste
            årtiondena, och en omfat- tande expansion beräknas ske också under
            den överblickbara framtiden. Det kan inte råda några delade meningar
            i fråga om nödvändigheten av åtgär- der som leder till ökad säkerhet
            i trafiken. Förslag i detta syfte har vid upprepade tillfällen
            framförts från vårt håll men avvisats av riksdagsma- joriteten.
            Kraftfulla åtgärder borde ha satts in så att den allvarliga situa-
            tion som nu råder på trafiksäkerhetens område kunde ha undvikits.
            Vi finner anledning att här erinra om de omfattande nedläggningar
            av järnvägar som ägt rum i vårt land under de senaste årtiondena.
            Godsbe- fordran har i stor utsträckning överförts från järnväg
            till väg utan beak- tande av de trafiksäkerhetsrisker som naturligtvis
            måste följa av en trafik- ökning om särskilda åtgärder inte vidtages.
            Det är angeläget, att denna utveckling bryts. De tunga, långväga
            transporterna bör i så stor utsträck- ning som möjligt ske på
            järnväg. Förbud mot lastbilstrafik är en åtgärd som ensidigt drabbar
            en viss före- tagargrupp och begränsar möjligheterna för denna
            att maximalt utnyttja sitt kapital. Följden måste bli stegrade
            fraktkostnader. Vi vill också rikta principiella invändningar
            mot att nyttotrafiken inskränks. Vägnätet är i hög grad byggt
            med tanke på näringslivets utvecklingsmöjligheter, och det måste
            framföras starka skäl mot att nyttotrafiken i första hand drabbas
            av trafiksäkerhetsåtgärder ov detta slag. I propositionen anges,
            att statistiken klart tyder på att lastbilarna är del- aktiga
            i flera allvarliga olyckor än andra bilar och att detta särskilt
            skulle gälla dödsolyckorna. Den åberopade statistiken presenteras
            emellertid inte i propositionen. Det är anmärkningsvärt att ett
            förslag som detta lägges fram utan att grundas på något egentligt
            utredningsmaterial. Lastbilarnas delaktighet i olyckor kan inte
            enbart bero på dessa bilar utan hör givetvis även samman med uppträdandet
            hos förare av andra typer av fordon. Information, upp-
          </p>
          <pb facs="riksdagen-motions-pdf/data/1970/mot_1970__ak__1395/mot_1970__ak__1395-002.pdf"/>
          <p>
            Motion i Andra kammaren, nr 1395 år 1970 9
          </p>
          <p>
            lysning och propaganda medförande att riskfyllda omkörningar
            komme att undvikas skulle säkerligen ej oväsentligt minska antalet
            svåra olyckor. Lastbilarnas långsamhet anförs i propositionen
            som en bidragande orsak till deras förmenta trafikfarlighet. Det
            finns anledning påpeka att t. ex. for- don med husvagn också hör
            till de långsamgående och sålunda med minst lika stor rätt borde
            komma i fråga, när det gäller trafiksäkerhetsåtgärder. Vi finner
            det angeläget, att närmare utredningar görs i syfte att närmare
            klarlägga bl. a. trafikfarligheten hos olika kategorier av långsamgående
            fordon. Det är givetvis angeläget att gällande trafikföreskrifter
            följes. En för- stärkning av trafikövervakningen måste ske. Särskilt
            gäller det att beivra att fartgränser överträdes och att tillse
            att fordonen framföres med till- räckligt långt avstånd sinsemellan.
            Frivilliga insatser för att minska den tunga trafiken under helger
            och veckoslut bör eftersträvas. Aktioner i detta syfte har gjorts
            under senare år. Inför årets påskhelg avgav Landsvägstrafikens
            samarbetsdelegation en rekommendation av följande lydelse:
          </p>
          <p>
            Delegationen har till uppgift att i samråd med myndigheterna
            främja tra- fiksäkerheten. Under våren och sommaren 1970 kommer
            trafiken i samband med helger och veckoslut att kraftigt öka.
            Något underlag, som gör det möjligt att ur trafiksäkerhetssynpunkt
            på ett säkert sätt bedöma lastbils- trafikens inverkan på övrig
            trafik, föreligger icke för närvarande. Delega- tionen anser därför
            det oundgängligen nödvändigt, att bättre underlag ska- pas för
            en bedömning av lastbilens roll som olycksfaktor i trafiken. I
            avbi- dan på att sådant underlag kan införskaffas, kan det ändock
            ur skilda syn- punkter vara motiverat att söka begränsa inslaget
            av tung lastbilstrafik vid veckoslut och helger under våren och
            sommaren. Den förutsedda totala tra- fikökningen på vägarna motiverar
            också särskild hänsyn i körsättet från den tunga lastbilstrafikens
            sida. Delegationen har därför beslutat rekom- mendera sina medlemmar
            och transportörer följande: Undvik körning under veckoslutens
            trafiktoppar! Anpassa avgångstiderna så att utfartsvägarna från
            de stora städerna samt riksvägar och andra större vägar i minsta
            möjliga mån begagnas un- der de timmar, då personbilstrafiken
            är som tätast. Håll väl till höger och underlätta omkörningar!
            De hastighetsbegränsade tunga lastbilarna behöver inte orsaka
            bilköer. Om det ändå uppstår köer på trånga vägavsnitt, stanna
            på lämplig plats och släpp förbi den snabbare trafiken. Kompiskörning
            får ej förekomma! Avståndet skall vara så stort mellan bilarna,
            att omkörning kan ske risk- fritt. Begagna varje tillfälle att
            underlätta sådana omkörningar. Stressa inte framförvarande bilförare
            genom att ligga för nära. Tänk på att lastbilens storlek ofta
            gör ett starkt intryck på ovana personbilförare.
          </p>
          <p>
            Vi anser att resultatet av trafikbegränsningar på frivillighetens
            väg bör avvaktas innan det i propositionen begärda bemyndigandet
            ges till Kungl.
          </p>
          <pb facs="riksdagen-motions-pdf/data/1970/mot_1970__ak__1395/mot_1970__ak__1395-003.pdf"/>
          <p>
            10 Motion i Andra kammaren, nr 1395 år 1970
          </p>
          <p>
            Maj:t. Vidare bör en intensifierad information om trafiksäkerhetsfrågor
            ges till långtradarförarna. Det bör bl. a. ske genom anordnandet
            av kurser. Utländska förare som trafikerar svenska vägar bör erhålla
            särskild infor- -mation i skriftlig form om frågor som rör trafiksäkerheten,
            när de passerar gränsen till Sverige. Enligt vår mening måste
            sålunda större kunskaper om trafiken, effekten av frivilliga begränsningar
            med avseende på framkomlighet, olycksfrekvens samt olägenheter
            för producenter och konsumenter, transportföretag och anställda
            inhämtas och redovisas innan riksdagen kan ta ställning till det
            "begärda bemyndigandet. Mot den bakgrunden bör riksdagen avslå
            proposi- tionen i denna del. Med hänvisning till vad som ovan
            anförts hemställes, att riksdagen måtte vid sin behandling av
            Kungl. Maj:ts proposition nr 109 1. besluta att avslå begäran
            om bemyndigande för Kungl. Maj:t att under vissa omständigheter
            förbjuda trafik med tyngre lastbilar, 2. i skrivelse till Kungl.
            Maj:t anhålla om utredning be- träffande olika fordonskategoriers
            delaktighet i trafikolyc- kor samt beträffande konsekvenserna
            för näringsliv och samhälle av eventuellt förbud mot lastbilstrafik
            under vissa omständigheter, 3. i skrivelse till Kungl. Maj:t uttala,
            att utländska lång- tradarförare, vilka trafikerar svenska vägar,
            må erhålla skriftlig information om svenska trafiksäkerhetsfrågor
            vid passerande av gränsen till Sverige, samt 4. i skrivelse till
            Kungl. Maj:t uttala att fortbildningskur- ser i trafiksäkerhet
            måtte anordnas för långtradarförare.
          </p>
          <p>
            Stockholm den 24 april 1970 Bertil Jonasson (cp)
          </p>
          <p>
            Åke Polstam (cp) Anna-Lisa Nilsson (cp) Arne Persson (cp)
          </p>
          <p>
            i Heden
          </p>
          <p>
            Sven Johansson (cp) Torsten Gustafsson (cp) «Bertil Johansson
            (cp) i Skärstad i Stenkyrka i Växjö
          </p>
        </div>
      </div>
    </body>
  </text>
</TEI>
