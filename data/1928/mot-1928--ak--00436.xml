<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--ak--00436">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__ak__436/mot_1928__ak__436-001.pdf"/>
      <fw xml:id="i-QiXTthxgaAKfvnaXaALQzn">
        Motioner i Andra kammaren, Nr 436. 17
      </fw>
      <div xml:id="i-YB6CtHZ3u4TnY1KZRCWmYM" type="motHeader">
        <div xml:id="i-AyKJP39mmVKmzk9SqnVBpp" type="motTitle"/>
        <div xml:id="i-NA2RNZ2fSbJiA8BznSd9pK" type="motSubmissionInfo"/>
      </div>
      <div xml:id="i-2SS3pn6HPed2iL9e3soK2N" type="motBody">
        <div xml:id="i-Db6pPqUTit1NVYHe3QCVSB">
          <p xml:id="i-GPZKHb52JxgfajpEWGXtMv">
            Nr 436.
          </p>
          <p xml:id="i-Sqg45kZs1VvRZXcEyp8bNA">
            Av herr Weibull, i anledning av Kungl. Maj:ts proposition, nr
            77, med förslag till lag angående handel med utsädesvaror.
          </p>
          <p xml:id="i-4G5NDPFqUExu2J13QeHwxa">
            I proposition nr 77 har Kungl. Maj:t förelagt riksdagen förslag
            till lag angående handel med utsädesvaror. Ehuru de överarbetningar,
            det ursprungliga förslaget i ämnet under- gått, i stort sett torde
            ha bragt lagförslaget i förbättrat skick inför riks- dagen, synes
            mig dock anledning till tvekan föreligga beträffande inne- hållet
            på ett par väsentliga punkter. Jag har därför ansett mig böra
            väcka förslag om jämkning på dessa punkter i enlighet med nedanstående.
            I 2 $ stadgas uppgiftsskyldighet för säljaren bland annat under
            b) be- träffande: fröets slag och, där så ske kan, fröets sort
            samt i fråga om rotfruktsfrö och köksväxtfrö jämväl stam. Beträffande
            den ovillkorliga skyldigheten att deklarera fröets slag torde
            icke någon tvekan råda. Men väl torde kunna starkt ifrågasättas,
            huruvida icke ovillkorlig uppgiftsplikt även borde stadgas beträffande
            fröets sort. Sortuppgiften är nämligen av avgörande betydelse
            för odlaren: ja, man kan nog fasthålla vid att det är den i praktiken
            avsevärt viktigare uppgiften, ty i fråga om sorten föreligger
            ju i varje särskilt fall möjlighet att erhålla en med hänsyn till
            klimatiska, jordmåns och övriga odlingsförhållanden mindervärdig
            vara. Man tänker kanske härvid närmast på faran av att erhålla
            för sent mog- nande spannmålssorter. Men det finnes också inom
            så gott som varje växt- slag fall av starkt specialiserade sorter,
            exempelvis snabbvuxna rovsorter (stubbrova) vilka såsom huvudgröda
            såväl i avkastning som för vinter- förvaring äro väsentligt underlägsna
            andra sorter av växtslaget. Då varje lantbrukare torde väl inse
            sortvalets betydelse, behöver jag icke närmare utveckla denna
            synpunkt. Man torde därför utan vidare inse rimlig- heten av att
            säljaren skall kunna deklarera sorten för att därmed kunna uppgiva,
            om den salubjudna varan lämpar sig för åsyftat odlingsändamål.
            Under utredningen i ärendet har också från flera håll yrkats,
            att uppgifts- plikten rörande sort skulle göras ovillkorlig. Av
            motiveringen (prop. sid. 21—25) synes man kunna draga den slutsatsen,
            att ett sådant stadgande icke ansetts lämpligt med hänsyn därtill,
            att fröets sort i allmänhet icke kunde utrönas genom laboratorieanalys
            utan först genom odling. För ett stort antal sorter är detta emellertid
            icke riktigt, och med hänsyn till vikten av ett dylikt stadgande
            synes i varje fall berörda omständighet icke böra tillmätas avgörande
            betydelse. Jag har alltså för min del, med tanke på den avgörande
            praktiska betydelse för jordbruket, som sortvalet Bihang till
            riksdagens protokoll 1928. 4 saml. 93 häft. (Nr 434—436.) 2
          </p>
          <pb facs="riksdagen-motions-pdf/data/1928/mot_1928__ak__436/mot_1928__ak__436-002.pdf"/>
          <fw xml:id="i-3SHphnBuAFBqeZK2fudcXR">
            18 Motioner i Andra kammaren, Nr 436.
          </fw>
          <p xml:id="i-HwrFNZvNu95oXN7SkfZ1gn">
            utan gensägelse innebär, ansett mig böra yrka, att förslaget
            ändras så, att ovillkorlig uppgiftsplikt i detta hänseende stadgas.
            Jag vill härvid också framhålla, att det enligt min uppfattning
            icke alls kan befaras, att detta stadgande skall komma att inverka
            betungande på utsädeshandeln. Praxis blir givetvis den, att handlaren
            icke av grossisten eller odlaren köper annan vara än den som är
            sortgaranterad, varigenom den förstnämnde blir i stånd att meddela
            odlaren den obligatoriska uppgiften. Och att grossisten bör kunna
            lämna dylik garanti är ju endast sunt och riktigt. Jag övergår
            nu till frågan om uppgiftsskyldigheten beträffande stam. Den är
            givetvis icke heller föreslagen ovillkorlig, men det är att märka,
            att denna uppgiftsplikt enligt motiveringen dock skulle innebära
            skyldig- het att förskaffa sig kännedom om stam, där detta utan
            större olägenhet går för sig. Här må till en början erinras vad
            Sveriges utsädesförening på denna punkt anfört (prop. sid. 22):
            »För flertalet fröslag hade en uppgift om stam ej någon praktisk
            be- tydelse, och för de fröslag, där den kunde hava en sådan,
            vore det stora svårigheter att fastställa riktigheten av en lämnad
            uppgift. Att med den säkerhet, på vilken ett rättsligt förfarande
            skulle kunna grundas, avgöra, huruvida den ena eller den andra
            stammen förelåge, torde vara omöjligt att för varje fall ens genom
            kontrollodling fastställa. Vidare torde märkas, att en rotfruktsstam
            av i år kunde efter ett par frögenerationer vara be- tydligt förändrad,
            särskilt i fysiologiskt hänseende och således svårligen igenkännlig
            som tillhörande uppgivna stam. Dessa svårigheter kunde få till
            följd, att säljarna skulle kunna lämna felaktiga uppgifter utan
            risk att dylikt förfarande skulle kunna enligt lagen beivras men
            också att en efter bokstaven riktig uppgift i realiteten kunde
            verka vilseledande.&gt; (Kurs. av mig). För egen del vill jag
            ej lägga alltför stor vikt på argumentet, att det skulle möta
            svårighet att anskaffa och kontrollera en stamuppgift — me- ningarna
            härom torde, såsom av departementschefens yttrande i motsatt riktning
            framgår, möjligen vara delade bland fackmännen. En avgörande kritik
            synes däremot kunna hämtas ur de till synes förbisedda uttalandena
            av utsädesföreningen av innebörd, att en rotfruktsstam av i år
            kan efter ett par frögenerationer vara betydligt förändrad, särskilt
            i fysiologiskt hänseende och att härigenom en efter bokstaven
            riktig stamuppgift i reali- teten kunde vara vilseledande. Här
            ligger den springande punkten: med hänsyn till att rotfrukterna
            och flertalet grönsaker såsom korsbefruktade faktiskt icke hålla
            sig konstanta vid efterodlingar till nya generationer skulle den
            genom uppgiftsplikten lämnade stamgarantin kunna bliva värde-
            lös och i hög grad vilseledande. Att härigenom ett motsatt resultat
            mot det avsedda skulle uppnås är självklart. Faktum är att lagen
            i vissa fall skulle frammana ett slags falsk ursprungsbeteckning.
            Det synes alltså vid närmare eftertanke tydligt, att lagen på
            denna punkt icke äger anpassning till verkligheten, och jag anser
            därför nu icke någon tvekan kunna råda om att uppgiftsskyldigheten
            i detta avseende bör ur lagen helt utgå. Då
          </p>
          <pb facs="riksdagen-motions-pdf/data/1928/mot_1928__ak__436/mot_1928__ak__436-003.pdf"/>
          <fw xml:id="i-Bb3FPnPxqC943LFPhh6cQe">
            Motioner i Andra kammaren, Nr 436. 19
          </fw>
          <p xml:id="i-Hr5pnhcdLSoadFLrFjiZ4K">
            goda stammar utbjudas, komma uppgifterna därom säkerligen fram
            utan lagens tillskyndan. Lagen går här utan tvivel längre än riktigt
            och nöd- vändigt är och tappar kontakten med faktiska förhållanden.
            TI detta av- seende — men icke beträffande sortuppgiften — skulle
            jag följaktligen kunna instämma i de betänkligheter, som tre medlemmar
            av lagrådet ut- talat vid behandling av stadgandet (se prop. sid.
            76). I 2 $ 3 mom. stadgas, att » Är det säljaren kunnigt att den
            gröda, varav fröet skördats, varit behäftad med sot, strimsjuka
            eller fusarios, eller att fröet är behäftat med sådan sjukdom,
            vare han pliktig uppgiva jämväl detta.» I de yttranden, som avgivits
            över förslaget, ha så tungt vägande skäl anförts mot lämpligheten
            av detta stadgande, att jag nu anser mig böra yrka, att det bör
            helt utgå. Men även om man medgåve, att stadgandet ägde berättigande,
            måste den förebragta utredningen i varje fall föranleda, att det
            gives en mjukare form. I detta hänseende erbjöd det ursprungliga
            lagförslaget en olikhet, i det att däri stadgades, att uppgiftsskyldighet
            skulle föreligga allenast därest fröet »i anmärkningsvärd grad»
            vore be- smittat. Såväl utsädesföreningen — vilken i princip ställt
            sig avvisande mot stadgandet — som Östergötlands hushållningssällskap
            ha hävdat, att stadgandet i varje fall bör innehålla någon dylik
            modifikation. För egen del anser jag mig alltså alternativt bestämt
            böra biträda denna uppfatt- ning och föreslår bestämningen »i
            väsentlig grad», som synes väl täcka den åsyftade tanken, att
            uppgiftsplikt allenast bör föreligga, då sjuk- domen har den omfattning,
            att den kan vara av praktisk betydelse för odlingen. I anslutning
            till vad ovan anförts tillåter jag mig alltså hemställa,
          </p>
          <p xml:id="i-QwQZpSeM3cm3K8wDZscu1S">
            1) att 2 1 mom. b) av förevarande lagförslag må erhålla följande
            ändrade lydelse: b) fröets slag och sort; 2) att stadgandet i
            2 9 3 mom. av förslaget må ur lagen utgå eller, 3) om detta icke
            bifalles, att stadgandet i varje fall erhåller följande ändrade
            lydelse: 3 mom. Är säljaren kunnigt, att den gröda, varav fröet
            skördats, varit i väsentlig grad behäftad med sot, strimsjuka
            eller fusarios, eller att fröet i sådan grad är behäftat med sjukdom
            av nämnda slag, vare han pliktig uppgiva jämväl detta.
          </p>
          <p xml:id="i-AQtSSrqNgK63rjthEEU6f5" type="date">
            Stockholm den 29 februari 1928.
          </p>
          <div xml:id="i-L5K9B7pEWji62JFcAh94Vk" type="signatureBlock">
            <p xml:id="i-6bHw4CEtss5iGDP6ZqzLnm" who="i-ETEkSVpR9UzmnQi4tLS2zA" type="signature">
              Harry Weibull
            </p>
          </div>
        </div>
      </div>
    </body>
  </text>
</TEI>
