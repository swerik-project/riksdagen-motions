<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01715">
  <teiHeader>
    <fileDesc>
      <titleStmt>
        <title>i anledning av Kungl. Maj.ts proposition nr 99 med förslag till lag om  körning i terräng med motordrivet fordon.</title>
        <author>av herr Burenstam Linder m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj.ts proposition nr 99 med förslag till lag om  körning i terräng med motordrivet fordon.</title>
          <idno type="rdwebb">FV021715</idno>
          <rs type="number">1715</rs>
          <ref type="dokument_url_text">http://data.riksdagen.se/dokument/FV021715/text</ref>
          <ref type="dokument_url_html">http://data.riksdagen.se/dokument/FV021715</ref>
          <ref type="dokumentstatus_url_xml">http://data.riksdagen.se/dokumentstatus/FV021715</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9DETYuf2xa4o1AQ7HpbNMT</idno>
            <name>STAFFAN BURENSTAM LINDER</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-CkprnrTz3hpNREdKrcoiAi</idno>
            <name>CARL-WILH. LOTHIGIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-BjNiod8wotUabh41ByfhRU</idno>
            <name>BO TURESSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Hg2Wz95RvQx3yUWLWY7d8f</idno>
            <name>CARL ERIC HEDIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-EaiobhkKSCFjVoGi3uyvzx</idno>
            <name>KARL LEUCHOVIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Li9GYUci4aMEKpg1gPEqQi</idno>
            <name>HÅKAN WINBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DEshZSi9Cz5dnaGmmRnSAn" type="signed"/>
        <correspContext corresp="i-DEshZSi9Cz5dnaGmmRnSAn">
          <note type="signatory" corresp="i-9DETYuf2xa4o1AQ7HpbNMT"/>
          <note type="signatory" corresp="i-CkprnrTz3hpNREdKrcoiAi"/>
          <note type="signatory" corresp="i-BjNiod8wotUabh41ByfhRU"/>
          <note type="signatory" corresp="i-Hg2Wz95RvQx3yUWLWY7d8f"/>
          <note type="signatory" corresp="i-EaiobhkKSCFjVoGi3uyvzx"/>
          <note type="signatory" corresp="i-Li9GYUci4aMEKpg1gPEqQi"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1715/mot_1972__1715-001.pdf"/>
      <fw xml:id="i-MsA7zbTVvuiHEzwAuQsLyv">
        Mot. 1972:1715 2
      </fw>
      <div xml:id="i-M7tvQmFaeAaCmUu1Nzo158" type="motHeader">
        <div xml:id="i-DfXBRGtNDm7zg15qQLg8vz" type="motTitle"/>
        <div xml:id="i-RxcooZ37VHrSfsDwWfzsuW" type="motSubmissionInfo"/>
      </div>
      <div xml:id="i-3GKgDSLGVD5mP9bEcVs7e8" type="motBody">
        <div xml:id="i-VWpJJ4ZSLbs8jeoB79V8s2">
          <p xml:id="i-KER8H9KcYSUc5vu3jEJCYB">
            Motioner nr 1715—1720 år 1972 Mot. 1972 1715—1720
          </p>
          <p xml:id="i-SfFGU1HoBHVgYqJpNKnC6A">
            Nr 1715
          </p>
          <p xml:id="i-5kdBJLMUHrH5yudFPko1t5">
            av herr Burenstam Linder m. fl. i anledning av Kungl. Maj:ts
            proposition nr 99 med förslag till lag om körning i terräng med
            motordrivet fordon.
          </p>
          <p xml:id="i-LakZFjv4gwFgScsH8TmXPa">
            Antalet inom Sverige hittills försålda snöskotrar torde uppgå
            till mellan 20000 och 25 000. Den aktuella fordonsparken beräknas
            till inemot 20 000, och inom landet försäljs omkring 4 000 fordon
            om året. Antalet har ökat snabbt de senaste åren, och den årliga
            försäljningssiffran visar att utvecklingen går mot en allt hastigare
            ökning av fordonsbe- ståndet. Utvecklingen är på både gott och
            ont, konstaterar departementschefen i proposition nr 99, i vilken
            föreslås en lag om körning i terräng med motordrivet fordon. Lagen
            ger Kungl. Maj:t eller myndighet som Kungl. Maj:t bestämmer möjlighet
            att förbjuda eller meddela föreskrifter för körning. Sådant förbud
            eller sådana föreskrifter får inte onödigtvis hindra nyttotrafiken.
            Rennäringssakkunniga som haft att utreda frågan om körning med
            snöskoter framhåller att det numera är en allmän uppfattning att
            den snabbt ökande snöskotertrafiken ger upphov till åtskilliga
            olägenheter, särskilt i fjälltrakterna. Det framhålls att skotrarna
            har ökat risken för utrotning av vissa djurarter, att de underlättar
            tjuvskytte, tjuvfiske och renstölder och att renskötseln försvåras
            genom att skotertrafiken äger rum exempelvis inom kalvningsområden
            och i närheten av platser där renarna brukar samlas ihop. Dessutom
            vållar snöskoterförarna ofta otrevnad och irritation för andra
            som uppehåller sig i fjällen, då de stör tystnaden i naturen,
            kör i vägen för slalomåkare och skadar befintliga skidspår. Olägenheter
            av snöskoterkörning förekommer även utanför fjälltrak- terna,
            t. ex. för renskötseln i skogsterräng, för skogsvård och lantbruk
            samt för skidåkning i närheten av tätorter. De sakkunniga framhåller
            också att snöskotrarna medfört betydande fördelar, t. ex. inom
            renskötsel och skogsbruk, för person- och godsbe- fordran till
            och från avsides liggande permanentbebyggelse samt i räddnings-
            och polistjänst. Bl. a. har de norrländska skärgårdarna blivit
            lättillgängliga också under vinterhalvåret. De sakkunniga har
            i valet mellan ett generellt förbud mot annan trafik än den utpräglade
            nyttotrafiken och lokala inskränkningar i färdselrätten stannat
            för det senare alternativet. Därigenom kan man dock, framhåller
            de sakkunniga, inte uppnå en lika kraftig broms på snöskoterförsälj-
            ningen och inte heller tillgodose de från naturskyddssynpunkt
            framförda önskemålen om en effektiv spärr mot en ökning av antalet
            motordrivna
          </p>
          <p xml:id="i-EiWJ6LNv55qBJtekacRTqb">
            1 Riksdagen 1972. 3 saml. Nr 1715-1720
          </p>
          <pb facs="riksdagen-motions-pdf/data/1972/mot_1972__1715/mot_1972__1715-002.pdf"/>
          <p xml:id="i-NHPEFKJtUKANm9ax6snn6g">
            terrängfordon som vid ett generellt förbud. Men å andra sidan
            blir det möjligt att anpassa de förbud som kan behövas efter de
            lokala förhållandena. Vissa remissinstanser, bland dem naturvårdsverket,
            domänverket, skogsstyrelsen och Skogsindustriernas samarbetsutskott,
            vilkas uppfatt- ning enligt vår mening bör tillmätas särskild
            betydelse, uttalar sig för en skärpning av de sakkunnigas förslag.
            Naturvårdsverket vill ha ett generellt förbud. Domänverket anför
            att sedan skoterleder och dispensområden planlagts bör ett generellt
            förbud införas med undantag för nyttotra- fiken. Skogsindustriernas
            samarbetsutskott vill ha ett generellt färdsel- förbud på land.
            Skogsstyrelsen och domänverket slutligen anser det vara en allvarlig
            brist att de sakkunniga inte går in på frågans jordbruks- och
            skogsbruksaspekter. Den överhängande risken för skadeverkningar
            på skogsbruket och höstsådda grödor bör uppmärksammas, varför
            ett generellt förbud för trafik med motorfordon i terrängen klart
            är att föredra. Flera remissinstanser anser att förbud erfordras
            mot att medföra jaktvapen vid färd med snöskoter. Skogsindustriernas
            samarbetsutskott anför sålunda, att man funnit omfattningen av
            illegal jakt så oroande att den föreslår att jaktstadgan skärps
            såvitt gäller transport av vapen och ammunition med skoter eller
            motsvarande fordon. Enligt Svenska jägareförbundet är ett förbud
            mot transport av jaktvapen med snöskoter nödvändigt för att undgå
            att jakter motoriseras. Departementschefen är inte nu villig att
            ingripa med ett generellt förbud. I stället föreslås, som tidigare
            nämnts, en reglering som anpassas efter de lokala förhållandena,
            varvid det i första hand skall ankomma på länsstyrelserna att
            besluta i dessa frågor. Föreskrifterna kan då på ett smidigt sätt
            anpassas till föreliggande regleringsbehov, framhåller departe-
            mentschefen, som vidare anför att naturvårdsverket bör utarbeta
            råd och anvisningar i fråga om restriktioner som är påkallade
            från naturvårds- synpunkt. Vi är väl medvetna om att lokala regleringar
            kan innebära att den nuvarande utvecklingen i någon mån hejdas
            samt att lokala föreskrifter kan verka smidigt. Å andra sidan
            kan man inte, enligt vår mening, bortse från de vägande skäl för
            ett generellt förbud som avgivits av flera ”tunga” remissinstanser.
            Redan nu har störningsmomenten från den växande snöskotertrafiken,
            och andra motordrivna terrängfordon, tagit sig så oroande uttryck
            att kraftiga åtgärder behöver sättas in för att hejda utvecklingen.
            De sakkunniga är sålunda också medvetna om att lokala föreskrifter
            inte är tillräckliga för att hejda utvecklingen, framför allt
            inte om hänsyn tas till naturskyddssynpunkterna. Vi förordar därför
            ett generellt förbud för körning i terräng med snöskoter eller
            annat motordrivet fordon, dock så att i första hand nyttotrafiken
            och bruket av skogs- och jordbrukstraktorer kan fortgå utan olägenheter.
            Dispenser bör kunna vara såväl personliga som generella för t.ex.
            ett skärgårds- eller fjällområde. Vi förutsätter självfallet att
            snöskoter får utnyttjas inom försvaret där så erfordras. Vi förordar
            också
          </p>
          <pb facs="riksdagen-motions-pdf/data/1972/mot_1972__1715/mot_1972__1715-003.pdf"/>
          <fw xml:id="i-8CLutYZxxXxdSa1suFJWRY">
            Mot. 1972:1715 3
          </fw>
          <p xml:id="i-rL9CNB5XyWiMM7fth6uo9">
            ett direkt förbud mot transport av jaktvapen med snöskoter. Efterlevnaden
            av en lagstiftning om körning i terräng med motordrivet fordon
            underlättas om bestämmelser samtidigt införes om registrering
            av sådana fordon. Varje fordon kan då förses med ett registreringsmärke,
            exempelvis anbragt så att det kan indentifieras från luften genom
            helikopter. I Canada lär man också ha goda erfarenheter av ett
            system med kännetecken på fordonens drivband. Därigenom kan inte
            bara fordonen utan också spåren identifieras, vilket är en fördel
            vid bevisningen om otillåten körning. Enligt vår mening är det
            angeläget att frågan om registrering och kontroll av motorfordon
            — snöskoter — blir föremål för snara åtgärder. När det gäller
            tävlingar med snöskoter bör ett allmänt förbud införas, där risk
            finns för störningar på natur och djurliv. Långa tävlingar i terräng
            bör sålunda inte tillåtas. Däremot bör det finnas möjligheter
            att ordna mera tekniskt betonade snöskoterlopp av typen motocross.
            Enligt vår mening är det nödvändigt att den konflikt som kan uppkomma
            mellan den s. k. allemansrätten och möjligheterna att köra snöskoter
            över annans mark löses på ett för markägarna tillfredsställande
            sätt. Vissa remissin- stanser har hävdat att det inte kan anses
            ingå i allemansrätten att få färdas med snöskoter på annans mark.
            De vill ha en tolkning av allemansrättens innebörd i det här avseendet.
            Departementschefen vill dock inte tillmötesgå önskemålen från
            remissinstanserna om att det skall vara förbud att utan markägarens
            tillstånd framföra snöskoter på annans mark vare sig marken är
            bar eller snötäckt och vare sig marken består av inägor, skogsmark
            eller fjällvidder. En lagstiftning om körning med snöskoter skall
            i första hand tillgodose allmänna intressen och inte ta hänsyn
            till allemansrättsliga frågor, hävdar departementschefen. Enligt
            vår mening skulle det vara till fördel för en helhetslösning av
            frågan om körning av motorfordon i terräng om också allemansrättsliga
            aspekter kunde beaktas. Även om lagstiftningen principiellt måste
            utgå från att framförandet av motorfordon inte är tillåtet över
            annans mark, bör den å andra sidan ge möjlighet att även mot markägarens
            vilja tillåta motorfordonsfram- förande. Det viktiga är att sådan
            rätt begränsas på sådant sätt, att den inte medför otillbörligt
            intrång från enskild eller allmän synpunkt. Lämpliga leder bör
            kunna upplåtas för att allmänheten skall kunna nå vissa mål. Lederna
            kan differentieras så att vissa leder blir allmänt tillåtna, medan
            andra får användas endast för viss trafik, t. ex. till enstaka
            sportstugor, fritidsbyar, jaktmark eller fiskeplats. Utanför dessa
            leder bör trafiken vara förbjuden. Lämplig myndighet, förslagsvis
            länsstyrelse, bör sålunda kunna ge vintervägrätt tills vidare.
            Intrånget för markägaren av lämpligt dragna vägar torde regelmässigt
            bli så ringa att ersättning knappast behöver bestämmas i förväg.
            Möjligen kan det vara önskvärt att förhandsersättning utgår efter
            vissa schabloner med rätt för markägaren att begära kompletterande
            ersättning i efterhand om skador uppstår. Slitage kan medföra
            att lederna behöver flyttas. Det bör också beaktas att en lagstiftning
            bör gälla även snöskotertra-
          </p>
          <p xml:id="i-2SKJZdrryaUKACQFRyfJNt">
            1” Riksdagen 1972. 3 saml. Nr 1715-1720
          </p>
          <pb facs="riksdagen-motions-pdf/data/1972/mot_1972__1715/mot_1972__1715-004.pdf"/>
          <fw xml:id="i-RmbiPXEqdgRfMXCpFYjcuv">
            Mot. 1972:1715 4
          </fw>
          <p xml:id="i-DFmWNMsdDjooU64F8scSQg">
            fiken under sommartid. Nya tekniska konstruktioner kommer. Även
            om problemet med sommarkörning inte är — eller åtminstone ännu
            inte är — av samma omfattning som när det gäller vinterkörning,
            bör lagstiftningen bli året-runt-gällande. På vederbörande utskott
            torde få ankomma att utarbeta erforderlig författningstext. Med
            stöd av vad som anförts hemställes att riksdagen vid behandling
            av proposition nr 99 måtte besluta om generellt förbud mot körning
            i terräng med snöskoter och annat motordrivet fordon, dock utom
            i vad avser skogs- och jordbrukstraktorer, att körning med snöskoter
            — i princip — endast skall kunna ske längs särskilt utmärkta leder,
            att den s.k. allemansrätten skall gälla för användning av snöskoter
            och andra terränggående motordrivna fordon, att förbud utfärdas
            mot transport av skjutvapen vid färd med terränggående fordon,
            exempelvis snöskoter, samt att riksdagen måtte uttala att Kungl.
            Maj:t vidtager åtgärder i syfte att införa ett system för registrering
            och kontroll av snöskotrar och andra terränggående motordrivna
            fordon i enlighet med vad som anförts i motionen.
          </p>
          <p xml:id="i-CvKcEs6G6PhwKUpsTHzbLT">
            Stockholm den 18 oktober 1972 STAFFAN BURENSTAM LINDER (m) CARL-WILH.
            LOTHIGIUS (m) BO TURESSON (m)
          </p>
          <p xml:id="i-2gs84QbSgX4qTLCV5NCgvz">
            CARL ERIC HEDIN (m) KARL LEUCHOVIUS (m) HÅKAN WINBERG (m)
          </p>
        </div>
      </div>
    </body>
  </text>
</TEI>
