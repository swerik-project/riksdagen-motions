<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00751">
  <teiHeader>
    <fileDesc>
      <titleStmt>
        <title>om statens heraldiska verksamhet</title>
        <author>av herr Nilsson i Agnäs</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om statens heraldiska verksamhet</title>
          <idno type="rdwebb">G002751</idno>
          <rs type="number">751</rs>
          <ref type="dokument_url_text">http://data.riksdagen.se/dokument/G002751/text</ref>
          <ref type="dokument_url_html">http://data.riksdagen.se/dokument/G002751</ref>
          <ref type="dokumentstatus_url_xml">http://data.riksdagen.se/dokumentstatus/G002751</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JwrrNQarYf4sbAtWECPj6i</idno>
            <name>TORE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Fs57CyF3m23qKDvQdyvzTS" type="signed"/>
        <correspContext corresp="i-Fs57CyF3m23qKDvQdyvzTS">
          <note type="signatory" corresp="i-JwrrNQarYf4sbAtWECPj6i"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__751/mot_197677__751-001.pdf"/>
      <fw xml:id="i-7gbkAKhQiCY8mCHtyb6GT2">
        Motion 1976/77: 751
      </fw>
      <div xml:id="i-UdoGVCG6zEYBxiBJXKq3Wa" type="motHeader">
        <div xml:id="i-XStZLPn9Aw5ZXyL3WiimYp" type="motTitle"/>
        <div xml:id="i-AugURsPi4Ftp35ERUPZqnV" type="motSubmissionInfo"/>
      </div>
      <div xml:id="i-9dQk1Hqerm8gU86K6i8zDA" type="motBody">
        <div xml:id="i-84haNgTzgq78u39CqThaNi">
          <p xml:id="i-3wihSa2RqKZY2L1t3kQ7nx">
            av herr Nilsson i Agnäs om statens heraldiska verksamhet
          </p>
          <p xml:id="i-C9XKPfzKVnMeLqw8adeqs3">
            För statens heraldiska verksamhet inrättades år 1953 en heraldisk
            sektion i riksarkivet, under ledning av en förste arkivarie och
            statsheraldiker (numera statsheraldiker) och en särskild nämnd,
            benämnd statens heraldiska nämnd. Denna nya organisation ersatte
            det gamla riksheraldikerämbetet. Efter riks- dagens beslut (prop.
            1973:69, LU 17, rskr 186) skall registrering av svenskt kommunalt
            vapen ske efter anmälan hos kungl. patent- och registrerings-
            verket. Närmare föreskrifter har lämnats i Kungl. Maj:ts kungörelse
            om registrering av svenska kommunala vapen den 20 juli 1973 (SFS
            1973:686; jfr SFS 1973:405 1a 5). En uppdelning av statens heraldiska
            verksamhet i en beredande instans — riksarkivets heraldiska sektion
            jämte statens heraldiska nämnd — och en registrerande — patent-
            och registreringsverket — synes föga ändamålsenlig. Det naturliga
            torde vara att upplösa den heraldiska sektionen i riksarkivet
            och överföra dess befattningshavare till patent- och registreringsverket
            för att där utgöra en särskild heraldisk sektion eller byrå, sidoordnad
            med t. ex. namnsektionen. Patent- och registreringsverket tjänstgör
            redan såsom namnmyndighet enligt föreskrifterna i namnlagen och
            registreringsmyn- dighet för svenskt kommunalt vapen. Sistnämnda
            funktion skulle kunna övertagas av den heraldiska myndigheten,
            förslagsvis benämnd statsheral- dikerämbetet, till vilket i så
            fall regeringens beslutanderätt kan delegeras. Denna beslutanderätt
            synes aldrig ha varit lagligt reglerad men återgår otvi- velaktigt
            på Konungens ”fons honorum”-funktion med medeltida ursprung, vilket
            även antytts i prop. 1973:69 (s. 3). Att denna funktion kan delegeras
            är ej internationellt sett unikt; i Storbritannien är den således
            beträffande vapenförläningar delegerad till ett antal s. k. vapenkungar.
            En motsvarande delegering har f.ö. redan föreslagits av statens
            heraldiska nämnd i dess remissyttrande över 1972 års departementspromemoria.
            I riksdagen har stundom motionsvis påpekats att statens heraldiska
            nämnd saknar heraldisk sakkunskap bland sina ledamöter. Beträffande
            motsvarande förhållanden i Finland må anföras som jämförelse:
            ”Riksarkivet, vilket hos oss fungerar som heraldiskt fackämbetsverk,
            behärskar i första hand det gamla heraldiska och sfragistiska
            (sigillografiska) materialet, men estetisk specialskolning ligger
            utanför dess råmärken. Statsrådet tillsatte därför 1957 en heraldisk
            kommission riksarkivet till hjälp. I kommissionen är även mu-
            seal och konsthistorisk expertis företrädd. Dessutom tillhör en
            jurist kom- missionen. Ordförande i denna kommission har varit
            riksarkivarie Yrjö Nur- mio samt sedan 1969 författaren till denna
            artikel. Ända sedan sin tillkomst
          </p>
          <pb facs="riksdagen-motions-pdf/data/197677/mot_197677__751/mot_197677__751-002.pdf"/>
          <fw xml:id="i-XriHQWRPfd3JPscP2Erpts">
            Mot. 1976/77: 751 11
          </fw>
          <p xml:id="i-2LPFPDhNyRqxPwbxzJ3nV9">
            har detta organ granskat alla nya vapen. Uppenbarligen har den
            på så ökade sakkännedomen ytterligare skärpt den kontroll som
            nya vapen tving- ats att passera.” (professor Kauko Pirinen, Finlands
            territoriella vapen, Fin- lands kommunvapen, Helsingfors 1970,
            s. 25). Såsom heraldiskt sakkunnig ingår sedan 1969 även en känd
            heraldiker, G. von Numers, tidigare ord- förande i Finlands heraldiska
            sällskap, i denna kommission. I statens heraldiska nämnd i Sverige
            är däremot riksarkivarien och riks- antikvarien självskrivna,
            varjämte regeringen (förut Kungl. Maj:t) förordnar två ledamöter,
            av vilka den ene skall vara konstnärligt sakkunnig och föreslås
            av Akademien för de fria konsterna samt den andre äga sakkunskap
            på det juridiskt-administrativa området. Några krav på heraldisk
            sakkunskap uppställs däremot icke. Insikter på detta område förutsätts
            finnas hos den föredragande tjänstemannen, statsheraldikern och
            riksarkivet. Situationer kan dock uppstå, där jävsartade omständigheter
            föreligger, exempelvis vid motsatsförhållande till en kommun beträffande
            ett av statsheraldikern upp- gjort förslag till kommunvapen. I
            en dylik situation skulle en neutral he- raldisk sakkunnig ledamot
            vara en värdefull tillgång inom nämnden. Men även bortsett från
            dylika fall bör en heraldisk nämnd — liksom motsvarande finländska
            kommission — ha en speciellt heraldiskt sakkunnig ledamot och
            ej vara helt beroende av föredraganden. Detta synes desto angelägnare
            som nämnden har en uttalad karaktär av att vara ett forum för
            vetenskapliga bedömningsfrågor, men vare sig av verkscheferna
            eller de båda andra le- damöterna kräves formellt någon vetenskaplig
            meritering. Skäl talar således för att även den svenska heraldiska
            nämnden tillföres ökad sakkunskap på det heraldiska området. Vederbörande,
            som bör vara vetenskapligt meriterad inom sakområdet genom utgivna
            skrifter eller på annat sätt. förordnas av regeringen efter förslag
            av heraldiska institutioner och organisationer verksamma inom
            landet, såsom Svenska nationalkom- mittén för genealogi och heraldik,
            Arvid Berghmans heraldiska stiftelse vid kungl. biblioteket, svenska
            avdelningar av Societas Heraldica Scandinavica, Svenska kommunalheraldiska
            institutet m. fl. Under åberopande av vad här anförts hemställs
          </p>
          <p xml:id="i-LKH4kFXpE4ozRoeDrmpj8k">
            att riksdagen måtte besluta att hos regeringen begära dels att
            sta- tens heraldiska verksamhets beredande och registrerande in-
            stanser sammanförs till ett organ med självständig beslutan- derätt,
            dels att i statens heraldiska nämnd måtte ingå en särskild heraldiskt
            sakkunnig, förordnad av regeringen efter gemensamt förslag av
            vissa heraldiska institutioner och organisationer.
          </p>
          <p xml:id="i-A7TUXGN4NjygpDZKQjnFZ9" type="date">
            Stockholm den 25 januari 1977
          </p>
          <div xml:id="i-6aoVcW4KjMtCbERQUf5B4J" type="signatureBlock">
            <list xml:id="i-R8j1vnNfyMYmkd1P7Ym2kC">
              <item xml:id="i-Ti5F7Eaugmeu444hDAKN4Z" who="i-JwrrNQarYf4sbAtWECPj6i" type="signature">
                TORE NILSSON (m)
              </item>
              <item xml:id="i-2VXysmmLFSVULqVudSXnXk">
                i Agnäs)
              </item>
            </list>
          </div>
        </div>
      </div>
    </body>
  </text>
</TEI>
