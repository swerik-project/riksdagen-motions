<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-LU-00419">
  <teiHeader>
    <fileDesc>
      <titleStmt>
        <title>om åtgärder för att säkra föräldrars och barns umgängesrätt</title>
        <author corresp="r-0 i-3zzz13sYF8R3yasCzbSJXe">av Wiggo Komstedt (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att säkra föräldrars och barns umgängesrätt</title>
          <idno type="rdwebb">GB02L419</idno>
          <rs type="number">L419</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GB02L419/text</ref>
          <ref type="dokument_url_html">http://data.riksdagen.se/dokument/GB02L419</ref>
          <ref type="dokumentstatus_url_xml">http://data.riksdagen.se/dokumentstatus/GB02L419</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Wiggo Komstedt</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-3zzz13sYF8R3yasCzbSJXe</idno>
            <name>Wiggo Komstedt</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GQacoVPYsmy88Dw84RmWGK" type="signed"/>
        <correspContext corresp="i-GQacoVPYsmy88Dw84RmWGK">
          <note type="signatory" corresp="r-0"/>
          <note type="signatory" corresp="i-3zzz13sYF8R3yasCzbSJXe"/>
        </correspContext>
        <correspAction xml:id="i-DxQN21Gpp9fZmNCJKvBd6M" type="submission">
          <date when="1988-01-26"/>
        </correspAction>
        <correspAction xml:id="i-Ad6aDeY16wWH7HxbTW7p5j" type="dismissal">
          <date when="1988-02-01"/>
        </correspAction>
        <correspAction xml:id="i-PxgeTmpLAgaDZDSxsSaoNP" type="referral">
          <date when="1988-02-02"/>
        </correspAction>
        <correspAction xml:id="i-NT6JrpW3zLTcWo32Gt3smC" type="assigned">
          <date when="2014-11-19"/>
          <time when="16:37:21"/>
        </correspAction>
        <correspContext corresp="i-NT6JrpW3zLTcWo32Gt3smC">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_l_419/mot_198788_l_419-001.pdf"/>
      <div xml:id="i-VMSJhoW6C2eXZGHeb5NsTD" type="motHeader">
        <div xml:id="i-MHRznPhor7zoLXq4YRhaR8" type="motTitle"/>
        <div xml:id="i-F9WGrRicTB4T32oMq81upK" type="motSubmissionInfo"/>
      </div>
      <div xml:id="i-TTNDkosVNg8DoBF5T9Ru9E" type="motBody">
        <div xml:id="i-VsKg6fmjJ5Cph13xAr7nUE">
          <p xml:id="i-GTcqcKRCWzS529iPbRxu9V">
            Motion till riksdagen
          </p>
          <p xml:id="i-GdMkNMB3Yp2YJn4uaV2icT">
            1987/88:L419
          </p>
          <p xml:id="i-9HZNfLjAajz8CLHtBMG2fv">
            av Wiggo Komstedt (m)
          </p>
          <p xml:id="i-EMLr7WAmgEh3pYgrhqQ8A9">
            om åtgärder för att säkra föräldrars och barns umgängesrätt
          </p>
          <p xml:id="i-YLXeMRH84Jt9ZQucvAP83o">
            Krav på åtgärder för säkrande av föräldrars och barns rätt till
            umgänge med varandra framfördes av undertecknad i motion 1986/87:415,
            vilken avslagits av riksdagen. Hithörande frågor har under det
            gångna året diskuterats livligt och uppmärksammats i massmedierna
            i vårt land. Motionens krav har snarast ökat i tyngd och aktualitet,
            och det är därför angeläget att de framförs igen. I många familjer
            i landet utspelas tragedier på grund av att föräldrar som är fullt
            lämpliga att ta hand om sina barn och som inget hellre önskar
            än att få göra detta vägras umgänge med dem. Anledningarna härtill
            kan vara flera. Tiden för vårdnadsutredning efter en separation
            mellan två makar eller samboende kan ofta dra ut avsevärt, och
            under denna tid kan den part som icke är vårdnadshavare tvingas
            avstå från kontakt med barnet. I vissa fall tillkommer en barnpsykiatrisk
            utredning, som ävenledes kan komma att ta lång tid i anspråk.
            Också under denna tid kan vederbörande förälder förvägras möjlighet
            till umgänge med sitt barn. En vårdnadsprocess kan medföra att
            tiden utan kontakt mellan föräldern och barnet ytterligare utsträcks,
            kanske med flera år. Det förekommer att umgänget — av nämnda skäl
            — kan upphöra under en tid av fyra år eller längre. Redan den
            långa tid som förflutit före domstolens beslut om vårdnadshavare
            kan, av den som fram till beslutet haft vårdnaden, utnyttjas som
            ett argument mot att den andre föräldern skall tilldömas vårdnaden.
            Även sedan en förälder av tingsrätt tilldömts rätt till umgänge
            med sitt barn kan möjligheten till detta umgänge i praktiken,
            genom olika manipula- tioner, motverkas av vårdnadshavaren. Genom
            flyttning från den ena adres- sen till den andra kan vårdnadshavaren
            bli oanträffbar. Genom flyttning till en avlägsen ort kan kommunikationssvårigheterna
            och resekostnaderna bli så stora att umgänget hindras. Umgängestiderna
            kan av vårdnadshavaren självsvåldigt ändras så att den andre föräldern
            får svårigheter att utöva umgängesrätten. Bristande hänsyn till
            förändrade arbetsförhållanden kan göra att umgängestiderna i praktiken
            blir omöjliga att iaktta för den av föräldrarna som icke är vårdnadstagare,
            osv. Verkställighet av tilldömd umgängesrätt kan begäras hos länsrätten,
            men kan förhalas upp till flera år av vårdnadshavaren med hjälp
            av krav på barnpsykiatrisk utredning, genom manipulationer med
            medlare och myn- digheter osv. Dessutom för processen om verkställighetsbeslutet
            med sig kostnader som kan bli betungande för målsägaren, även
            i de fall där rätts- hjälp beviljats. Om länsrätten beslutar om
            verkställighet, kan nya villkor för
          </p>
          <pb facs="riksdagen-motions-pdf/data/198788/mot_198788_l_419/mot_198788_l_419-002.pdf"/>
          <p xml:id="i-7ZfxfLY3QQmZjncnvj9PT3">
            umgänget fastställas och vite utdömas i fall där vårdnadshavaren
            lägger hinder i vägen för umgänget. Vitet utfaller dock inte automatiskt
            efter domen. Nya klagomål beträffande umgängesrätten måste nämligen
            återigen framföras till länsrätten. Först efter en ny, skriftlig,
            process tar länsrätten ställning till om vitet skall utbetalas,
            och detta tillfaller då inte den klagande föräldern utan statskassan.
            Har vårdnadshavaren dålig ekonomi har vitet ingen betydelse —
            i sådana fall går kravet till kronofogden, som bara har att konstatera
            att det inte finns några utmätningsbara tillgångar. Vitet gäller
            dessutom bara ett begränsat antal månader. Vissa klienter har
            återkommit under flera år med begäran om nya viten. Ett ärende
            om umgängesrätten kan visserligen rent av gå så långt som till
            verkställighet genom polishämt- ning, men detta är ytterst sällsynt
            i sådana mål. Denna långa uppräkning av hinder för utövande av
            förälders umgänges- rätt visar att allt som borde göras för att
            skapa goda förhållanden för berörda parter vid separationer inte
            på långt när har gjorts. Bl. a. bör man i sådana fall ta barnen
            mera på allvar och verkligen lyssna på vad de har att säga, vilket
            inte alltid sker nu. Ett sätt att tillvarata de yngre barnens
            intressen skulle vara att tillsätta en ombudsman för barn under
            tolv år, vilken verkligen skulle kunna lägga fram barnens synpunkter
            vid tvister mellan föräldrarna om vårdnaden. Man kan med fog misstänka
            att många fall av psykiska och andra problem som barn och ungdomar
            liksom föräldrar som mist kontakten med sina barn drabbas av är
            relaterade till upplevelser i samband med skilsmässan eller separationen.
            En undersökning utförd av distriktsläkare Hans Hallberg i Borlänge
            visar att frånskilda män har en starkt förhöjd risk att bli sjuka
            och dö en förtidig död. I en tidningsartikel i Skånska Dagbladet
            den 15 oktober 1986 fram- håller Hans Hallberg att han tror att
            en av orsakerna till männens problem är att de vid skilsmässan
            inte bara förlorar en hustru utan också kontakten med barnen.
            Det är ju fortfarande oftast kvinnan som får vårdnaden. Av 91
            för tidigt döda män visade sig i undersökningen ungefär en tredjedel
            ha genomgått skilsmässa. De flesta hade dött av klart socialt
            betingade skäl — alkoholism eller självmord. Beträffande skilsmässobarnen
            kan noteras några uppgifter från Förening- en Barnens rätt i samhället,
            BRIS, som har en frågespalt i tonårstidningen Starlet. Vid en
            genomgång av breven till frågespalten visade det sig att det antal
            brev som gällde barns oro i samband med skilsmässor var det näst
            största och endast överträffades av det dubbelt så stora antalet
            brev om självmord — i genomsnitt försöker varje dag ett barn i
            Sverige ta livet av sig. Enligt den nämnda artikeln i Skånska
            Dagbladet berörs årligen ca 22 000 barn i Sverige av skilsmässor.
            Ett antal föräldrar som drabbats av ekonomis- ka och andra problem
            i samband med skilsmässor har sammanslutit sig i en intresseorganisation,
            De underhållsskyldigas förening. Föreningen har fun- nit att ungefär
            vart tredje skilsmässobarn förhindras, på grund av vårdnads- havarens
            motstånd, från att träffa den andre föräldern. Man behöver inte
            vara psykolog för att inse vad detta betyder för alla de berördas
            hälsa och välbefinnande.
          </p>
          <p xml:id="i-TUjDEPrSVpkQfSttSU7BZN">
            Mot. 1987/88 L419
          </p>
          <pb facs="riksdagen-motions-pdf/data/198788/mot_198788_l_419/mot_198788_l_419-003.pdf"/>
          <p xml:id="i-Loc4VDUVqF7MqVFNzLYC5E">
            De underhållsskyldigas förening kräver bl. a. att tvister om
            tilldömd umgängesrätt skall vara utredda och handlingarna i ärendet
            överlämnade till länsrätten inom 60 dagar efter anhängiggörande,
            alternativt att, om så ej kan ske, tingsrätts dom om umgänget
            skall gälla fram till dess att rätten fällt sin dom i målet. Härigenom
            skulle alltför långa avbrott i umgänget kunna undvikas i sådana
            fall. Föreningen kräver vidare att domstolarna vid bedömning av
            vårdnads- tvister mellan föräldrar skall lägga större vikt än
            hittills vid att barnen kan upprätthålla goda relationer till
            båda föräldrarna. Mot bakgrund av vad som anförts om vårdnadshavarens
            nuvarande möjligheter att sabotera den andre förälderns möjligheter
            till umgänge med barnet framstår detta krav som mycket befogat,
            och åtgärder i denna riktning är angelägna. Ett ytterligare krav
            som framförs av föreningen är att i fall där vårdnads- havarens
            flyttning förorsakar utgifter för den andre föräldern vid utövandet
            av umgängesrätten skall båda föräldrarna solidariskt svara för
            dessa mer- kostnader. Också detta är ett rimligt krav.
          </p>
          <p xml:id="i-JLBJe3jJmzw9uAF64bvcE8">
            Hemställan
          </p>
          <p xml:id="i-9YWzPfhgpcah5cpGPChMty">
            Mot bakgrund av det anförda hemställs att riksdagen som sin mening
            ger regeringen till känna vad i mo- tionen anförts om åtgärder
            för att säkra föräldrars och barns rätt till umgänge med varandra
            efter skilsmässa eller separation.
          </p>
          <p xml:id="i-Wypf3YWx44QNY35QtmEa8C" type="date">
            Stockholm den 25 januari 1988
          </p>
          <div xml:id="i-JozHzWqXAirpextG12c3BP" type="signatureBlock">
            <list xml:id="i-JGeF9K5AryS3b6EcEmPn3z">
              <item xml:id="i-6HVEEB3xAxkiV3XA4Dxot8" who="i-3zzz13sYF8R3yasCzbSJXe" type="signature">
                Wiggo Komstedt (m)
              </item>
            </list>
          </div>
          <p xml:id="i-8cvrCXM6eZiffSmFg3QSCD">
            Mot. 1987/88 L419
          </p>
        </div>
      </div>
    </body>
  </text>
</TEI>
