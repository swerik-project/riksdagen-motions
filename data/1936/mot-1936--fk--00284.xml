<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1936--fk--00284">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__284/mot_1936__fk__284-001.pdf"/>
      <fw xml:id="i-88CVCeX23BS13nJfZvquKw">
        Motioner i: Första kammaren, Nr 284. 1
      </fw>
      <div xml:id="i-7J9jiRs5D3xSaabu3koT5a" type="motHeader">
        <div xml:id="i-Wfst1ttrWFWmVpPQE6hefL" type="motTitle"/>
        <div xml:id="i-Dww99oXPBPFa4gM2mD3Q99" type="motSubmissionInfo"/>
      </div>
      <div xml:id="i-D3EHk79NKFmU4xx9r5bjZ8" type="motBody">
        <div xml:id="i-BfnGdLqWN8HX9JaVnPLhaJ">
          <p xml:id="i-QtPPDmUNyFvaVnEgxymiLy">
            Nr 284.
          </p>
          <p xml:id="i-Ko7wXunaRX1BbgxPru86kb">
            Av herr Branting och herr Ström, Fredrik, angående revision av
            lagen om utlännings rätt att här i riket vistas m. m.
          </p>
          <p xml:id="i-Doc9HHk2QUryvHacTxtFmy">
            De senaste årens händelser framför allt i Tyskland hava som bekant
            med- fört, att ett stort antal politiska flyktingar sökt sig till
            vårt land i förhopp- ning att här komma i åtnjutande av asylrätt.
            Rådande förhållanden tyda knappast på en minskning av flyktingsströmmen
            under den närmaste fram- tiden. En internationell reglering av
            flyktingsfrågan har ännu icke kommit till stånd, men oavsett därav
            måste lagstiftningen i varje särskilt land på ett tillfredsställande
            sätt lösa en mängd frågor i sammanhang med de politiska emigranternas
            problem. Gällande lagstiftning om utlännings rätt att här i riket
            vistas inrymmer icke begreppet ”politisk flykting”. Det skydd
            för politiska flyktingar, som ligger i lagens bestämmelser därom,
            att utlänning icke får sändas till sitt hemland, om ””han där
            sannolikt skulle tilltalas eller straffas för politiskt brott”,
            kan icke anses tillfyllest, då varken denna eller andra bestämmelser
            garantera sådan flyktings rätt att här i riket uppehålla sig,
            än mindre hans befogenhet att såsom andra människor söka sin försörjning
            genom arbete eller hans möjlighet att resa från det ena landet
            till det andra. Flyktingens existens försvåras snarare genom gällande
            bestämmelser om pass och andra legitimationshandlingar. Lagen
            synes endast hava tagit hänsyn till utlänningar, som ankommit
            till riket under normala förhållanden. Ett förhål- landevis stort
            antal fall kunna anföras, där politiska flyktingar vägrats uppe-
            hållsrätt, fått föreläggande att lämna landet och blivit förpassade
            eller utvisade, allt åtgärder, som förvisso varit i full överensstämmelse
            med gällande lags be- stämmelser, men icke med vad enligt hävdvunna
            begrepp förstås med asyl- rätt för politiskt förföljda. Hur lagen
            i praktiken verkat, framgår icke minst därav, att här i riket
            för närvarande finnas ett rätt avsevärt antal personer, vilka
            blivit i vederbörlig ordning utvisade, men likväl måste tillåtas
            här kvar- stanna, enär de icke heller kunna inkomma i något annat
            land. Tillämp- ningen av gällande bestämmelse har även visat,
            att behandlingen av de poli- tiska flyktingarna är mycket olika
            på olika platser i landet, beroende på under- ordnade myndighetspersoners
            varierande lagtolkning eller subjektiva inställ- ning. Stundom
            visas stor humanitet och förståelse för de olyckliga emigran-
            terna, stundom. åter trakasseras de och jagas eller berövas sin
            frihet såsom om de över huvud taget saknade varje människovärde.
            Den svenska allmänna meningen synes högt uppskatta ”asylrättens””
            idé. Asylrätten har till exempel betecknats som ””en vacker grundsats”
            (Uppsala Nya Tidning), ”en värdefull kulturtillgång” (Dagens Nyheter),
            ”en produkt Bihang till riksdagens protokoll 1936. 3 saml. Nr
            284—287. 1
          </p>
          <pb facs="riksdagen-motions-pdf/data/1936/mot_1936__fk__284/mot_1936__fk__284-002.pdf"/>
          <fw xml:id="i-Wf84WF3oz644SRvQq5fcwJ">
            2 Motioner i Första kammaren, Nr 284.
          </fw>
          <p xml:id="i-WzumwbfLAzwW985MxVrjPM">
            av århundradens kulturkamp”” (Eskilstuna-Kuriren), o. s. v. Med
            utgångs- punkt från sådant betraktelsesätt borde, synes det, också
            enighet kunna uppnås därom, att asylrätten verkligen beredes en
            fast förankring i gällande lag. Att de asylrättssökande politiska
            flyktingarna röna en människovärdig behandling och beredas möjlighet
            att skapa sig en existens under den alltid svåra och tunga landsflykten,
            är ett humanitets- och civilisationskrav. Var och en, som haft
            tillfälle att på nära håll se de landsflyktigas vanligen bekymmersamma,
            understundom rent eländiga och djupt tragiska tillvaro, — var
            och en, som i sina egna lugna och ordnade förhållanden likväl
            kan föreställa sig, vad det för honom själv skulle innebära att
            leva skild från sitt land, sin familj, sin naturliga miljö, sitt
            arbete, utan rätt att någonstädes i världen vistas, utan möjlighet
            att existera annat än genom andras välgörenhet — måste också finna
            det angeläget att bringa ändring i de lagar, som tendera att ställa
            de lands- flyktiga utanför varje samhälle. Det ligger i sakens
            natur, att flyktings- och asylrättsfrågorna måste upp- tagas såväl
            på det internationella planet som även inom varje särskilt land,
            med beaktande av de senaste årens erfarenheter. Här skola de önskemål
            lämnas åt sidan, som anmäla sig i samband med flyktings- och asylrättsfrågor-
            nas behandling inom Nationernas förbund. Man kan utgå ifrån, att
            den nuva- rande regeringen vid förestående behandling av dessa
            frågor företräder en klart humanitär och vidsynt linje. Beträffande
            åter de krav, som erfarenheten visat att vi måste ställa på den
            svenska lagstiftningen i ämnet, må följande preciseringar givas:
            1) I lagen om utlännings rätt att här i riket vistas borde först
            och främst begreppet ””politisk flykting” erkännas och fixeras
            och i samband härmed asyl- rättens princip bliva klart fastslagen.
            Till närmare klargörande av ifråga- varande önskemål formuleras
            antydningsvis följande paragraftext: ”Utlänning, som är politisk
            flykting, varmed förstås person, som på grund av politiska, konfessionella
            eller raspolitiska skäl tvingats till emigration från sitt hemland,
            skall icke hindras inkomma i riket, även om han saknar pass eller
            annan legitimationshandling. Sådan utlänning skall genom polismyndig-
            hets försorg beredas tillfälle erhålla uppehållstillstånd och
            särskild legitima- tionshandling.”” Naturligtvis kunna vissa svårigheter
            uppstå i sammanhang därmed, att vederbörande flykting vid sin
            ankomst till riket icke omedelbart kan styrka någonting alls om
            sin identitet, än mindre bevisa, att han bör hänföras till de
            politiska flyktingarnas kategori. I praktiken ha ju emellertid
            dessa svårig- heter löst sig på relativt tillfredsställande sätt
            genom kommunikation mellan polismyndigheterna och vissa i riket
            förefintliga flyktingskommittéer, som äga möjlighet att kontrollera
            flyktingens uppgifter. Nuvarande lagbestämmelser, som giva gränsmyndigheterna
            befogenhet att omedelbart ””avvisa”” utlänning, som ej är försedd
            med vederbörliga legitimationshandlingar, kunna leda till
          </p>
          <pb facs="riksdagen-motions-pdf/data/1936/mot_1936__fk__284/mot_1936__fk__284-003.pdf"/>
          <fw xml:id="i-KcVJG7r6MfoCyztSnnZ1z8">
            Motioner i Första kammaren, Nr 284. 3
          </fw>
          <p xml:id="i-QYud35653MTpZSpdU261A2">
            synnerligen upprörande resultat. Sålunda har exempelvis, enligt
            trovärdiga uppgifter, förekommit, att ett par tyska flyktingar
            ankommo till en punkt på skånska kusten i en liten bräcklig segelbåt,
            men då de icke hade några som helst papper, skickades de helt
            enkelt återigen ut på havet, där de gått okända öden till mötes.
            2) I utlänningslagens 2:dra kapitel, som handlar ””om utlännings
            uppehåll i riket” borde finnas en bestämmelse av följande ungefärliga
            lydelse: ”Politisk flykting må beviljas uppehållstillstånd så
            länge emigrations- grunden består, eller till dess han av egen
            fri vilja vill avresa till annat land. Medellösa politiska flyktingar
            skola beviljas sådant uppehållstillstånd kost- nadsfritt.”” Lösen
            för uppehållstillstånd utgår för närvarande med åtta kronor. Det
            torde kunna förstås, att en dylik utgift, upprepad för varje gång
            uppehålls- tillstånd ånyo måste sökas, blir för vederbörande medellösa
            flykting allvarligt betungande. 3) Utlänningslagens 3:dje kapitel
            avhandlar utlännings rätt till arbets- anställning här i riket.
            De politiska flyktingarna synas av lagen närmast be- traktas och
            behandlas såsom om de rest hit till landet för att här konkurrera
            med svenska medborgare på vår arbetsmarknad. I själva verket är
            ju detta alls icke förhållandet, de tillhöra en helt annan kategori
            människor, de hava oftast nödgats lämna en ekonomiskt ordnad existens
            för att mot sin vilja kastas i landsflyktens osäkra tillvaro,
            sedan de i sitt hemland gjort en eller annan insats för vissa
            samhällsvärden, såsom frihet och demokrati, vilka hos oss äro
            till fullo erkända, men i deras land icke längre existera. Många
            skäl tala för, att sådana flyktingar till och med borde beredas
            vissa särskilda lättnader vid sökande av arbetsanställning; den
            hjälp de därmed kunde givas vore icke mer än ett rättvist erkännande
            från vår sida av en förtjänstfull verksamhet. För varje fall hävdas
            här, att politiska emigranter från diktaturens länder icke såsom.
            nu vanligen sker skola hindras och motas att söka livnära sig
            genom eget hederligt och produktivt arbete, blott därför att inom
            ifrågavarande ar- betsområde eventuellt någon arbetslöshet råder.
            Ej heller böra dylika utlän- ningar förhindras, om de så önska,
            att vid härvarande högskolor fortsätta sina avbrutna universitetsstudier.
            4) I utlänningslagens sjätte kapitel, ”Om utlännings utvisning
            från riket”, stadgas bland annat att K. B. må förordna om utvisning
            av främmande lösdrivare. Det synes önskvärt, att någon bestämmelse
            med följande innehåll inflyter: ”Vad som i 31 $ första stycket
            sägs om. lösdriveri eller bettlande må icke äga tillämpning på
            politisk flykting, som nödgas vända sig till enskilda eller organisationer
            för erhållande av hjälp till försörjning.” Faktiskt har förekommit,
            att en från koncentrationslägret Sonnenburg fri- given, med ny
            häktning hotad flykting av polismyndigheterna och K. B. be-
          </p>
          <pb facs="riksdagen-motions-pdf/data/1936/mot_1936__fk__284/mot_1936__fk__284-004.pdf"/>
          <fw xml:id="i-8w7gkcvtg55Mjp8z7pGWFg">
            4 Motioner i Första kammaren, Nr 284.
          </fw>
          <p xml:id="i-LBEKkQc1jPeAKuaTdSNEmM">
            handlats såsom utländsk lösdrivare, sedan han under sin vandring
            norrut mot Stockholm fått mat och husrum hos olika arbetarfamiljer,
            där man av solida- ritet och humanitet frivilligt lämnat honom
            hjälp. 5) I utlänningslagens 24, 30 och 36 $$ stadgas, att utlänning,
            som skall avvisas eller utvisas, icke må befordras till sitt hemland,
            där han gör sanno- likt, att han ””skulle tilltalas eller straffas
            för politiskt brott”. Lagens formu- lering i denna punkt har givit
            anledning till tolkningar, som icke torde överens- stämma med
            här i landet gängse rättsuppfattning. Understundom hava polis-
            myndigheterna, måhända med visst formellt fog, hävdat den uppfattningen,
            att vederbörande politiska flyktingar icke äro berättigade att
            åberopa ifråga- varande bestämmelser, när de ”allenast”” hotas
            av koncentrationsläger. En adekvatare och mera verklighetsbetonad
            bestämmelse skulle vara den, att ut- länning icke må återsändas
            till sitt hemland i de fall, där ”han sannolikt skulle tilltalas,
            straffas eller på annat sätt förföljas av politiska skäl”. 6)
            Slutligen fästes uppmärksamheten på nuvarande lagens bestämmelser
            angående polismyndighets ”föreläggande”” för flykting att inom
            viss tid lämna landet. Någon möjlighet att överklaga sådant föreläggande
            hos högre myndig- het föreligger icke. I stället har vederbörande
            utlänning, om han icke kan resa, blott att avvakta Konungens Befallningshavandes
            utvisningsbeslut, vilket följer automatiskt, för det fall att
            föreläggandet icke efterkommes. Den sålunda till- komna utvisningen
            kan gå i verkställighet, oavsett att den icke vunnit laga kraft,
            varför rätten att överklaga beslutet uppenbarligen kan bliva illusorisk.
            Rätten. att hos Konungen överklaga K. B:s utvisningsbeslut är
            förvisso värde- full, men å andra sidan synes den rättegångsordning
            knappast idealisk, där den egentliga utredningen i saken i praktiken
            kan förebringas och beaktas först i högsta instans, och där denna
            högsta instans icke kan bringa rättelse i saken utan att upphäva
            K. B:s redan fattade beslut. I ett icke ringa antal fall ha ju
            under dessa förhållanden de andragna synpunkterna kunnat beaktas
            allenast på så sätt, att utvisningsbeslutet fått stå fast, men
            att vederbörande utlänning icke desto mindre tillåtits kvarstanna.
            Med åberopande av vad sålunda anförts hemställes härmed vördsamt,
          </p>
          <p xml:id="i-SCP5sj6zLfGFf3gtBdTBGz">
            att riksdagen, med beaktande av här ovan angivna önske- mål och
            riktlinjer, måtte i skrivelse till Kungl. Maj:t hemställa om revision
            av lagen den 2 augusti 1927 om utlännings rätt att här i riket
            vistas, jämte därmed sammanhängande författ- ningar.
          </p>
          <p xml:id="i-6B6JwhEEo9zotiXMynZhj4" type="date">
            Stockholm den 23 januari 1936.
          </p>
          <p xml:id="i-U8CvYUgbfJH9AgD6DxtE5a">
            Georg Branting. Fredrik Ström.
          </p>
        </div>
      </div>
    </body>
  </text>
</TEI>
