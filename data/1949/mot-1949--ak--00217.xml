<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__ak__217/mot_1949__ak__217-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 217. 11
          </p>
          <p>
            Nr 217.
          </p>
          <p>
            Av herr Andersson i Björkäng, om införande av statligt frakt-
            bidrag till mjölkproducenter.
          </p>
          <p>
            En av de allvarligaste företeelserna inom det svenska jordbruket
            är över- gången till kreaturslösa jordbruk. En mängd besättningar
            har antingen slaktats ned eller sålts och denna tendens har under
            de allra senaste åren endast tillväxt i styrka. Kommer denna utveckling
            att fortsätta — och det får man räkna med om inga motåtgärder
            vidtagas — kommer mjölkpro- duktionen att gå tillbaka. Redan nu
            visar antalet mjölkleverantörer en rätt betydande nedgång och
            under 1948 sjönk den producerade mjölkmängden i jämförelse med
            1947. Om mjölkproduktionen fortsätter att minska, blir följden
            att matfettsransoneringen får behållas längre än annars vore nöd-
            vändigt. Övergången till kreaturslösa jordbruk medför även andra
            allvarliga verk- ningar. Det synes föreligga risk för utarmning
            av jorden, när denna inte längre tillföres naturlig gödsel i samma
            utsträckning som tidigare. Det kan tänkas att detta på längre
            sikt leder till en jordförstörelse liknande den som förekommit
            i andra länder. Det växelbruk och den allsidiga produktion som
            hittills präglat svenskt jordbruk har varit till stor fördel för
            att bevara jordens växtkraft. Anledningen till att många jordbrukare
            upphört att producera mjölk är dels bristande lönsamhet och dels
            brist på ladugårdsarbetare. En för- bättring av mjölkproduktionens
            lönsamhet skulle leda till en välbehövlig ökning av tillgången
            på mjölk. En höjning av mjölkpriset skulle möjlig- göra högre
            löner åt ladugårdsskötarna och därmed förbättra tillgången på
            arbetskraft. Det torde icke kunna bestridas att mjölken i jämförelse
            med andra grödor är underbetald. Man kan därför icke förtänka
            att de jord- brukare, som ha möjlighet därtill, inrikta driften
            på de bäst lönande odlingarna. Det synes vara ofrånkomligt att
            inkomstläget för mjölkproduktionen med det snaraste förbättras.
            En höjning av mjölkpriset kan icke undvikas utan blir förr eller
            senare nödvändig, om mjölkproduktionen skall kunna upprätthållas
            i tillräcklig omfattning. För tillfället är det av vikt att in-
            rikta åtgärderna på att förhindra fortsatt minskning av antalet
            mjölkpro- ducenter i områden som äro mest lämpade för mjölkproduktion.
            Det gäl- ler särskilt skogsbygderna, där mjölkproduktionen av
            gammalt varit den förnämsta inkomstkällan för jordbruket.
          </p>
          <pb facs="riksdagen-motions-pdf/data/1949/mot_1949__ak__217/mot_1949__ak__217-002.pdf"/>
          <p>
            12 Motioner i Andra kammaren, nr 217.
          </p>
          <p>
            I dessa områden äro jordbrukens åkerareal mestadels ganska liten
            och följaktligen mjölkleveranserna för varje producent rätt små.
            Därtill kom- mer att gårdarna ligga glest och spridda över ett
            som regel stort område. Detta medför dels att frakten av mjölken
            till mejeri blir förhållandevis hög och dels att många producenter
            själva måste forsla sin mjölk ned till mjölkbillinjen. Den avsides
            boende leverantören får här utföra ett många gånger tidskrävande
            arbete beroende på avståndet från gården till kör- linjen utan
            ersättning. Särskilt under den bråda tiden innebär detta arbete
            ett kännbart avbräck. Det framstår därför som angeläget att på
            något sätt kompensera mjölkproducenter, som bo på längre avstånd
            från körlinjerna, om man vill att dessa skola fortsätta producera
            mjölk. Det är ett fak- tum att redan nu många upphört med mjölkproduktionen,
            därför att de tröttnat på att morgon och kväll köra kanske både
            två och tre km till mjölkbryggan. Och den utvecklingen kommer
            att fortsätta om ingenting göres för att åstadkomma en förbättring.
            En utväg, som säkerligen skulle få goda verkningar, vore att införa
            frakt- bidrag till här nämnda mjölkproducenter. Man skulle kunna
            tänka sig att av statsmedel utginge fraktbidrag så snart avståndet
            överstiger 500 meter från gården till körlinjen med förslagsvis
            0,5 öre per kg. levererad mjölk och att bidraget vid större avstånd
            stege med 0,1 öre för varje ytterligare 100 meter. Vid ett avstånd
            av 600 meter skulle fraktbidraget bli 0,6 öre, vid 700 meter 0,7
            öre 0. s. v. Det är givetvis inte möjligt att på detta sta- dium
            närmare angiva hur denna verksamhet bör organiseras men det torde
            vara lämpligt att Mejeriernas riksförening och de olika mejerierna
            finge sköta utbetalningen av de statliga fraktbidragen. Någon
            ny organisation bör således inte byggas upp för ändamålet. Med
            stöd av det anförda hemställes, att riksdagen ville besluta att
            hos Kungl. Maj:t begära utredning om införande av statligt fraktbidrag
            till mjölk- producenter i enlighet med vad i motionen föreslagits
            samt att begärda utredning måtte företagas av den nyligen till-
            satta småbruksutredningen.
          </p>
          <p>
            Stockholm den 22 januari 1949.
          </p>
          <p>
            Karl Andersson i Björkäng.
          </p>
        </div>
      </div>
    </body>
  </text>
</TEI>
