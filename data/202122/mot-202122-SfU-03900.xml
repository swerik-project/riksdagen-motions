<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-03900">
  <teiHeader>
    <fileDesc>
      <titleStmt>
        <title>Utgiftsområde 8 Migration</title>
        <author corresp="i-7H4PDcMCMUzP6iinK28TBh">av Jonas Andersson i Skellefteå m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3900 av Jonas Andersson i Skellefteå m.fl. (SD)</title>
          <idno type="rdwebb">H9023900</idno>
          <rs type="number">3900</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9023900/text</ref>
          <ref type="dokument_url_html">http://data.riksdagen.se/dokument/H9023900</ref>
          <ref type="dokumentstatus_url_xml">http://data.riksdagen.se/dokumentstatus/H9023900</ref>
          <ref type="docx">http://data.riksdagen.se/fil/A4607694-33CD-443A-993B-8134AC378FE6</ref>
          <ref type="pdf">http://data.riksdagen.se/fil/D5212E63-08E1-4CC4-B61C-B29926EC792D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NQdzy7ZGdXjkPPJnF6DBkC" type="signed"/>
        <correspContext corresp="i-NQdzy7ZGdXjkPPJnF6DBkC">
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-7kMwWwsvroqyq6YMriXZN7" type="submitted">
          <date when="2021-10-05"/>
          <time when="14:35:15"/>
        </correspAction>
        <correspAction xml:id="i-MKaQTaLDEBuDjZP9rbXRdE" type="reviewed">
          <date when="2021-10-05"/>
          <time when="21:54:45"/>
        </correspAction>
        <correspAction xml:id="i-G2qasRgc6R7DTN2LcSktJ1" type="referred">
          <date when="2021-10-14"/>
        </correspAction>
        <correspAction xml:id="i-W43CnL7KM7tFyrALBZC7GA" type="assigned">
          <date when="2022-03-23"/>
          <time when="12:21:28"/>
        </correspAction>
        <correspContext corresp="i-W43CnL7KM7tFyrALBZC7GA">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-BjJnsQ1bdMZFv1qZMSrsyV" type="behandlas_i"/>
        <correspContext corresp="i-BjJnsQ1bdMZFv1qZMSrsyV">
          <ref type="uppgift">2021/22:SfU4</ref>
          <ref type="ref_dok_id">H901SfU4</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU4</ref>
          <ref type="ref_dok_titel">Utgiftsområde 8 Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TJfScPT57AXe2ELNU7bcbV" type="motHeader">
        <div xml:id="i-J5tfhonGeYiQYQmNtNhk1u" type="motTitle">
          Motion till riksdagen 2021/22:3900 av Jonas Andersson i Skellefteå
          m.fl. (SD) Utgiftsområde 8 Migration
        </div>
      </div>
      <div xml:id="i-83DxHTHJdyqvdnCbwEBFkP" type="motBody">
        <div xml:id="i-4iroct1ScTctofZGAGBLEY" type="motProposal" subtype="förslag">
          <head xml:id="i-THMeHQyEDXfYZYdv2axctn">
            Förslag till riksdagsbeslut
          </head>
          <list xml:id="i-Khrsy1FUsHkMMnVJnaachJ">
            <item xml:id="i-TKS3HbAuc3yTsT2aX5rzuv" sortKey="Yrkande 1">
              Riksdagen anvisar anslagen för 2022 inom utgiftsområde 8 Migration
              enligt förslaget i tabell 1 i motionen.
            </item>
          </list>
        </div>
        <div xml:id="i-BRPRkQWm4SHixyC5dpaRzZ" type="motContent">
          <head xml:id="i-LDpjqTm1efocdXXkXm4sjh" type="h1">
            Motivering
          </head>
          <head xml:id="i-DxEK8mCiYibGzYwwWgLWjh" type="h2">
            Bakgrund
          </head>
          <p xml:id="i-GGxhqNveWktqjCVauWBYgA">
            Under decennier har svensk migrationspolitik präglats av brist
            på ansvarstagande, förståelse och långsiktighet. Politiska beslut
            har fattats utan ordentliga konsekvensanalyser, i strid mot det
            uppdrag som egentligen finns. I stället har fromma förhoppningar
            och naivitet tillåtits vara vägledande då regelverk och mottagningssystem
            utformats. Samtidigt har Migrationsverkets bedömningar i sin tur
            präglats av eskalerande otydlighet, godtycke och svag kontroll,
            inte sällan kopplat till brister i den politiska styrningen.
          </p>
          <p xml:id="i-15vj1btbGnsmR76dLY1fxf">
            Detta har på många sätt lett till en ohållbar situation. Under
            2010-talet har vi sett en dramatisk ökning vad gäller asylsökande,
            trots att Sverige inte utgör närområde till någon krishärd. Kulmen
            kom under 2015 och föranledde den tillfälliga lag som gällt sedan
            juli 2016, som juli 2019 förlängdes i uppluckrad form, och slutligen
            ersattes i juli 2021 av en mer generös permanent lagstiftning.
            Trots upprepade löften om ”Europas lägstanivåer” har väldigt lite
            hänt i praktiken. Migrationsverkets prognos för 2021–2024 talar
            om ytterligare 230 000 asyl- och anhörigärenden som skall hanteras
            under en fyraårsperiod, volymmässigt alltså mer än Lund och Västerås
            tillsammans.
          </p>
          <p xml:id="i-bMq9DAGXxgYuSPtmVt5Lo">
            Anhöriginvandringen i sig har fortsatt utgjort nästan hälften
            av all invandring till Sverige, till stor del utan att några krav
            ställts gällande försörjning. Även i de fall det ställts försörjningskrav
            är dessa lågt satta; många som anhöriginvandrar påbörjar sitt
            liv i Sverige i fattigdom och utanförskap.
          </p>
          <p xml:id="i-BKyu6jQekcZdFTkmfRVgYG">
            Även i fall som rör studerande och arbetskraftsinvandrare har
            det förekommit stora problem. Antalet beviljade uppehållstillstånd
            i dessa grupper har visserligen legat på en relativt konstant
            nivå, men bristerna i systemen har dock öppnat upp för oseriösa
            anställningar och arbetsgivare, liksom opportunism kring studier.
            Svartarbetet har blivit allt vanligare, och skuggsamhället växer.
            Samtidigt har det återkommande rapporterats om toppstudenter och
            högkvalificerad arbetskraft med spetskompetens som drabbats av
            orimligt strikta tolkningar av dåligt skrivna lagar.
          </p>
          <p xml:id="i-LuPrxJYwTzmQpaY9rGpoSc">
            Den stora migrationen till Sverige har inneburit stora påfrestningar
            på samhället i stort och särskilt kommunernas ekonomiska situation.
            Kombinationen av väl tilltagna bidragssystem och svagt ställda
            självförsörjningskrav har resulterat i höga kostnader och en kraftig
            belastning av de offentliga finanserna. Både socialt och ekonomiskt
            är samhället segregerat, med bristande tillit såväl mellan individer
            som till systemen.
          </p>
          <p xml:id="i-DwQHemQ7G2irg5zghCuzKg">
            Den parlamentariska Migrationskommittén arbetade under ett år
            för att lägga fram en ny, hållbar migrationspolitik för Sverige.
            Under sommaren 2020 kollapsade dock förhandlingarna mellan partierna,
            och slutbetänkandet i september samma år blev till en urvattnad
            kompromiss. De ändringar i lag som regeringen sedermera införde
            innebar i praktiken ett slut på den ansats till striktare lagstiftning
            som inleddes 2015, och innebar bland annat den mest generösa humanitära
            skyddsgrunden i vår historia. Det är tydligt att det alltjämt
            saknas en krisinsikt bland de etablerade partierna. Sverigedemokraterna
            vill ta vår tids största utmaning på allvar. Vart försök till
            lösning måste utgå från skärpta krav, och drastiskt minskad invandring.
          </p>
          <head xml:id="i-YTNUE2cMZ2eV9ZttgReyBE" type="h2">
            Politikens inriktning
          </head>
          <p xml:id="i-2FhzGjGLUrYM432fyaogtj">
            Sverigedemokraterna vill vända utvecklingen och ge Sverige en
            fungerande och ansvarstagande migrationspolitik, utan kostsamma
            bidragssatsningar och fruktlösa integrationsprojekt. Migrationen
            skall inte längre vara föremål för dygdsignalering eller missriktad
            idealism, utan klart och tydligt utgå från Sveriges intressen.
          </p>
          <p xml:id="i-7aEoL5cuN13DDgvAxKohDZ">
            I enlighet med FN:s flyktingkonvention utgår Sverigedemokraternas
            flyktingpolitik från principen att en människa på flykt skall
            få skydd, och vår bestämda uppfattning är att det för att minimera
            lidande och förenkla skyddsprocessen bör ske i det första säkra
            land som kan nås. Sverigedemokraterna anser således att Sverige
            bör verka för en human flyktingpolitik som prioriterar de svagaste
            och mest utsatta grupperna i närområden där de akuta skyddsbehoven
            är som störst, vilket huvudsakligen hanteras under utgiftsområde
            7.
          </p>
          <p xml:id="i-PGuHrwuajRStZTEbBk1ErU">
            En förutsättning för detta är ett omedelbart avvecklande av den
            politik som gynnar dem som har fysisk styrka, ekonomi och kontakter
            att ta sig till Sverige. Målsättningen måste vara att antalet
            asylsökande från länder utan geografisk närhet till Sverige går
            mot noll. En positiv sidoeffekt av denna omställning till tidig
            och nära hjälp blir att den svenska staten och våra kommuner får
            en chans till återhämtning.
          </p>
          <p xml:id="i-C5dM8KbhfVWUnPzLxhuJ7B">
            Det gäller nu att snabbt beta av balanserna i asylsystemet och
            öka takten på beslutsfattande och domstolsprövningar. Asylprocessen
            skall snarare ta veckor än år att genomföra, förläggas i särskilda
            transitcenter, medan kommunerna skall få ökat självbestämmande
            i mottagandet av asylsökande. EU-rättens alla möjligheter till
            ökade kontroller och påskyndade asylförfaranden skall användas.
          </p>
          <p xml:id="i-61Xo3mZg9EMzaQdj3e3Ws7">
            Inom anhöriginvandringen skall försörjningskrav skärpas och breddas,
            så att alla så många utlänningar som möjligt enligt internationell
            rätt omfattas av dem. Ingen skall längre kunna flytta till Sverige
            efter kärleken, och redan vid ankomsten befinna sig i fattigdom
            och utanförskap. Kontroller skall också förbättras, med fokus
            på vandel, och att förebygga våld i relationer.
          </p>
          <p xml:id="i-TkQeKrtCFqX7tzLPryXZct">
            Arbetskraftsinvandringen skall reformeras, med fokus på Sveriges
            behov, svenska villkor, och gagn för det svenska samhället snarare
            än belastning. Vidare skall kontroller och särskilt olika former
            av digitala system förbättras, för att snabba på processerna,
            och göra att fusk och missförhållanden upptäcks snabbare. Slutligen
            måste kompetensutvisningarna få ett slut, och båda villkor och
            rättigheter för arbetskraftsinvandrare förbättras, så att Sverige
            blir ett attraktivt land för internationell spjutspetskompetens.
          </p>
          <p xml:id="i-Kj4UKNg8SJUUdAA2CZHuQf">
            Arbetet mot att städa upp efter de gångna decenniernas migrationskris
            kräver omfattande reformer. Samhället måste på allvar ta upp striden
            mot den illegala migrationen, inklusive utlänningar som vägrar
            lämna vårt land efter beslut i domstol. Skuggsamhället måste bekämpas,
            illegalt arbete beivras, utländska brottslingar utvisas, samarbetsavtal
            med tredjeländer komma på plats, och den starka rättsstaten återställas.
            Möjligheten till samarbete, samverkan och öppenhet mellan myndigheter,
            när det gäller information och uppgifter om utlänningars vistelse
            i Sverige, måste stärkas.
          </p>
          <p xml:id="i-NGKvtxGd2aG7pNQqSqRCf5">
            Som helhet skall regelverken gällande migration vara tydliga
            för alla som planerar att komma till Sverige. Oavsett om det gäller
            asyl-, anhörig-, arbetskrafts- eller studieinvandring skall villkor
            för vistelsen vara tydliga redan vid gränspassage. Ökat individuellt
            ansvar vid anhöriginvandring är en självklarhet, gällande sådant
            som bostad, försörjning och försäkringar.
          </p>
          <p xml:id="i-B12cBt96paWWzcCE5KFVtP">
            För en långsiktigt hållbar migrationspolitik krävs en stark nationalstat
            med välfungerande institutioner och respekt för landets gränser.
            En återupprättad tillit till samhällskontraktet kräver ett stärkt
            medborgarskap med tydlighet rörande såväl rättigheter som skyldigheter
            för alla som vistas på svensk mark. Dagens låga eller obefintliga
            krav för att upptagas till medborgare är inte acceptabelt. Samtidigt
            har en halv miljon utlänningar redan upptagits till medborgare
            det gångna decenniet, och takten ökar. Av detta skäl skall ett
            moratorium för medborgarskapsärenden snarast införas, under vilket
            sådana ärenden inte får handläggas. Detta skall gälla till dess
            en ny medborgarskapslag finns på plats.
          </p>
          <p xml:id="i-AgbkWSgwUnkQi4Dc2T2i9B">
            Målet med Sverigedemokraternas migrationspolitik är en kontrollerad
            och hanterbar invandring, där utlänningar som söker sig till landet
            förväntas göra rätt för sig och är villiga att anpassa sig till
            Sverige. Med en sverigedemokratisk migrationspolitik kommer viktiga
            steg att tas för att åtgärda den situation som råder i dag, samt
            för att lägga grunden för en ansvarsfull politik som är långsiktigt
            hållbar.
          </p>
          <head xml:id="i-Vqezt9c2AJYWtpvpQxD5Rx" type="h2">
            Sverigedemokraternas satsningar
          </head>
          <head xml:id="i-HQ6mgwuohvNAo9rdKWiwcm" type="h3">
            Minskade kostnader för asylprövning
          </head>
          <p xml:id="i-8zYRGEq2JfnS3Rwer42KCV">
            Resultatet av sverigedemokratisk politik, både inom migration
            och i andra delar av samhället, kan redan under 2022 antas leda
            till minskade flöden av asylsökande till Sverige. Antalet asylsökande
            som återtar sin ansökan kan även det väntas öka, liksom antalet
            tidigare skyddsbehövande som väljer att återvända hem i stället
            för att ansöka om förlängning av uppehållstillstånd på grund av
            skydd.
          </p>
          <p xml:id="i-5vBMk2YSt3Bm8LFuTYF4JT">
            Följden av det minskade trycket på Migrationsverkets asylprövningsenheter
            blir minskade ärendemängder, och att gamla balanser kan avarbetas.
            Givet verkets prognoser över produktivitet och tillgängliga resurser,
            är det troligt att balanserna av förstagångsärenden utraderas
            till hösten 2022, varefter balanserna av förlängningsärenden i
            stort sett avarbetas till årets slut.
          </p>
          <p xml:id="i-XVpfvCP8eRcC7KJ4J78H4E">
            Tilläggas bör att förlängningsärenden är avsevärt mycket lättare,
            och därmed billigare i tid och resurser, att avgöra än förstagångsärenden.
            Givet att antalet balanserna avarbetas, och antalet nya asylsökande
            minskar mycket drastiskt, kommer det därmed uppstå en överkapacitet
            av asylprövningsresurser, som därmed till stor del kan avvecklas
            under år 2023.
          </p>
          <head xml:id="i-KFsoDjFaepmYV26BXQ2YbG" type="h3">
            Satsning på migrationsdomstolarna
          </head>
          <p xml:id="i-To4yHASvZwJqnZkwPvKMc">
            Den allra största delen av alla asylbeslut, och en stor del av
            övriga migrationsbeslut, överklagas efter avslag till migrationsdomstolarna.
            En avarbetning av balanserna hos Migrationsverket beräknas därmed
            föranleda ökad belastning för domstolsväsendet.
          </p>
          <p xml:id="i-YDgLQetwbfkjiXpKR7eFqq">
            Migrationsverket och Domstolsverket har tidigare uttryckt att
            regeringens besparingskrav fått negativa konsekvenser för ärendehandläggningen.
            Kompetens personal har sagts upp, antalet avgjorda ärenden har
            inte ökat som det borde, och handläggningstiderna har återigen
            ökat. Senast i vårbudgeten 2020 sköt regeringen därför till resurser
            till migrationsdomstolsväsendet. Migrationsverket och Domstolsverket
            har dock sedan dess återigen uttryckt ett behov av ökat anslag
            för domstolsverksamheten.
          </p>
          <p xml:id="i-XWuoeQKFBwah469KTWLeiL">
            Det kan i sammanhanget nämnas att redan i dagsläget väntar uppemot
            en fjärdedel av alla inskrivna hos Migrationsverket på beslut
            i överklagandeärende. I längden skulle således kostnaderna för
            mottagningssystemet med råge överskrida de eventuella besparingar
            som gjorts inom domstolsväsendet, vilket Migrationsverket och
            Domstolsverket påtalat vid flera tillfällen.
          </p>
          <p xml:id="i-G6iiz2UUL3w2PkBQQYyfPt">
            I regeringens nuvarande budgetförslag har domstolarna visserligen
            beviljats viss kompensation, men fortfarande finns ett underskott
            sett till det aviserade behovet. Sverigedemokraterna föreslår
            därför ett tillskott för att garantera att domstolarna får alla
            förutsättningar för att genomföra en ordentlig insats och avarbeta
            ingående balanser. Efter 2022 minskar anslaget dock i takt med
            det minskande antalet överprövningsärenden.
          </p>
          <head xml:id="i-4UUipGGCREWbKemAEzc7Ep" type="h3">
            Minskade kostnader för mottagningen inom 1:1
          </head>
          <p xml:id="i-CmbziphoDxcpGJb6VuJCkg">
            Med minskade asylflöden, och snabb avarbetning både hos domstolarna
            och hos Migrationsverket, kommer antalet inskrivna i Migrationsverkets
            mottagningssystem minska redan under 2022, för att nästan helt
            försvinna till början av 2023. Därmed uppstår en arbetsbrist,
            och antalet medarbetare kan minska drastiskt. Detta fortsätter
            den trend av minskade personalresurser för detta ändamål som pågått
            sedan 2017, och möjliggör omfattande besparingar.
          </p>
          <p xml:id="i-QhVFspJfEAE6oaMuwG7XYB">
            Sverigedemokraterna föreslår dock vissa reformer av mottagningssystemet,
            främst genom införandet av transitcenter där asylsökande bor och
            vistas medan deras ärenden handläggs. Detta skulle drastiskt öka
            styckkostnaderna för mottagningen inom ramen för anslag 1:1, främst
            genom ett ökat behov av personal. Givet minskade flöden till Sverige
            minskar de totala kostnaderna för mottagningen likväl.
          </p>
          <head xml:id="i-V67Bm74tbRxXJgQQuHKG6y" type="h3">
            Minskade kostnader för mottagningen inom 1:2
          </head>
          <p xml:id="i-6qmxnGsbSi628VWd5t4mt7">
            Utöver minskade kostnader för mottagningen inom ramen för anslag
            1:1, föreslår Sverigedemokraterna flera åtgärder som leder till
            ökad effektivitet och sparsamhet i mottagningssystemen, med billigare
            lösningar, ökade krav på självförsörjning samt vissa begränsningar
            i välfärdsutbudet till asylsökande. Införandet av transitcentret
            i synnerhet kommer leda till skalfördelar och ökad kostnadskontroll.
            Detta leder i sin tur till ännu större besparingar.
          </p>
          <head xml:id="i-T88BQ9oFvz4XAeRaviPP58" type="h3">
            Fler verkställda utresor
          </head>
          <p xml:id="i-XynP952gGncAp5voWhwcRr">
            Utöver drastiskt minskade inflöden av asylsökande förväntas Sverigedemokraternas
            politik också leda till fler definitiva avslagsbeslut. Dessutom
            läggs stort fokus på att försvåra möjligheten att leva utan tillstånd
            i landet. Hela det offentliga skall kraftsamla för att krossa
            skuggsamhället, och den kriminalitet och det utanförskap som följer
            med detta. Livstids utvisning blir också det normala straffet
            för grova brott begångna av utlänningar. Detta får sammantaget
            följden att betydligt fler personer bedöms lämna landet än tidigare,
            både av fri vilja och med tvång. Särskilda avtal med tredjeländer
            skall också leda till drastiskt ökade möjligheter att verkställa
            utvisningar. Sverigedemokraterna skjuter därför till resurser
            för att i högre utsträckning möjliggöra detta.
          </p>
          <head xml:id="i-6XsH7wJLvydryaxq5fq7h7" type="h3">
            Fler förvarsplatser
          </head>
          <p xml:id="i-71qbW5qp34EVj1ATJPdgj1">
            Ett led i arbetet med att omöjliggöra för personer att vistas
            illegalt i landet, i synnerhet då dessa personer kan antas utgöra
            en säkerhetsrisk, är utökade möjligheter till förvars-tagande,
            något som i dag begränsas av såväl regelverk som resurser och
            de faktiska förvarsplatserna. Trots att läget varit på detta sätt
            under flera år har regeringen endast genomfört blygsamma satsningar
            på området. Politiken har också helt saknat ett lång-siktigt perspektiv,
            med följden att ansvariga myndigheter haft svårt att planera inför
            framtiden.
          </p>
          <p xml:id="i-PV4NJvG24iMgc634kGkkNi">
            Över tid har Migrationsverket kunnat öka antalet förvarsplatser,
            till omkring 520, med förbehåll för en tillfällig neddragning
            på grund av coronapandemin. Regeringen har dock inga ambitioner
            att öka antalet ytterligare. Sverigedemokraterna anser i stället
            att utvidgningen måste fortsätta, och rentav accelerera. Även
            om betydligt fler verkställda utresor förväntas ske med Sverigedemokraternas
            politik, beräknas behovet av förvarsplatser öka och kvarstå på
            en hög nivå de kommande åren. Sverigedemokraterna föreslår därför
            att målet bör vara 1 000 förvarsplatser år 2023.
          </p>
          <p xml:id="i-R6nVvoMQx7mv1GRAs7keEh">
            Samtidigt konstaterar vi att kostnaderna för förvaren tillåtits
            skjuta i höjden på senare år, utan att någon större kvalitetshöjning
            har identifierats. Sverigedemokraternas budgetförslag förutsätter
            därmed att Migrationsverket får till stånd utökningen av antalet
            förvarsplatser samtidigt som driftskostnaden per plats återgår
            till lägre nivåer.
          </p>
          <head xml:id="i-5sLaJ7AN7ET2UxZi9dDdRj" type="h3">
            Utvecklat stöd till återvandring
          </head>
          <p xml:id="i-U8cFrFtqBk7owSgtdLsm4f">
            För Sverigedemokraterna är det en självklarhet att all ansvarsfull
            flyktinghjälp också måste möjliggöra en säker och trygg återvandring
            för den som så önskar. Redan i dag erbjuder Sverige ett visst
            återvandringsstöd, men det används i liten skala och är förhållandevis
            begränsat. Med vår politik ges Migrationsverket ett tydligt uppdrag
            att arbeta mer aktivt med återvandringsverksamhet.
          </p>
          <p xml:id="i-Vyw35D1KYEx6ZFsR8SEpSD">
            Utöver dagens stöd, i utbyggd skala, ingår också proaktivt arbete
            såsom informations- och utbildningsinsatser samt arbete med att
            utreda behov av och förbereda återuppbyggnadssatsningar av särskild
            vikt för återvandring. Därmed övertas och utvecklas delar av den
            verksamhet som i dag ryms inom anslaget 1:3 Migrationspolitiska
            åtgärder.
          </p>
          <p xml:id="i-VHXsbHQXe9C8Twrx5oC8bC">
            Vidare omfördelas 800 miljoner kronor från generell biståndsverksamhet
            till ett nytt och specifikt anslag i utgiftsområde 7, Internationellt
            bistånd, med särskilt fokus på biståndsverksamhet kopplat till
            återvandring. Häri ingår just återuppbyggnad av hemländer, men
            också återvandringsstöd, för att ge återvändande möjlighet att
            kunna återintegreras i hemlandet och därmed bidra till hemlandets
            tillväxt. Satsningen skall särskilt ses i ljuset av slutet av
            konflikten i Syrien, och det ökande antalet återvandrande dit
            från andra länder.
          </p>
          <head xml:id="i-PoEgZgzEmpyUArvibyjusM" type="h3">
            Minskade kostnader för vidarebosättning
          </head>
          <p xml:id="i-UxCEnnKANREwKS8WFVtHcZ">
            I enlighet med Sverigedemokraternas förslag skall vidarebosättning
            i Sverige bestämmas utifrån den kapacitet som Sveriges kommuner
            anser sig kunna ha. Vidarebosättning skall inte kunna ske om inte
            kommunerna är villiga därtill. Därutöver skall regeringen årligen
            fastslå en högsta kvot för vidarebosättningen, som skall gälla
            hela riket, och skall utgå från en helhetssyn för vad samhället
            och statsbudgeten klarar av. Inledningsvis bör denna kvot bestämmas
            till noll, till dess att samhällets förmåga att integrera nödställda,
            och erbjuda dem rimliga framtidsutsikter, förbättrats.
          </p>
          <head xml:id="i-E9xrqmcqXwFkryPE1PhW3" type="h3">
            Minskade kostnader för tillståndsprövningen
          </head>
          <p xml:id="i-2T4QyJ8TQPcAZ1pXekfchv">
            Precis som asylflödena väntas minska till följd av Sverigedemokraternas
            politik väntas också anhöriginvandringen och arbetskraftsinvandringen
            minska, i synnerhet som en följd av skärpta försörjningskrav.
            Även om olika fördröjningseffekter och äldre lagstiftning leder
            till minskad effekt, är det sannolikt att antalet nya anknytningsärenden
            och arbetsmarknadsärenden minskar redan under 2022, och än mer
            2023. Detta gäller i mindre grad även förlängningsärenden. Följden
            blir, precis som för asylverksamheten, att tillståndsprövningsenheterna
            med tiden drabbas av överkapacitet, vilket möjliggör avveckling
            och stora besparingar.
          </p>
          <head xml:id="i-5R4KctVJbSJ9UiWqupjkEX" type="h3">
            Minskade kostnader för medborgarskap
          </head>
          <p xml:id="i-YB2FXVEiWBF3E46bCpqV5y">
            Sverigedemokraternas förslag om ett moratorium för beviljandet
            av medborgarskap leder i ett slag till att prövningsverksamheten
            i detta ärendeområde blir överflödig. När moratoriet upphör, om
            ett antal år, kommer det återigen finnas behov av prövningsresurser,
            men i och med förändrad lagstiftning är det sannolikt att behovet
            av prövningsresurser ändå kommer vara avsevärt mindre än de rekordvolymer
            som Migrationsverket i dag registrerar.
          </p>
          <head xml:id="i-k8wXaE9qLp23XdVzPg9cV" type="h3">
            Viss omställning av Migrationsverket
          </head>
          <p xml:id="i-TQhQvZPigsYTpNFnmfLfRJ">
            Till följd av de stora förändringar och besparingar som följer
            av allt det ovannämnda uppstår ett visst generellt omställningsbehov
            för Migrationsverket. Här inbegrips även vissa nya satsningar
            på bättre kontroll och öppenhet, både gentemot allmänheten, regeringen,
            och andra myndigheter. Detta medför givetvis ett behov av resurser,
            vilket innebär att besparingarna inte kan räknas in i sin helhet
            redan 2022, utan först senare. Utöver den anslagsminskning som
            sker då politiken når fullt genomslag avseende balanser sker alltså
            en viss minskning år 2023–2024 till följd av att Migrationsverkets
            verksamhet stabiliseras.
          </p>
          <head xml:id="i-BDSviVXt51hKSnAhDbQgtK" type="h2">
            Budgetförslag
          </head>
          <p xml:id="i-3jiYCC4h5EXNnnjXFN4MiG">
            Tabell 1. Anslagsförslag 2022 för utgiftsområde 8 Migration
          </p>
          <p xml:id="i-JBz5nu4fzMMwjTnPgYxJ3f">
            Tusental kronor
          </p>
          <table xml:id="i-KkdTSuvrApMv77C1ZM1hKC">
            <row xml:id="i-2stYHnkoVkSvSygBjmwFMs" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-U4t9QHGKF5AVbCrohM5Cms">
              <cell>
                1:1
              </cell>
              <cell>
                Migrationsverket
              </cell>
              <cell>
                4 233 098
              </cell>
              <cell>
                −116 000
              </cell>
            </row>
            <row xml:id="i-7mRH3yxkjcXiNQW8DFuX92">
              <cell>
                1:2
              </cell>
              <cell>
                Ersättningar och bostadskostnader
              </cell>
              <cell>
                2 190 000
              </cell>
              <cell>
                −1 095 000
              </cell>
            </row>
            <row xml:id="i-9dssYQGS47WVgp9SEPFmh5">
              <cell>
                1:3
              </cell>
              <cell>
                Migrationspolitiska åtgärder
              </cell>
              <cell>
                123 013
              </cell>
              <cell>
                −123 013
              </cell>
            </row>
            <row xml:id="i-3LdYJTn1yP2aw3ixSfyZKn">
              <cell>
                1:4
              </cell>
              <cell>
                Domstolsprövning i utlänningsmål
              </cell>
              <cell>
                720 015
              </cell>
              <cell>
                20 000
              </cell>
            </row>
            <row xml:id="i-PiTt25jhukSAeYEWpS8oo6">
              <cell>
                1:5
              </cell>
              <cell>
                Rättsliga biträden m.m. vid domstolsprövning i utlänningsmål
              </cell>
              <cell>
                204 800
              </cell>
              <cell>
                −48 000
              </cell>
            </row>
            <row xml:id="i-JPrFKoZAT2rCFRKiF8voKd">
              <cell>
                1:6
              </cell>
              <cell>
                Offentligt biträde i utlänningsärenden
              </cell>
              <cell>
                249 786
              </cell>
              <cell>
                −71 000
              </cell>
            </row>
            <row xml:id="i-9no5pabr25C9nGWZjpgoDy">
              <cell>
                1:7
              </cell>
              <cell>
                Utresor för avvisade och utvisade
              </cell>
              <cell>
                327 202
              </cell>
              <cell>
                196 000
              </cell>
            </row>
            <row xml:id="i-UZS7HwUwPdxiCePhoLeaPR">
              <cell>
                1:8
              </cell>
              <cell>
                Från EU-budgeten finansierade insatser för asylsökande och flyktingar
              </cell>
              <cell>
                408 450
              </cell>
              <cell>
                ±0
              </cell>
            </row>
            <row xml:id="i-GrCVxe57rJ5ju4bbwGBekR">
              <cell>
                Summa
              </cell>
              <cell>
                8 456 364
              </cell>
              <cell>
                −1 237 013
              </cell>
            </row>
            <row xml:id="i-5KgEnX9H3jAuMRLhK1FVTk"/>
          </table>
          <head xml:id="i-CmvQZrefPqvuANma6T5fxr" type="h3">
            1:1 Migrationsverket
          </head>
          <table xml:id="i-SktDz5BJXj8Ak2AorTfJpr">
            <row xml:id="i-PWR6C8Ts7ziuDKfAoHpgqh" style="label">
              <cell>
                Förslag 2022
              </cell>
              <cell>
                Beräknat 2023
              </cell>
              <cell>
                Beräknat 2024
              </cell>
            </row>
            <row xml:id="i-VMrgkJWWUFByu2b8PyadbK">
              <cell>
                Avvikelse från regeringen
              </cell>
              <cell>
                -116 000
              </cell>
              <cell>
                -1 351 000
              </cell>
              <cell>
                -1 699 000
              </cell>
            </row>
          </table>
          <p xml:id="i-HNbp8cqpfcMu5otp6JbFHB">
            Migrationsverket tillförs resurser för omställning samt till
            återvändandeverksamhet, samtidigt som besparingar under samma
            år leder till en total sänkning av anslaget. Anslaget minskar
            än mer 2023 och 2024, i takt med att Sverigedemokraternas förslag
            leder till avarbetade balanser och färre nya ansökningar. 210
            miljoner kronor tillförs för en särskild satsning hos Migrationsverket
            med syfte att få till stånd driften av fler förvarsplatser. Beräkningen
            utgår från Migrationsverkets prognos från juli 2021, men även
            de uppgifter som förekommer i exempelvis Migrationsverkets årsredovisning
            2019, och Migrationsverkets rapport till Justitiedepartementet
            från april 2019 om behovet av förvarsplatser.
          </p>
          <head xml:id="i-Hjt1FPd5rpchNVmDx9HcDs" type="h3">
            1:2 Ersättningar och bostadskostnader
          </head>
          <table xml:id="i-AYEN6g6AVijciY5cA3qUSK">
            <row xml:id="i-D6t348g29vACM8C2eMdvNa" style="label">
              <cell>
                Förslag 2022
              </cell>
              <cell>
                Beräknat 2023
              </cell>
              <cell>
                Beräknat 2024
              </cell>
            </row>
            <row xml:id="i-HHwBWhTfN5oDZhLLwn3zTs">
              <cell>
                Avvikelse från regeringen
              </cell>
              <cell>
                -1 095 000
              </cell>
              <cell>
                -1 500 000
              </cell>
              <cell>
                -2 050 000
              </cell>
            </row>
          </table>
          <p xml:id="i-WmLyG3zS2GG22Rs2fg1z9P">
            Anslaget sänks kraftigt i takt med att Sverigedemokraternas förslag
            på migrations- och välfärdsområdet minskar antalet inskrivna i
            Migrationsverkets mottagningssystem.
          </p>
          <head xml:id="i-4jSnDwPhGfRiwiFew76cXY" type="h3">
            1:3 Migrationspolitiska åtgärder
          </head>
          <table xml:id="i-VpKLX6tbWXc8fxKmRoPMwb">
            <row xml:id="i-2aQzH8jeWzDvGpiT1oDL9H" style="label">
              <cell>
                Förslag 2022
              </cell>
              <cell>
                Beräknat 2023
              </cell>
              <cell>
                Beräknat 2024
              </cell>
            </row>
            <row xml:id="i-GC7pFZT5DuQpBVSS7w5cnN">
              <cell>
                Avvikelse från regeringen
              </cell>
              <cell>
                -123 000
              </cell>
              <cell>
                -123 000
              </cell>
              <cell>
                -114 000
              </cell>
            </row>
          </table>
          <p xml:id="i-NGtdw3MUwLKmDiLyPV4Aor">
            Anslaget dras in i sin helhet, och resurserna, såväl som ändamålet,
            omfördelas till anslaget 1:1 samt anslaget 2:1 nedan.
          </p>
          <head xml:id="i-NvptG9DDXZnPDRpMkqwJvT" type="h3">
            1:4 Domstolsprövning i utlänningsärenden
          </head>
          <table xml:id="i-EvZ3psgoJW1uakZg6pwLQk">
            <row xml:id="i-XotL5NX6WPyLvYh3ZNt7jv" style="label">
              <cell>
                Förslag 2022
              </cell>
              <cell>
                Beräknat 2023
              </cell>
              <cell>
                Beräknat 2024
              </cell>
            </row>
            <row xml:id="i-HQCTptVnmnpZFwZN1DRk2V">
              <cell>
                Avvikelse från regeringen
              </cell>
              <cell>
                20 000
              </cell>
              <cell>
                -204 000
              </cell>
              <cell>
                -420 000
              </cell>
            </row>
          </table>
          <p xml:id="i-NFsxrDPEa551HY9V5RMWHD">
            Anslaget anpassas för 2022 till Migrationsverkets och Domstolsverkets
            behov, så som uttryckt i Migrationsverkets juliprognos 2021. Därefter
            sänks anslaget i viss mån år 2023, och i större år 2024.
          </p>
          <head xml:id="i-6jr4stNr4Up319M3ZJ8TaC" type="h3">
            1:5 Rättsliga biträden m.m. vid domstolsprövning i utlänningsmål
          </head>
          <table xml:id="i-NNMMRkA1zx5TLvjpUwhhnS">
            <row xml:id="i-VGcvCVBFgdLSU8AfjqUEfd" style="label">
              <cell>
                Förslag 2022
              </cell>
              <cell>
                Beräknat 2023
              </cell>
              <cell>
                Beräknat 2024
              </cell>
            </row>
            <row xml:id="i-WryWqzaAGR39y4CBneW2mt">
              <cell>
                Avvikelse från regeringen
              </cell>
              <cell>
                -48 000
              </cell>
              <cell>
                -96 000
              </cell>
              <cell>
                -141 000
              </cell>
            </row>
          </table>
          <p xml:id="i-P7VQY5Ew6y1ZxSqgCgdb5G">
            Anslaget anpassas för 2021 till Migrationsverkets och Domstolsverkets
            behov, så som uttryckt i Migrationsverkets juliprognos 2021. Därefter
            sänks anslaget i viss mån år 2023, och i större år 2024.
          </p>
          <head xml:id="i-CvBJxjnayqLmULiGQoi185" type="h3">
            1:6 Offentligt biträde i utlänningsärenden
          </head>
          <table xml:id="i-8sjpZSzHDF3Pwn6v4DDXdG">
            <row xml:id="i-KDuHr5DT98qnpWigLFe55P" style="label">
              <cell>
                Förslag 2022
              </cell>
              <cell>
                Beräknat 2023
              </cell>
              <cell>
                Beräknat 2024
              </cell>
            </row>
            <row xml:id="i-MSBnZnhEHkyLPuLMSvSo7E">
              <cell>
                Avvikelse från regeringen
              </cell>
              <cell>
                -71 000
              </cell>
              <cell>
                -106 000
              </cell>
              <cell>
                -192 000
              </cell>
            </row>
          </table>
          <p xml:id="i-QBWUpEvKyytdaXtj98K4Qa">
            Anslaget anpassas för 2021 till Migrationsverkets och Domstolsverkets
            behov, så som uttryckt i Migrationsverkets juliprognos 2021. Därefter
            sänks anslaget i viss mån år 2022, och i större år 2024.
          </p>
          <head xml:id="i-TddyK6qM1z6dvuaxXEQawU" type="h3">
            1:7 Utresor för avvisade och utvisade
          </head>
          <table xml:id="i-7ue9Eu9UYmsrEP2PNDaGbp">
            <row xml:id="i-AifiMLrA1aHrPiXgByRmkG" style="label">
              <cell>
                Förslag 2022
              </cell>
              <cell>
                Beräknat 2023
              </cell>
              <cell>
                Beräknat 2024
              </cell>
            </row>
            <row xml:id="i-WP5i9vqUDmZGBAaeJfZkRQ">
              <cell>
                Avvikelse från regeringen
              </cell>
              <cell>
                196 000
              </cell>
              <cell>
                279 000
              </cell>
              <cell>
                289 000
              </cell>
            </row>
          </table>
          <p xml:id="i-Do6r3Um6fuwuNUKsMzEiV1">
            Anslaget höjs över regeringens nivå under samtliga år, för att
            täcka ett ökat behov då fler utresor verkställs.
          </p>
        </div>
        <div xml:id="i-7EmMzUxqsDszAfgDAdarF3" type="signatureBlock">
          <list xml:id="i-Cq5nfnP6aofVwU76g1cwg3">
            <item xml:id="i-VR93ZMLiyz3zrctB77BbAf" type="signature">
              Jonas Andersson i Skellefteå (SD)
            </item>
            <item xml:id="i-QGBqvyYDhWgobnLegRkq7M" type="signature">
              Julia Kronlid (SD)
            </item>
            <item xml:id="i-2AFtQ75jB7BmrQku3nFtAz" type="signature">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
