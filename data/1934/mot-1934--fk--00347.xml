<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1934--fk--00347">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__fk__347/mot_1934__fk__347-001.pdf"/>
      <fw xml:id="i-CggKXQx1Pw36D7g1S2HpSu">
        Motioner i Första kammaren, Nr 347. 23
      </fw>
      <div xml:id="i-DRAqYKRMRKTMnb9JmS9iK7" type="motHeader">
        <div xml:id="i-Qu43zpMp7Bx95BcZWoozwW" type="motTitle"/>
        <div xml:id="i-UeFJQa7XMNo9f7ZZ9Hbe8k" type="motSubmissionInfo"/>
      </div>
      <div xml:id="i-MDfyAdCJ4aSZzJKhbMpia8" type="motBody">
        <div xml:id="i-EvvihcvTg2unQNVL4LjWNT">
          <p xml:id="i-QqFhAPmrVnfMuxMfk5LH29">
            Nr 347.
          </p>
          <p xml:id="i-9q11DgBJo68mtSrHhkDBCt">
            Av herrar Granath och Petrén, i anledning av Kungl. Maj:ts pro-
            position angående rätt till tjänstepension för tjänstemän, tillhörande
            den civila statsförvaltningen, och för arbetare i statens tjänst.
          </p>
          <p xml:id="i-3UtaMXVZ8P7zW5NhUZMmWg">
            I proposition nr 222 har Kungl. Maj:t till riksdagen framkommit
            med förslag angående rätt till tjänstepension för tjänstemän tillhörande
            den civila statsförvaltningen. Nämnda regeringsförslag innehåller
            bl. a. förslag om nedsättning av nu gällande pensionsåldrar. Sålunda
            föreslås densamma för tjänstemännen i 1—12 lönegraderna till 60
            år. En stor del av dessa befattningshavare har enligt nu gällande
            bestämmelser en fastställd pensionsålder av 65 och 67 år. Visserligen
            har en stor del av ifrågavarande tjänstemän genom sina organisationer
            begärt att pensionsåldern måtte fastställas till 60 år, men detta
            har dock i allmänhet skett i samband med framställningar om reglering
            av pensionerna. Då dessa, särskilt för tjänstemännen i de lägre
            lönegraderna och för dem, vilka äro stationerade å de dyrare orterna,
            äro så knappt tillmätta, att de icke förslå till täckandet av
            utgifterna för en nödtorftig försörjning, är det förklarligt att
            regeringsförslaget om tidigare pensionering, utan att pensionsbeloppen
            samtidigt bliva föremål för reglering, av en hel del befattningshavare
            i 60-årsåldern mottagits med mindre tillfredsställelse. Då emellertid
            regeringsförslaget är avsett att i viss utsträckning råda bot
            mot ungdomsarbetslösheten, måste givetvis de lägre statstjänarna
            taga hänsyn till denna omständighet. Men då en övergång redan
            den 1 juli 1935 till en pensionsålder av 60 år måste drabba de
            tjänstemän synnerligen hårt, vilka helt oförberedda tvingas lämna
            sina tjänster och som samtidigt skulle bliva nödsakade leva under
            svåra eko- nomiska omständigheter på grund av åtagna ekonomiska
            förbindelser, minderåriga barns uppfostran m. m., borde det vara
            en enkel gärd av rättvisa att riksdagen beslöt antaga en övergångsbestämmelse
            i pensions- lagen. Denna skulle utmynna i att de tjänstemän, vilka
            under tiden intill den 30 juni 1937 skulle bliva pliktiga avgå,
            skulle, därest icke dessför- innan den för dem enligt nu gällande
            bestämmelser fastställda pensions- åldern uppnåtts, kunna av vederbörande
            verks styrelse efter därom av befattningshavaren gjord framställning
            och under förutsättning att öm- mande omständigheter föreligga
            medgivas anstånd med avskedet intill nämnda dag. För den kvinnliga
            ekonomipersonalen vid statens anstalter för vård av sinnessjuka
            innehåller propositionen vidare förslag om att den nu fast- ställda
            pensionsåldern skulle höjas med 5 levnadsår, i samband varmed
          </p>
          <pb facs="riksdagen-motions-pdf/data/1934/mot_1934__fk__347/mot_1934__fk__347-002.pdf"/>
          <fw xml:id="i-Jk7XwU3Sp9iHLngJH3WhVT">
            24 Motioner i Första kammaren, Nr 347.
          </fw>
          <p xml:id="i-SBdDYW7nqAhM79Nhz4tgFG">
            även antalet erforderliga tjänsteår skulle ökas med fem. Denna
            personal uppgår till närmare 600 befattningshavare, och synes
            den föreslagna åt- gärden vara ägnad att verka i rakt motsatt
            riktning till vad som med propositionen åsyftas, nämligen att
            skapa arbetstillfällen för yngre per- soner. När därtill kommer
            att arbetet i kök, tvätt, städning och servering, som åvilar denna
            personal, fordrar rörlighet och god kroppskonstitution, icke minst
            i anledning av den rationalisering och därav föranledd indrag-
            ning av personal, som i stor utsträckning förekommit, synes det
            mindre välbetänkt att förlänga tjänstetiden för dessa befattningshavare.
            Vidare föreslås i propositionen att nuvarande pensionsavgifter
            skola utbytas mot pensionsavdrag, en anordning som även föreslagits
            av 1930 års pensionssakkunniga. Dessa föreslogo dock denna åtgärd
            i samband med förslag om dyrtidstilläggens inarbetande i löne-
            och pensionsbeloppen. Då i propositionen föreslås införandet av
            pensionsavdrag utan samband med frågan om dyrtidstilläggens avveckling,
            så innebär detta en minsk- ning av de totala löneförmånerna för
            befattningshavarna med belopp som i propositionen angives variera
            mellan 12 och 36 kronor per år och be- fattningshavare. Några
            mera bärande skäl för denna åtgärd synas icke föreligga, varför
            nuvarande system med pensionsavgifter torde böra bibe- hållas.
            I anslutning till vad sålunda anförts hemställes,
          </p>
          <p xml:id="i-HFGwAYBkXH9ToVTAd2DeNZ">
            att riksdagen, med bifall till Kungl. Maj:ts propo- sition nr
            222 måtte besluta att de tjänstemän, vilka under tiden intill
            30 juni 1937 skola bliva pliktiga avgå med pension, må kunna,
            därest ömmande skäl härför föreligga, medgivas anstånd med avskedet
            intill denna dag efter därom till vederbörande myndighet ingiven
            framställning, dock att sådant anstånd icke må medgivas för tid
            utöver den enligt nuvarande be- stämmelser gällande pensionsåldern;
            att pensionsåldern för den kvinnliga ekonomiperso- nalen vid statens
            anstalter för vård av sinnessjuka fastställes till 55 år, samt
            antalet för dem erforderliga tjänsteår bibehålles vid nu fastställda
            25 år; samt att nuvarande ordning med pensionsavgifters inbe-
            talande bibehålles oförändrad.
          </p>
          <p xml:id="i-2eCVN2MKbkid9JbM5ZBXQ8" type="date">
            Stockholm den 5 april 1934.
          </p>
          <div xml:id="i-USA8WXLspjcQD42nJAPjMp" type="signatureBlock">
            <p xml:id="i-K47iw3GSBCQLbMNDpbiGfb" who="i-FCMnpjWTxQ3MKDCVHqbnHZ" type="signature">
              P. Granath
            </p>
            <p xml:id="i-GHjngBAF4aX7jgPnASM3uD" who="i-QEr7rAqv2FNkn4mL3eSmVp" type="signature">
              Alfred Petrén
            </p>
          </div>
        </div>
      </div>
    </body>
  </text>
</TEI>
