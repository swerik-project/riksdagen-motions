<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00671">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__671/mot_1964__ak__671-001.pdf"/>
      <fw xml:id="i-Xy9kNt5wYSNbisfEL1QmeD">
        10 Motioner i Andra kammaren, nr 671 år 1964
      </fw>
      <div xml:id="i-Nht8RqqgBAZf3a8zDFMu16" type="motHeader">
        <div xml:id="i-JQvfR53yytxbSeo22s7rH2" type="motTitle"/>
        <div xml:id="i-GzbHAQ5ZT6fg4oeYCWSQnW" type="motSubmissionInfo"/>
      </div>
      <div xml:id="i-YHgBwcJxb69w7EsHGdtRxa" type="motBody">
        <div xml:id="i-F1fekjjotMN82iTupBZsnt">
          <p xml:id="i-VRVC36GWnK3DopJvE5ibpq">
            Nr 671
          </p>
          <p xml:id="i-F2ch3b4LFbD6yKxHca4jPD" type="titleString">
            Av herrar Antonsson och Larsson i Borrby, om stimulans av det
            personliga sparandet.
          </p>
          <p xml:id="i-SrMK3RNoBfJVUeiQ1XrA2B">
            (Lika lydande med motion nr 567 i Första kammaren)
          </p>
          <p xml:id="i-MwfzWJxwtsQDZ1Hg4p2aLm">
            Sparande är en förutsättning för ekonomisk tillväxt. Endast genom
            att dagens generation avstår från att konsumera en del av vad
            som produce- ras kan vi vidmakthålla och förbättra produktionsapparaten.
            En viktig del i totalsparandet är det personliga sparandet. Det
            måste an- ses utomordentligt angeläget att det personliga sparandet
            ökas. Förutom de samhällsekonomiska effekterna bidrar ett ökat
            personligt sparande till ökad trygghet och oberoende för den enskilde
            individen. Den enskilde får därige- nom en större valfrihet. Samhället
            har också insett vikten av att det personliga sparandet främ-
            jas. Enligt vår mening har dock de hittills vidtagna åtgärderna
            för att sti- mulera småsparandet varit alltför begränsade. Nuvarande
            sparfrämjande åtgärder är i hög grad inriktade på att stimulera
            vissa former av sparande, främst banksparande och försäkringssparande.
            I alltför hög utsträckning har också hittills tillkomna sparstimulerande
            åtgärder haft former som yt- terst grundar sig på spararnas intresse
            av lotterivinster. Om de sparstimu- lerande åtgärderna skall bidra
            till en viss ekonomisk fostran är detta enligt vår mening ingen
            särskilt lämplig form. Vi anser det befogat att man inom vissa
            gränser genom sparstimulerande åtgärder stimulerar allt personligt
            sparande, d. v. s. i princip varje förbätt- ring av nettoförmögenheten
            under en viss tidsperiod. En grundläggande princip bör härvid
            vara att den enskilde skall ha full frihet att välja spar- mål
            och former för sparandet samt därvid oavsett mål och form åtnjuta
            premiering. I en reservation till utredningen om sparstimulerande
            åtgärder har framlagts ett förslag till sparstimulanssystem som
            skulle premiera alla former av sparande, såsom banktillgodohavanden,
            minskning av låne- skulder, ökning av tillgodohavanden i form
            av obligationer, aktier, andelar och andra fordringar samt investeringar
            i rörelse, jordbruk och annan fas- tighet. Premieringen skulle
            inte gälla överföringar från ett slags tillgodoha- vanden till
            ett annat utan endast nettoförbättringar. Det skulle således vara
            det reella nysparandet, som skulle premieras. Enligt vår mening
            kvarstår ett rättvisekrav att alla former av nysparande premieras
            lika. Möjligheter att konstatera och beräkna om ett reellt nyspa-
          </p>
          <pb facs="riksdagen-motions-pdf/data/1964/mot_1964__ak__671/mot_1964__ak__671-002.pdf"/>
          <fw xml:id="i-AwQwsovh8MeNokvC8h7WRd">
            Motioner i Andra kammaren, nr 671 år 1964 11
          </fw>
          <p xml:id="i-2hauy4gnZ23dujaro2tizV">
            rande ägt rum kan skapas genom en s. k. kontantredovisning. Ett
            sådant system tillämpas redan av taxeringsmyndigheterna i viss
            utsträckning för undersökning i kontrollerande syfte av förmögenhetsförändringar
            hos skatt- skyldiga. Det merarbete, som kan åsamkas taxeringsmyndigheterna
            vid ett generellt förfarande, bör därför inte överdrivas. Systemet
            måste tillmätas stor tillförlitlighet. De uppgifter som erfordras
            för kontantsammanställning- en är erforderliga redan för upprättande
            av självdeklarationen. Metoden bör således inte heller medföra
            några svårigheter av betydenhet för den en- skilde. Premien bör
            enligt vårt förmenande vara proportionell i förhållande till sparandet
            och åtnjutas i form av avdrag på skattens slutbelopp. I fråga
            om premiens storlek blir valet av procentsats beroende av premiens
            konstruk- tion i övrigt. En nivå om 7—12 procent för ett sparbelopp
            om högst 1000 kronor per år för ensamstående och högst 2 000 kronor
            för två makar till- sammans samt högst 800 kronor för barn under
            16 år anser vi fortfarande vara rimlig. Premiens storlek bör inte
            bindas för längre tid framåt utan skall kunna anpassas efter konjunkturläget.
            I syfte att omöjliggöra s. k. vartannatårssparande bör föreskrivas
            att högsta nettoförmögenhet under en viss period — exempelvis
            sistlidna femårsperiod — skall överskridas innan premie får åtnjutas,
            Det är också möjligt att för att öka den spar- stimulerande effekten
            föreskriva ett visst grundsparande innan premie får åtnjutas.
            Därvid bör hänsyn tas till försörjningsförmåga och sparförmåga.
            I fråga om amorteringssparande kan en som normal betecknad amortering
            undantagas. Det ligger i sakens natur att en översyn av detta
            förslag och en avvägning i detaljerna är erforderlig innan förslaget
            blir föremål för erforderliga lag- stiftningsåtgärder. Denna bör
            bedrivas med största skyndsamhet. Vid de fortsatta övervägandena
            rörande dessa spörsmål bör givetvis också en lämp- lig samordning
            eftersträvas med redan existerande premieringsformer. Med hänvisning
            till det ovan anförda hemställes, att riksdagen i skrivelse till
            Kungl. Maj:t måtte anhålla om utredning och förslag till riksdagen
            rörande stimulans av det personliga nysparandet av reell karaktär,
            i enlighet med vad i motionen har anförts.
          </p>
          <p xml:id="i-KqVWeHTPgvACiJAZ5fiWYQ" type="date">
            Stockholm den 26 januari 1964
          </p>
          <div xml:id="i-JtCLRz6Gg3c1MdwPnmNEZw" type="signatureBlock">
            <list xml:id="i-7L7fhQuvcmr5JbBt66iM5M">
              <item xml:id="i-88KaM2VCHNMS28pHJ7Fr8k" who="unknown" type="signature">
                Johannes Antonsson Einar Larsson
              </item>
            </list>
          </div>
          <p xml:id="i-Mszyfq5AynmKNoFZHjHACr">
            i Borrby
          </p>
        </div>
      </div>
    </body>
  </text>
</TEI>
