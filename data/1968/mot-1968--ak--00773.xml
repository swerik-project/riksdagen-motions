<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__773/mot_1968__ak__773-001.pdf"/>
      <fw xml:id="i-3yciUoBkFL6yCiYG3vzE4v">
        2 Motioner i Andra kammaren, nr 773 år 1968
      </fw>
      <div type="motHeader" xml:id="i-KZBTFo8hMXUg9PnhqCNccg">
        <div type="motTitle" xml:id="i-3KUpp1drBrT69CxJnhWubq"/>
        <div type="motSubmissionInfo" xml:id="i-Ed2tUsASKdRhdkfAoPmHw7"/>
      </div>
      <div type="motBody" xml:id="i-QEGApZewSGdLVZmk32QZfY">
        <div xml:id="i-Kk8vu4yo1zVcrrpEGYLUpt">
          <p xml:id="i-9kHvD12SXFpddwQzdi7c6h">
            Nr 773
          </p>
          <p xml:id="i-4iVbtp3P7CteMoPVGKESeF">
            Av herr Lothigius m. fl., om statliga åtgärder för att öka exporten.
            (Lika lydande med motion nr 622 i Första kammaren)
          </p>
          <p xml:id="i-XY8h58iUbxp7F76u2LxSXP">
            Exporten har alltid utgjort en betydelsefull faktor i den svenska
            ekonomin. För år 1967 beräknas exporten uppgå till över 23 miljarder
            kronor. Antalet män- niskor som för sitt uppehälle är direkt beroende
            av exportnäringarna är mycket stort. För att främja en hög utvecklingstakt
            inom landet och möjliggöra en väl- ståndshöjning för den enskilda
            människan är det nödvändigt att våra exportan- strängningar är
            tillfredsställande med avseende på såväl kvalitet som effektivitet.
            Det kan också med skäl sägas att det svenska näringslivet på grund
            av de ständiga kostnadsökningarna fått ägna huvuddelen av sitt
            arbete åt rationalisering och pro- duktförbättring. Tid och pengar
            har därför saknats för erforderliga enskilda och samordnade aktiviteter
            på marknadsföringens område. Vi har i viss utsträckning blivit
            vana att kunna sälja våra varor på kvalitet. Därigenom har vi
            tidigare otvivelaktigt haft ett visst försprång, men det är inte
            längre samma goda marknadsföringsargument då vissa länder med
            lägre tillverk- ningskostnader är på väg att inhämta försprånget.
            På det internationella området har händelser inträffat som förvisso
            ej befrämjar våra exportmöjligheter. Flera länder, däribland några
            av våra största handels- partners, beslöt förra året att devalvera
            sina valutor. Förenta staterna vidtog vid årsskiftet åtgärder
            för att minska underskottet i sin betalningsbalans, bl. a. genom
            att minska amerikanska företags investeringar i Europa. Vidare
            misslyckades Sve- riges andra försök att komma innanför EEC:s
            tullmurar. I den position Sverige i dag befinner sig är det med
            tanke på framtiden nödvändigt med intensiva export- ansträngningar
            på nya marknader och för nya produkter. Samtidigt måste erövrade
            exportpositioner konsolideras. Det är alldeles klart att marknadsföring
            och Sverige-reklam till vissa delar hör ihop. Aktiviteter som
            på ett objektivt och tilltalande sätt »säljer&gt; vårt land har ofta
            visat sig ge utslag i ökade försäljningssiffror för olika näringsgrenar.
            Det kan också med visst fog påstås att svensken ofta överdimensionerar
            det lilla landet Sverige i internationella sammanhang. Det är
            alltför få människor utom- lands som har en någorlunda klar och
            riktig uppfattning om oss svenskar och vårt land. Ofta vet man
            över huvud taget ingenting mer än läget och namnet. En nega- tiv
            faktor torde vara det förhållandet, att de uppgifter, som via
            tidningspress och och film sprids i utlandet om Sveriges brottslighet,
            narkotikaproblem och den för
          </p>
          <pb facs="riksdagen-motions-pdf/data/1968/mot_1968__ak__773/mot_1968__ak__773-002.pdf"/>
          <fw xml:id="i-QUEPDXAWkzwQMz6zrDenyd">
            Motioner i Andra kammaren, nr 773 år 1968 3
          </fw>
          <p xml:id="i-WjetDehUCqsfg4rsFdBpDy">
            vissa nationer chockerande oblygheten, blir mera kända än de
            positiva drag som finns i vårt samhälle. Vi har därvidlag ett
            marknadsmotstånd av psykologisk art att övervinna. I årets petita
            har ökade medel ställts till Kollegiet för Sverigeinformations
            för- fogande liksom en blygsam uppjustering skett för Sveriges
            Radios utlandsverk- samhet. De medel som ställts till dessa institutioners
            förfogande synes ha använts effektivt. Man kan emellertid inte
            påstå att dessa organs aktiviteter förmår genom- bryta de vallar
            av motstånd och felaktiga åsikter som omger vårt land. I brist
            på medel får man ofta ägna sig åt engagemang, bildligt talat,
            av typen »knäbyxor och folkdanslåtar». När det gäller Sveriges
            Radio och TV:s användning i sälj- och marknadsförings- kampanjer
            torde vi ligga mycket långt efter t. ex. det lilla landet Holland.
            Radio Nederland är ett med våra ögon mätt mycket stort företag
            med resurser som vida överstiger motsvarande i Sverige. Enbart
            i Nordamerika utnyttjar Radio Nederland mer än dubbelt så många
            radio- och TV-stationer som Sverige. Programmen är mycket påkostade.
            Vidare kan nämnas att programmaterialet sändes med kurirpost till
            ambassaderna i eleganta förpackningar och med ytterst aktuellt
            material. Denna distributionsväg används ej i Sverige. Effekterna
            av de holländska programmen följs till skillnad från de svenska
            kontinuerligt upp med olika undersökningar. Vår egen sändaranläggning
            för utlandet i Hörby är gammalmodig och kräver att byten av frekvenser
            sker mekaniskt. I Norge har man betydligt bättre och mo- dernare
            utrustning. Förhållandet att vi ännu inte använder radio och TV
            i vårt eget land för reklam får inte inverka på vårt utnyttjande
            av utlandets möjligheter på detta område när det gäller att sälja
            vårt land och dess produkter. Vi måste utnyttja dessa möjligheter
            att på nya och attraktiva sätt försöka nå de många konsumenterna
            i utlandet. Sam- hället kan här stå till tjänst som serviceorgan
            åt svenskt näringsliv. Mot bakgrund av detta framstår det som
            synnerligen angeläget att med välpla- nerade och effektiva insatser
            stimulera exporten. Detta kan göras på flera sätt, bl. a. genom
            förstärkning av handelskammar- och handelssekreterarorganisationerna
            i utlandet och utbyggnad av Sverige-informationen. Ytterligare
            en metod, som synes oss väl ägnad att stimulera exporten, är att
            öka de aktiviteter som sammanfattas under benämningen samverkan
            vid export, vilket innebär att flera företag från en eller flera
            branscher gemensamt deltar i olika projekt, t. ex. utställningar,
            reklamkampanjer och marknadsundersökningar. Genom sådan samverkan
            kan företag, som ej har resurser att självständigt genom- föra
            större exportfrämjande projekt, få denna möjlighet. Vikten av
            samverkan vid export blir betydelsefullare för allt fler företag
            då vår exportproduktion i allt större utsträckning kommer från
            mindre och medelstora företag. Denna typ av företag har i högre
            grad än de traditionella stora export- företagen behov av det
            stöd som den statliga exportfrämjande verksamheten kan ge. Denna
            expanderande grupp av exportföretag producerar i stor utsträckning
            konsumtionsvaror, vilket medför ett ökat behov av ofta mycket
            kostsamma mark- nadsundersökningar.
          </p>
          <pb facs="riksdagen-motions-pdf/data/1968/mot_1968__ak__773/mot_1968__ak__773-003.pdf"/>
          <fw xml:id="i-RzyLcBX9FpD6D3bnfEbuhU">
            4 Motioner i Andra kammaren, nr 773 år 1968
          </fw>
          <p xml:id="i-8NTaLGRVFu9xAcqWFEUnV4">
            Genom samverkan får många företag möjlighet att ta del av marknadsunder-
            sökningar samtidigt som avsevärda kostnadsbesparingar kan göras
            och visst dubbel- arbete elimineras. Motsvarande fördelar uppnås
            vid samverkan mellan större företag. I detta sammanhang bör våra
            grannländers insatser uppmärksammas. »Finn Finnland»-kampanjen
            har haft ekonomiska resurser till sitt förfogande, som långt överskrider
            vad man kunnat anskaffa för motsvarande svenska aktiviteter. Danmark
            planerar att under 1968 genomföra en kampanj i Storbritannien,
            vilken beräknas kosta omkring 4 miljoner kronor. År 1967 beslöt
            det danska folketingets finans- udvalg om en ökning av anslaget
            »exportfremmende foranstaltninger» från 7,5 milj. danska kronor
            till 10 milj. kronor. Under 1966 användes enbart för reklam i
            ut- landet för danska jordbruksprodukter inte mindre än 64 milj.
            danska kronor, vilka härrörde från lantbrukets dispositionsfond
            och från exportavgifter. Om vi i vårt land använde motsvarande
            belopp, dvs. ställda i relation till våra exportgrenars betydelse,
            skulle det bli avsevärda belopp. Det är enligt vår mening angeläget
            att svenska staten i större utsträckning än hittills stimulerar
            samarbete i fråga om exportförsäljning i synnerhet beträffande
            mindre och medelstora företag. Med stöd av vad ovan anförts hemställes,
            att riksdagen i skrivelse till Kungl. Maj:t måtte hemställa att
            en utredning snarast tillsättes med uppdrag att med beaktande
            av vad ovan anförts undersöka på vilket sätt staten bör med- verka
            till att förbättra exportmöjligheterna för det svenska nä- ringslivet.
          </p>
          <p xml:id="i-M7a7GAWj41KNQRAzNhf5jE">
            Stockholm den 26 januari 1968
          </p>
          <p xml:id="i-PigtqGgTe2tS7ajVARd6CB">
            Carl-Wilh. Lothigius (h) Folke Björkman (h) Hans Nordgren (h)
            Ove Nordstrandh (h) Per Petersson (h)
          </p>
        </div>
      </div>
    </body>
  </text>
</TEI>
