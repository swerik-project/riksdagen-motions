<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-03330">
  <teiHeader>
    <fileDesc>
      <titleStmt>
        <title>Kurdistans självbestämmanderätt</title>
        <author corresp="i-548HUVvKe8n48M3pQmFeUC">av Amineh Kakabaveh (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3330 av Amineh Kakabaveh (V)</title>
          <idno type="rdwebb">H5023330</idno>
          <rs type="number">3330</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5023330/text</ref>
          <ref type="dokument_url_html">http://data.riksdagen.se/dokument/H5023330</ref>
          <ref type="dokumentstatus_url_xml">http://data.riksdagen.se/dokumentstatus/H5023330</ref>
          <ref type="docx">http://data.riksdagen.se/fil/8B969902-C988-40DE-868A-B6BD0E3DBC45</ref>
          <ref type="pdf">http://data.riksdagen.se/fil/6F95747A-E774-49C4-AEBD-516211B18CD6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FBqQYgufPFjzk3Q1tuyfY1" type="signed"/>
        <correspContext corresp="i-FBqQYgufPFjzk3Q1tuyfY1">
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction xml:id="i-8xnFFmNWsE7yBTTp7dkJ9G" type="submitted">
          <date when="2017-10-05"/>
          <time when="12:30:13"/>
        </correspAction>
        <correspAction xml:id="i-MN8cyBPoJdr7yMD5UYmyka" type="reviewed">
          <date when="2017-10-05"/>
          <time when="13:27:43"/>
        </correspAction>
        <correspAction xml:id="i-Hsjgxpiqf8ew1grvr9d1Nf" type="referred">
          <date when="2017-10-13"/>
        </correspAction>
        <correspAction xml:id="i-QTcw9JTx6gVgpPPpbojbgr" type="assigned">
          <date when="2018-11-22"/>
          <time when="13:17:26"/>
        </correspAction>
        <correspContext corresp="i-QTcw9JTx6gVgpPPpbojbgr">
          <ref type="assignedTo">Utrikesutskottet</ref>
        </correspContext>
        <correspAction xml:id="i-5tz5CZzACb8FqiQp8uzgbS" type="behandlas_i"/>
        <correspContext corresp="i-5tz5CZzACb8FqiQp8uzgbS">
          <ref type="uppgift">2017/18:UU8</ref>
          <ref type="ref_dok_id">H501UU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU8</ref>
          <ref type="ref_dok_titel">Sveriges samlade politik för internationell civil och militär krishantering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HGBX2zvwZwmPqwVaTpamMQ" type="behandlas_i"/>
        <correspContext corresp="i-HGBX2zvwZwmPqwVaTpamMQ">
          <ref type="uppgift">2017/18:UU14</ref>
          <ref type="ref_dok_id">H501UU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU14</ref>
          <ref type="ref_dok_titel">Mellanöstern och Nordafrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-D33oaZtysWnWaXhUBSrTHt" type="behandlas_i"/>
        <correspContext corresp="i-D33oaZtysWnWaXhUBSrTHt">
          <ref type="uppgift">2017/18:NU11</ref>
          <ref type="ref_dok_id">H501NU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU11</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7wc9o2366QnNiESNRsrndt" type="motHeader">
        <div xml:id="i-8eYQDJh83X5DoJBFMEj429" type="motTitle">
          Motion till riksdagen 2017/18:3330 av Amineh Kakabaveh (V) Kurdistans
          självbestämmanderätt
        </div>
      </div>
      <div xml:id="i-72KABsZoU1WVvZfLkTvcnn" type="motBody">
        <div xml:id="i-JNZTaXg9NdnBn5CVByTzaR" type="motProposal" subtype="förslag">
          <head xml:id="i-DwAx4DGYNLhfGyo7uDhG27">
            Förslag till riksdagsbeslut
          </head>
          <list xml:id="i-TwbTZ9sF2TGj9Aiwokori2" style="ol">
            <item xml:id="i-EcQGcspR7mTpEFVncEXqQ5">
              Riksdagen ställer sig bakom det som anförs i motionen om att
              Sverige bör understödja de strävanden till ett demokratiskt styre
              som finns i provinsen Rojava, vilka kan tjäna som modell för ett
              framtida demokratiskt Syrien, och tillkännager detta för regeringen.
            </item>
            <item xml:id="i-P8MpVSmzL4UFW5V6oxYWf8">
              Riksdagen ställer sig bakom det som anförs i motionen om att
              Sverige särskilt bör inrikta sig på att stödja kvinnornas strävanden
              i en demokratisk utveckling i Rojavaprovinsen och tillkännager
              detta för regeringen.
            </item>
            <item xml:id="i-McA4LcfEPozALXcUAcRCCi">
              Riksdagen ställer sig bakom det som anförs i motionen om att
              Sverige ytterligare bör skärpa sin kritik mot den turkiska regeringen
              för dess brott mot demokratins principer och bristande respekt
              för mänskliga rättigheter, särskilt gällande kurderna, och tillkännager
              detta för regeringen.
            </item>
            <item xml:id="i-5mLtMZHEvnNiPUVyFM2N7W">
              Riksdagen ställer sig bakom det som anförs i motionen om att
              Sverige i internationella sammanhang bör agera för att förhindra
              att den kurdiska befolkningen och andra folkgrupper i Turkiet,
              såsom armenier, aleviter, assyrier, zaza m.fl., utses till syndabockar
              och paria för att dölja AKP-regeringens oförmåga att medverka
              till fred genom att ge kurderna och andra folkgrupper deras rättigheter,
              och detta tillkännager riksdagen för regeringen.
            </item>
            <item xml:id="i-Q43s53X4bU1w8CAxnZniMP">
              Riksdagen ställer sig bakom det som anförs i motionen om att
              Sverige bör kräva att den turkiska regeringen häver det undantagstillstånd
              som den infört och som hårt drabbar den kurdiska befolkningen
              samt friger alla politiska fångar inklusive såväl regeringskritiska
              journalister som inspärrade oppositionella parlamentariker och
              partiledarna för HDP, och detta tillkännager riksdagen för regeringen.
            </item>
            <item xml:id="i-7W2dkDik1bqXdXdjXW4y44">
              Riksdagen ställer sig bakom det som anförs i motionen om att
              Sverige inom EU bör verka för att fredssamtal inleds mellan den
              turkiska regeringen och PKK och tillkännager detta för regeringen.
            </item>
            <item xml:id="i-4PDyahXmECK3Yxom4okKK5">
              Riksdagen ställer sig bakom det som anförs i motionen om att
              Sverige i enlighet med folkrättens principer kraftfullt bör värna
              en ny kurdisk stat om en sådan bildas och hävda dess rätt att
              existera, och detta tillkännager riksdagen för regeringen.
            </item>
            <item xml:id="i-93hMMXQnfpNHNdJGv7jAEB">
              Riksdagen ställer sig bakom det som anförs i motionen om att
              Sverige i sina kontakter med Kurdistan Irak bör verka för att
              rättsstatens principer respekteras och att den politiska makten
              i Kurdistan Irak tydligt skiljs från den dömande makten, och detta
              tillkännager riksdagen för regeringen.
            </item>
            <item xml:id="i-3ErqnpvR9AzPGDa6dBSp3c">
              Riksdagen ställer sig bakom det som anförs i motionen om att
              Sverige om en kurdisk stat i Kurdistan Irak bildas i sin biståndsverksamhet
              och andra sammanhang stöder det kurdiska folket i dess strävan
              att skapa en stat med ett folkligt och demokratiskt styrelseskick,
              och detta tillkännager riksdagen för regeringen.
            </item>
            <item xml:id="i-NRjvCNWne5ZQgHYqkpLH3W">
              Riksdagen ställer sig bakom det som anförs i motionen om stöd
              till byggandet av självständiga fackliga och folkliga organisationer
              så att det civila stärks, och detta tillkännager riksdagen för
              regeringen.
            </item>
            <item xml:id="i-54ZoXsD4yEX9Z3oDnbuHQj">
              Riksdagen ställer sig bakom det som anförs i motionen om att
              kvinnornas ställning i ovannämnda skapande av folkliga organisationer
              beaktas och tillkännager detta för regeringen.
            </item>
            <item xml:id="i-GdSDWxCpB2FNfj4BrfjwA3">
              Riksdagen ställer sig bakom det som anförs i motionen om att
              Sverige kraftfullt bör understödja de krafter inom befolkningen
              i Kurdistans alla fyra delar (Bashor, Bakur, Rojhalat och Rojava)
              som kämpar för kvinnors rättigheter och mot traditionellt betingade
              patriarkala strukturer som innebär inskränkningar av kvinnors
              rättigheter, i vilka – liksom i många andra länder i regionen
              – hedersförtrycket utgör en väsentlig del, och detta tillkännager
              riksdagen för regeringen.
            </item>
            <item xml:id="i-U2wFyoY49MBZkg3bomtVwk">
              Riksdagen ställer sig bakom det som anförs i motionen om att
              den svenska regeringen i sina kontakter med den iranska regimen
              ständigt bör kräva att den iranska regimen upphör med förföljelserna
              av politiskt oppositionella och med avrättningarna av kurdiska
              regimmotståndare, och detta tillkännager riksdagen för regeringen.
            </item>
            <item xml:id="i-26QvMDZ54TAZMfNcvvmgXL">
              Riksdagen ställer sig bakom det som anförs i motionen om att
              en mycket strikt uppförandekod ska gälla för de svenska företag
              som avser att investera i Iran, vilken innebär att företagen respekterar
              mänskliga rättigheter inberäknat rättigheter för de anställda
              vid de svenska företagen att förhandla med arbetsgivaren om löner
              och arbetsvillkor i enlighet med ILO:s kärnkonventioner, och detta
              tillkännager riksdagen för regeringen.
            </item>
            <item xml:id="i-E37qB2eiiaNtYUAMJyAT3o">
              Riksdagen ställer sig bakom det som anförs i motionen om att
              den svenska regeringen bör verka för att svenska företag som vill
              investera i Iran gör det i de eftersatta kurdiska områdena så
              att arbetstillfällen skapas där, och detta tillkännager riksdagen
              för regeringen.
            </item>
            <item xml:id="i-KAfJVM8mkWXZ2pjG2iwfZL">
              Riksdagen ställer sig bakom det som anförs i motionen om att
              det kurdiska folket och andra minoriteter i Kurdistan Iran får
              sina rättmätiga kulturella, demokratiska och mänskliga fri- och
              rättigheter förverkligade, och detta tillkännager riksdagen för
              regeringen.
            </item>
          </list>
        </div>
        <div xml:id="i-CbrqopWL2r4xhssmUddWJC" type="motContent">
          <head xml:id="i-Wfu7XYqv2cvMoea6Ax4E4o" type="h1">
            Kurdistan – ett styckat land
          </head>
          <p xml:id="i-DnJpjQ6THRMG1a5txvfkBi">
            Kurderna är den största nationen i världen som inte har en egen
            stat. I de länder där de lever är de på flera sätt diskriminerade
            av den statsmakten när det gäller kulturella, mänskliga och demokratiska
            rättigheter.
          </p>
          <p xml:id="i-16MsgijeeCjSrm1Av4L8fo">
            Det område i Mellanöstern där kurderna lever uppdelades efter
            Ottomanska rikets fall efter första världskriget av kolonialmakterna
            i tre delar som senare kom att tillhöra fyra olika statsbildningar
            – Turkiet, Irak, Iran och Syrien.
          </p>
          <p xml:id="i-7YutgDyruebYR6m3Gf1khE">
            Kurderna har i de statsbildningar som skapats av koloniala och
            imperialistiska makter varit ett diskriminerat och förföljt folk,
            trots att internationella rättsinstanser vid flera tillfällen
            i olika sammanhang tillerkänt kurderna nationell självbestämmanderätt.
          </p>
          <p xml:id="i-NafJMG9JC7Y8GspsyD3xJT">
            Först med att uppmärksamma det kurdiska folkets belägenhet i
            den svenska riksdagen var VPK-riksdagsmannen Oswald Söderqvist
            som 1978 lade en motion om kurdernas situation. Vänsterpartiet
            har alltsedan dess stött kurdernas mänskliga rättigheter och deras
            nationella självbestämmanderätt.
          </p>
          <head xml:id="i-QbBfTcrVGLKWb52v22K6G9" type="h1">
            Kurdernas situation i Syrien
          </head>
          <p xml:id="i-Sdkkmx2EeQznJfoY5LGhwJ">
            Kurderna i Syrien lever i landets norra delar i trakter som gränsar
            till Turkiet och Irak. De har under decennier varit diskriminerade
            av Baathregimen ledd av Hafez al-Assad, som slog ned all opposition
            och vid flera tillfällen genomförde massakrer på opposi­tionella
            för att befästa sin makt. Hans efterträdare Bashar al-Assad har
            fortsatt att uppträda på samma sätt. Länge lovade han reformer,
            men genomförde aldrig några. Mest utsatta för Baathregimens förtryck
            har varit kurder, assyrier och andra minoriteter som har krävt
            sina rättigheter. En stor del av den kurdiska befolkningen i landet
            har i decennier betraktats och behandlats som statslösa och har
            således saknat medborgerliga rättigheter. Statslösheten har dessutom
            gått i arv. Barn till statslösa kurder blir även de statslösa.
            Den syriska regeringen har under lång tid i likhet med Saddam
            Hussein i Irak bedrivit en arabiseringspolitik, i vilken ingått
            påtvingade folkomflyttningar av kurderna från deras hemtrakter
            till andra delar av landet.
          </p>
          <p xml:id="i-8issNJrqD9Jn4WQLSAdmMp">
            Den s.k. arabiska våren 2011 spred sig även till Syrien. Stora
            människomassor i Damaskus krävde i stora fredliga demonstrationer
            demokrati och mänskliga rättigheter. Dessa spred sig sedan till
            andra städer. Regimen bemötte demonstrationerna med grovt våld.
            Oppositionen utgjorde dock inte någon välorganiserad kraft utan
            splittrades i olika riktningar, vilka var för sig fick stöd från
            olika stater i Mellanöstern. Stormakterna, USA och Ryssland, engagerade
            sig på olika sidor i konflikten för att vinna inflytande. I den
            turbulenta situation som uppstod skapades den islamistiska och
            fundamentalistiska terrororganisationen IS/Daesh, som hade en
            rad snabba militära framgångar och bedrev en omfattande terror
            i de områden man erövrat. När det gällde organisationens behand­ling
            av kvinnor kan den närmast beskrivas som bestialisk.
          </p>
          <p xml:id="i-CBEYso8L57CRZHw6dQCou7">
            I den syriska provinsen Rojava mötte dock IS/Daesh för första
            gången på allvar ett motstånd. I Rojava var befolkningen till
            största delen kurdisk, men där levde även assyrier och andra minoriteter.
            Alla folkgrupper i provinsen ställde dock upp tillsam­mans i kampen
            mot IS/Daesh. Kampen mot IS/Daesh var svår. Kurder, inte minst
            kvinnliga peshmerga ur YPG-gerillan i de icke-syriska områdena
            av Kurdistan, ville skynda till undsättning, men hindrades av
            den turkiska regeringen med hänvisning till att det skulle leda
            till att den kurdiska organisation PKK, som av EU stämplats som
            terrororganisation, skulle utnyttja situationen för att destabilisera
            läget i Turkiet. Samtidigt avslöjade dock den turkiska tidningen
            Cumhuriyet att den turkiska säkerhets­tjänsten levererat vapen
            till IS/Daesh. Den för Erdoğan obekväma tidningens ledning och
            journalister sitter på grund av dessa avslöjanden idag i fängelse
            eller befinner sig på flykt utomlands.
          </p>
          <p xml:id="i-T7svETPMHX1tPiohLsfmFB">
            Utmärkande för motståndet i den syriska provinsen är att de som
            bjöd motstånd mot IS/Daesh gjorde det tillsammans oavsett etnisk
            eller religiös tillhörighet. Ett annat utmärkande drag för motståndet
            var att man under kampens gång byggde upp egna institutioner med
            en demokratisk struktur, där ingen skulle vara diskriminerad.
            Särskilt bör man notera att en stor del av de som deltog i de
            väpnade striderna mot Daesh/IS, bl.a. i striderna kring Kobane
            och i andra delar av Rojavaprovinsen, var kvinnor från YPG-gerillan
            – omkring 45 procent.
          </p>
          <p xml:id="i-2KTuwwvzKKxBNPctSFynQP">
            I andra delar av världen har man kunnat se att kvinnorna ofta,
            efter att de deltagit i befrielsekampen mot en ockupant eller
            diktator och kämpat på samma sätt som männen, återvänt, eller
            förmåtts att återvända, till sin tidigare underordnade roll i
            hemmet, lämnat politiken, inte tagit del i samhällsutvecklingen
            och snart förlorat inflytande över den.
          </p>
          <p xml:id="i-DoLuBxvKdM2GTLMNQ6vseL">
            Det skulle vara tragiskt om detta embryo till en demokratisk
            utveckling som skapats i en ohyggligt svår situation i Rojava
            gick om intet – särskilt tragiskt vore det i Mellan­östern där
            kvinnor diskrimineras av staten. En diskriminering som t.o.m.
            sanktioneras i ländernas lagstiftningar.
          </p>
          <p xml:id="i-VKJGX4vmRnvpk2ssQxTYLJ">
            I Rojava i Syrien har kurderna tillsammans med de andra folkgrupperna
            skapat lokal och regional demokrati där både män och kvinnor,
            såväl unga som vuxna, är delaktiga i styret av provinsen. Allt
            är naturligtvis inte perfekt men demokrati byggs inte på en dag
            i ett land och i en region där diktatur och islamistisk fundamentalism,
            krig och folkmord ägt rum. Den syriska staten är fortfarande i
            krig och kurderna och andra minoriteter lever ständigt under hot
            och utsätts för attacker.
          </p>
          <p xml:id="i-VcemEfTk3qHfHoCARuoNHs">
            Jag menar att Sverige bör understödja de strävanden till att
            utveckla det demokra­tiska styret som finns i Rojava, vilket kan
            tjäna som modell för ett framtida demokra­tiskt Syrien. Detta
            vill jag att riksdagen skall ge regeringen till känna.
          </p>
          <p xml:id="i-4cpUkfgiEyr6KdPuqJ4Km8">
            Jag anser vidare att Sverige särskilt bör inrikta sig på stödja
            kvinnornas strävanden i en demokratisk utveckling i Rojavaprovinsen.
            Detta vill jag att riksdagen skall ge regeringen till känna.
          </p>
          <head xml:id="i-H8bRLADH9YmPeUFWvkvzmQ" type="h1">
            Kurdernas situation i Turkiet
          </head>
          <p xml:id="i-N3aKZKFhtb9xDJvCK64NgB">
            EU fick 1987 en ansökan från Turkiet om medlemskap i unionen.
            Förhandlingar med Turkiet inleddes i vilka EU inför ett medlemskap
            ville se en förbättrad situation när det gällde demokrati och
            mänskliga rättigheter. 1993 antog EU de s.k. Köpenhamns­kriterierna,
            vilka Turkiet skulle uppfylla för att kunna bli medlem i EU. Vissa
            ändringar i lagstiftningen gjordes av det turkiska parlamentet,
            men konstitutionen bygger fortfarande på att Turkiet är en nation,
            med en flagga och ett enda språk, vilket med emfas understrukits
            av president Erdoğan. Samma Erdoğan lovade reformer innan han
            grep makten, men mycket lite inträffade i praktiken.
          </p>
          <p xml:id="i-YE14UE1Qoy2nBu3xYuFxpJ">
            Undertryckandet av den kurdiska befolkningen och andra oppositionella
            har en lång historia och har periodvis antagit formen av ett lågintensivt
            krig mellan regeringen och PKK, som av EU stämplats som terrororganisation.
            Detta krig fördes även tidvis på irakiskt territorium.
          </p>
          <p xml:id="i-Xnzit2dne7eAzSUgU64b8V">
            Man kan förhålla sig kritisk till PKK:s kampmetoder, men organisationen
            har likafullt ett folkligt stöd bland kurderna och vill man uppnå
            fred bör man i första hand inrikta sig på att få till stånd ett
            förhandlingsläge med sin fiende. Både PKK och den turkiska regeringen
            har dock under historiens gång varit oskickliga när det gällt
            att skapa ett förhandlingsläge. Det bör dock tilläggas att den
            turkiska staten är militärt överlägsen PKK. Den turkiska regeringen
            har fortsatt att förvägra den kurdiska befolkningen i Turkiet
            dess nationella och kulturella rättigheter. PKK har svarat med
            att attackera turkisk polis och militär.
          </p>
          <p xml:id="i-LTigXWzugGuzRs7kPwc1wV">
            Den kurdiska befolkningen i Turkiet representeras politiskt dock
            inte enbart av PKK. PKK är den organisation som genom sina militära
            aktioner får störst uppmärk­samhet i media. Det finns dock flera
            andra partier som kräver att kurderna ska tillerkännas sina rättigheter
            och få dem förverkligade. Men även dessa partier har förföljts
            av regeringen och anklagats för samröre med PKK, såsom exempelvis
            HDP (Demokratiska samhällspartiet) och ännu tidigare Hadep (Folkets
            arbetarparti). Partierna har förbjudits och deras ledare fängslats.
            HDP:s ordförande och parlaments­ledamot Selahattin Demirtas tillsammans
            med 10 andra parlamentsledamöter och 5 000 folkvalda lokalpolitiker
            som tillhör HDP sitter idag i turkiska fängelser. Regeringen har
            i flera avseenden bedrivit ett dubbelspel eller talat med kluven
            tunga. Samtidigt som man sade sig vilja förhandla med HDP-partiet
            (Partiet för fred och demokrati) arreste­rades och fängslades
            flera av de borgmästare som tillhörde partiet.
          </p>
          <p xml:id="i-VeDEYgEPHhU3Pr1GLWuDbY">
            Under president Erdoğans tid kom samtal till stånd mellan PKK
            och regeringen 2013. Dessa samtal ingav visst hopp. Utvecklingen
            i Syrien gjorde emellertid att möjligheterna till en fruktbar
            dialog mellan PKK och regeringen minskade. PKK krävde att få komma
            befolkningen i den av IS/Deash angripna staden Kobane till undsättning.
            AKP-regeringen med president Erdoğan i spetsen försökte förhindra
            detta. Under 2015 fick HDP över 13 % i parlamentsvalet. HDP-ledare
            Selahattin Demirtas var den ende som utmanade Erdoğan i presidentvalet.
            När HDP gick starkt framåt i valet och över 80 platser i det turkiska
            parlamentet besattes av politiker som gav kurdernas kamp för sina
            rättigheter sitt stöd föll fredssamtalen med PKK samman och Erdoğan
            proklamerade undantagstillstånd i de kurdiska delarna av Turkiet,
            vilket medfört svåra umbäranden för befolkningen i denna del av
            landet.
          </p>
          <p xml:id="i-4Tdwdn936exeEzZi8xzpjQ">
            2016 gjordes en misslyckad statskupp i Turkiet. Sedan dess har
            läget förvärrats ytterligare. Turknationalistiska organisationer
            och mobb utsatte under valrörelser och folkomröstningar oppositionspartierna,
            i första hand HDP-partiet, för angrepp som tog sig formen av pogromer.
            Dessa blev särskilt intensiva efter det att HDP lyckats passera
            den tioprocentsspärr som krävs för att erövra platser i parlamentet.
            Efter det s.k. kupp­försöket, i vilket HDP inte varit inblandat
            alls, har dess ledare, parlamentariker och flera av partiets medlemmar
            och aktivister fängslats. Oppositionella intellektuella, författare,
            poeter och journalister har arresterats och fängslats. President
            Erdoğan har i praktiken lyckats tillvälla sig diktatorisk makt.
          </p>
          <p xml:id="i-TYWJmAg7FaAL7AaWMow9a2">
            Från att ha varit ett land med en ledning som sökte kontakt med
            EU har Turkiets nuvarande ledning vänt Europa ryggen. Vad landets
            befolkning tycker om den saken idag är svårt att säga, men en
            stor del av befolkningen i Turkiet såg tidigare ett medlem­skap
            i EU och ett närmande till Europa som något positivt. De kan idag
            sannolikt inte annat än beklaga att utvecklingen under Erdoğan
            och AKP i snabb takt är på väg bort från demokratin och inte längre
            hyser någon respekt för mänskliga rättigheter. Turkiet förs av
            Erdoğan och AKP bort från Europa.
          </p>
          <p xml:id="i-6xEeGh9ja2E8uZk5A8G9xB">
            EU-kommissionens ordförande Jean-Claude Juncker samt flera av
            EU-ländernas regeringar har uttalat sig skarpt, däribland den
            svenska, mot den turkiska regeringens politik. Trots detta förvärras
            situationen dag för dag. Turkiet utnyttjar Interpol för att komma
            åt journalister och oppositionella som sökt asyl i t.ex. Sverige,
            Frankrike och Spanien. Senaste fallen gäller den svenska kurdiska
            journalisten Hamza som på Erdoğans begäran fängslades under sin
            semester i Spanien. Ett annat liknande fall har inträffat i Tyskland.
            Angela Merkel har varit tydlig i sin kritik mot Erdoğan när tyska
            medborgare fängslas i Turkiet och när Erdoğan missbrukar Interpol
            i syfte att tysta sina kritiker.
          </p>
          <p xml:id="i-CMFV3MhM5jBzu5LWYxLhKG">
            Det finns emellertid all anledning att ytterligare skärpa kritiken
            mot den turkiska regeringen för dess brott mot demokratins principer
            och bristande respekt för mänskliga rättigheter. Detta vill jag
            att riksdagen skall ge regeringen till känna.
          </p>
          <p xml:id="i-2RDKiMC1TarXkbhjTaLJyC">
            Det finns också anledning att Sverige i internationella sammanhang
            agerar för att förhindra att den kurdiska befolkningen och andra
            folkgrupper i Turkiet såsom aleviter, armenier, greker, assyrier,
            zazaer, kaldéer m.fl. inte utses till syndabockar och paria för
            att dölja AKP-regeringens oförmåga att medverka till fred genom
            att ge kurderna och andra folkgrupper deras rättigheter. Detta
            vill jag att riksdagen skall ge regeringen till känna.
          </p>
          <p xml:id="i-5PyPWozSyCXD5DXSe8RoyA">
            Av detta följer att Sverige bör kräva att den turkiska regeringen
            häver det undantags­tillstånd som införts och hårt drabbar den
            kurdiska befolkningen samt friger alla politiska fångar, dvs.
            såväl regeringskritiska journalister som inspärrade oppositionella
            parlamentariker och politiska aktivister. Detta vill jag att riksdagen
            skall ge regeringen till känna.
          </p>
          <p xml:id="i-EecHczAR7cawT1WYRue3tk">
            Sverige och EU bör medverka till att fredssamtal inleds mellan
            den turkiska regeringen och PKK. Detta vill jag att riksdagen
            skall ge regeringen till känna.
          </p>
          <head xml:id="i-UFEJfKcPeL9MsLtDojZRP9" type="h1">
            Kurdistan Irak – en ny stat i födslovåndor?
          </head>
          <p xml:id="i-ECStMrpQzAoPEokY6fu5ZW">
            Efter Saddam Husseins fall i Irak skapades en federation mellan
            Kurdistan Irak och övriga Irak. Denna federation har dock under
            de år som gått sedan Saddam Hussein störtades inte fungerat. Kurderna
            har mycket länge längtat efter att råda över sig själva, medan
            regeringarna i Bagdad fortsatt uppträda diskriminerande mot kurderna.
            Något förtroendefullt förhållande mellan de styrande i Kurdistan
            Irak och regeringen i Bagdad har inte uppstått.
          </p>
          <p xml:id="i-KkXD6ZMbGcTY44X1eCM3W8">
            Bildandet av en självständig kurdisk stat skulle – förutom att
            kurderna fick sina folkrättsligt välgrundade rättigheter förverkligade
            – även kunna innebära fördelar både för kurderna och för den arabiska
            befolkningen i Irak. Irak skulle kunna använda inkomsterna från
            sina natur- och mänskliga resurser till att bygga upp sitt land
            istället för att förslösa dem på rustningar och krigföring mot
            kurderna, medan kurderna skulle slippa de lidanden de åsamkats
            under de senaste hundra åren.
          </p>
          <p xml:id="i-RUUtNsxyoi7XMHDfb3HSuM">
            I praktiken har kurderna sedan Irakkrigets slut och Saddam Hussein
            störtades 2003 styrt sig själva i nästan alla avseenden – man
            har till och med egna militära styrkor. Kurderna förmår således
            styra sig själva. Och har rätt att göra det. De som försöker förhindra
            kurderna från att förverkliga sina rättigheter begår brott mot
            folkrätten.
          </p>
          <p xml:id="i-PLjFo9BA5ECEbauFGCjwmp">
            Sverige bör alltså i enlighet med folkrättens principer kraftfullt
            värna om en ny kurdisk stat om en sådan bildas och hävda dess
            rätt att existera. Detta vill jag att riksdagen skall ge regeringen
            till känna.
          </p>
          <p xml:id="i-W1TsLsWR1gdMRXb7o6jW93">
            Få statsbildningar föds utan våndor. Idag är situationen kritisk
            och oroande i Kurdistan Irak både beroende på det yttre tryck
            som kurderna är utsatta för i en orolig omvärld med IS/Daesh utanför
            dörren och på grund av den situation som råder i Turkiet och Iran.
            Båda dessa stater uppträder hotfullt mot Kurdistan Irak, liksom
            regeringen i Bagdad.
          </p>
          <p xml:id="i-WFnjYqCYsvo5NZQhArCB3z">
            De interna förhållandena är i skrivande stund inte idealiska
            i Kurdistan Irak. Presidenten i Kurdistan Irak, Massoud Barzani,
            håller sig kvar vid makten, trots att hans mandat gått ut. Parlamentet
            är upplöst och några nya val har inte genomförts. Tal­mannen har
            förhindrats att utöva sitt ämbete. Oppositionen har undertryckts.
            Dess tidningar har stängts och flera kritiska journalister har
            kidnappats och senare hittats mördade. Korruptionen är omfattande.
            Den politiska makten har i praktiken inte varit skild från den
            dömande makten, dvs. man uppfyller inte rättsstatens principer,
            vilket medverkat till ökad korruption. Det finns inte heller någon
            tydlig strävan att skapa ett sekulärt statssystem.
          </p>
          <p xml:id="i-B1z3aUcZhdU7AEjCzd5J1o">
            Sedan länge är hedersmord förbjudet i lag, men lagen efterlevs
            inte av myndig­heterna. Många unga kvinnor är utsatta för hedersvåld
            i form av fysisk och psykisk misshandel i hederns namn. Den politiska
            makten har i praktiken inte varit skild från den dömande makten,
            vilket medverkat till ökad korruption.
          </p>
          <p xml:id="i-5cmWPKj2kzDW2M3eCsEAaj">
            Sverige borde sålunda i sina kontakter verka för att den politiska
            makten i Kurdistan Irak tydligt skiljs från den dömande makten.
            Detta vill jag ge att riksdagen skall ge regeringen till känna.
          </p>
          <p xml:id="i-RE6dqfioBnRhzwfRFxLVfY">
            Det går dock inte att rättfärdiga en inskränkning av kurdernas
            nationella själv­bestämmande med hänvisning till att den nya statsbildningen
            lider av födslovåndor. Det går inte heller att överse med brott
            mot demokratiska och mänskliga rättigheter med hänvisning till
            att situationen på andra områden är kritisk och svårhanterlig.
          </p>
          <head xml:id="i-AUCFhJfW5HtRBLKqr1UH3b" type="h1">
            En självständig kurdisk stat?
          </head>
          <p xml:id="i-WbTgFiwBKvjQsXC4YPmxE5">
            Vad Sverige bör göra om självständighet proklameras och en ny
            stat utropas i Kurdistan Irak, är att stödja de folkliga krafter
            och strävanden som finns i landet när det gäller att utveckla
            den nya staten i demokratisk riktning och understödja kampen för
            mänskliga rättigheter – i all synnerhet bör man stärka kvinnornas
            ställning i det kurdiska samhället. Detta är viktigt i ett inledande
            skede då grundlagar och andra lagar skall författas och antas.
            Kurdistan Irak har ingen lång demokratisk tradition att bygga
            på. Sverige bör alltså, om en kurdisk stat bildas, i sitt solidaritetsarbete
            och sin biståndsverksamhet och i andra sammanhang stödja det kurdiska
            folket i dess strävan att skapa ett folkligt demokratiskt styrelseskick.
            Detta vill jag att riksdagen skall ge regeringen tillkänna.
          </p>
          <p xml:id="i-5kU11vKjdciaU9KPiioN3Z">
            Särskilt bör man göra det när det gäller byggandet av självständiga
            fackliga och folkliga organisationer så att det civila samhället
            stärks. Detta vill jag att riksdagen skall ge regeringen tillkänna.
          </p>
          <p xml:id="i-LF1sztL5H3mMon6a2SdY81">
            Kvinnornas ställning i detta viktiga arbete måste beaktas som
            särskilt betydelsefullt. Detta vill jag att riksdagen skall ge
            regeringen tillkänna.
          </p>
          <p xml:id="i-Hr3iYPuWGAWoxxdqJVRyrH">
            Det kurdiska samhället är liksom många andra fattiga samhällen
            sedan lång tid tillbaka i historien präglat av patriarkala klanstrukturer,
            vilka är ett allvarligt hinder när det gäller strävandena att
            bygga upp ett demokratiskt rättssamhälle med lika rättigheter
            för män och kvinnor. Det sistnämnda bör särskilt understrykas.
            Kvinnorna och barnen är utsatta för ett omfattande hedersvåld,
            vilket en regering i den nya staten måste hantera i överensstämmelse
            med vad som sägs i FN:s deklarationer om de mänskliga rättigheterna
            och om kvinnan och barnets rättigheter. Könsstympning och hedersrela­terat
            förtryck är toppen på ett isberg av vardagligt traditionellt betingat
            våld mot kvinnor.
          </p>
          <p xml:id="i-DiTSBsvZ89wNbHz3w1WpnX">
            I flera avseenden har Sverige en lång historia av kamp för ett
            demokratiskt statsskick och kamp för kvinnors rättigheter och
            för jämställdhet mellan könen. Under flera årtionden har Sverige
            stött kurdernas kamp för sina rättigheter på en rad områden. Vad
            Sverige bör göra är följaktligen att kraftfullt understödja de
            krafter i den nya staten som kämpar för kvinnors rättigheter och
            mot traditionellt betingade patriarkala strukturer som innebär
            inskränkningar av kvinnors rättigheter där hedersvåldet utgör
            en väsentlig del. Detta vill jag att riksdagen skall ge regeringen
            till känna.
          </p>
          <head xml:id="i-P9tmR5Ayu76zcLL3hBevPf" type="h1">
            Kurdernas situation i Iran
          </head>
          <p xml:id="i-7ABTYjihJWg5qm86Z9AHNj">
            Kurderna i Iran har en lång historia av kamp för självbestämmanderätt
            och självstyre. 1945 utropade man den s.k. Mahabadrepubliken,
            vilken brutalt slogs ned av regimen i Teheran. Dess ledare avrättades.
            Under årens lopp – både under shahen Reza Pahlavis tid och den
            islamistiska fundamentalismens tid – har det funnits olika grupper
            och partier som vid skilda tidpunkter tvingades att föra en väpnad
            gerillakamp för kurdernas rättigheter. Kurdistans demokratiska
            parti/Iran (KDPI), Komala/Irans kommunistiska Parti och på senare
            tid PJAK (Partiet för fritt liv i Kurdistan) är några av de organisa­tioner
            som tvingades att föra en väpnad kamp mot regimen i Teheran.
          </p>
          <p xml:id="i-CuMRt1RS7HAYzHbCtoXuvC">
            Situationen för mänskliga rättigheter i allmänhet och i synnerhet
            för kurderna och andra minoriteter samt kvinnorna i Iran är outhärdlig,
            särskilt mot bakgrund av omfattande avrättningar av kurdiska politiska
            fångar som hängs i lyftkranar och avrättas offentligt. I skrivande
            stund hungerstrejkar flera framträdande arbetaraktivister och
            kräver sina grundläggande rättigheter såsom t.ex. rätten att organisera
            sig självständigt och för att arbetarna ska få sin lön utbetald
            i tid.
          </p>
          <p xml:id="i-GZ9vY6hpktK19q7HgvkRdS">
            Idag är många kurdiska kvinnor och män satta i fängelse i Iran
            på grund av sin politiska övertygelse. Det rör sig om mellan 250
            och 1 000 kurdiska regimmotståndare. Det är svårt att ange något
            exakt antal. Denna svårighet när det gäller att ange antalet politiska
            fångar visar på ett tydligt uttryck för godtyckligheten i det
            iranska rätts­systemet, som är undermåligt när det gäller rättssäkerheten.
            Under perioden 2009 till 2015 avrättades minst 15 kurdiska fångar.
            År 2016 ökade antalet avrättningar kraftigt. Enligt Amnesty International
            avrättades minst 24 kurdiska politiska fångar enbart under augusti
            månad 2016. Och i hela Iran överskred antalet avrättningar 900
            detta år. Miljontals kvinnor har fått anmärkningar och hotelser
            för att de inte accepterat den av islamisterna påtvingade slöjan.
            Tusentals kvinnor får frätande syror kastade i ansiktet p.g.a.
            att de visat några hårstrån (bad hijabi).
          </p>
          <p xml:id="i-UPJbjKwuARjFz1UdyyPt5i">
            Den svenska regeringen bör i sina kontakter med den iranska regimen
            ständigt kräva att den iranska regimen upphör med förföljelserna
            av politiskt oppositionella och med avrättningarna av kurdiska
            regimmotståndare men också upphäver könsapartheid mot landets
            kvinnor. Detta vill jag att riksdagen skall ge regeringen till
            känna.
          </p>
          <p xml:id="i-HNugx51NpjPzH9eUWKnThc">
            I flera av avseenden har Sverige en lång historia av solidaritet
            med minoriteter, i kampen för kvinnors rättigheter, för fackliga
            rättigheter, rätten till det egna moders­målet, för hbtq-personers
            rättigheter och för jämställdhet mellan män och kvinnor. Under
            flera årtionden har Sverige stött kurdernas kamp för sina rättigheter
            på en rad områden. Vad Sverige bör göra är följaktligen att kraftfullt
            understödja demokratiska, sekulära och feministiska krafter i
            Kurdistan Iran både i exilen och inne i landet genom att villkora
            handel och handelsavtal med Iran.
          </p>
          <p xml:id="i-Mbodj6LKofvduJEYeFfWve">
            Efter valet 2013 av Hassan Rouhani till president var det många
            politiker och bedömare i väst som spådde att den islamistiska
            regimen skulle bli mer öppen och kanske inta en försonligare hållning
            till kurderna. Sådana förhoppningar kan inte grunda sig på annat
            än okunnighet om vilka som styr i Iran. Det är inte presidenten
            utan den andlige ledaren, ayatollah Khamenei och det s.k. väktarrådet
            som har den verkliga makten. Presidenten är detta råds hantlangare.
            Innehållet i den iranska regimen är alltså i grunden oförändrat,
            trots att man bytt president. I västvärlden borde man dessutom
            lärt sig av historien. När ayatollah Khatami valdes till president
            1997 talades också mycket om ett töväder i den iranska politiken.
            Av det blev det intet.
          </p>
          <p xml:id="i-MBUhKzrGLeYzsNKTWNMD6A">
            I EU har man talat om att man måste föra en kritisk dialog med
            Iran. Vår tidigare utrikesminister Lena Hjelm-Wallén tvingades
            för cirka 20 år sedan att konstatera att denna kritiska dialog
            inte lett till något resultat när det gäller respekten för demokratiska
            och mänskliga rättigheter. Hennes konstaterande står sig fortfarande.
            Och det står sig särskilt väl när det gäller kurdernas situation.
            Samma sak gäller för kvinnorna.
          </p>
          <p xml:id="i-MLaGquq53TiQUTReFmC9pR">
            Högeroppositionella grupper hoppades på USA:s stöd under 2016,
            men när den iranska regimen visade sig villig att gå USA till
            mötes och avstå från att utveckla sitt kärnenergiprogram försvann
            detta hopp. Efter överenskommelsen mellan USA och Iran stod västvärldens
            utrikesministrar istället i kö för att ingå allehanda ekonomiska
            relationer och avtal med Iran. Den iranska regimens opålitlighet
            har i dagarna (september 2017) kommit till uttryck i att man efter
            kärnenergiprogrammets avveckling kommit med nya hot i form av
            ballistiska robotar.
          </p>
          <p xml:id="i-QHB3JPNJsxEgG3m2AiW7kj">
            En mycket ringa del av fördelarna med de ekonomiska avtalen kommer
            att komma befolkningen i Iran till del. I synnerhet kommer den
            kurdiska delen av landet att bli förfördelad, eftersom den islamistiska
            regimen under hela sin tid vid makten systematiskt diskriminerat
            Kurdistan och kurderna samt andra minoriteter genom att medvetet
            styra resurser och investeringar bort från de kurdiska områdena.
            Arbetslös­heten i Kurdistan samt bland många andra minoriteter
            t.ex. afghaner, balucher, yarier, araber m.fl. Drogmissbruk, prostitution
            och social misär är följaktligen mer utbrett i fattiga delar av
            Iran och bland landets minoriteter. Brist på grundläggande demokratiska
            fri- och rättigheter, repression, förföljelser, tortyr, fängelse
            och somaliska avrättningar har drabbat alla demokratiserade människor
            och landets befolkning lider, i synnerhet kurderna och kvinnorna
            i Iran.
          </p>
          <p xml:id="i-UbqkaZjVgQsUdUdaLKLaDN">
            I väst och även i Sverige råder det en utbredd föreställning
            om att s.k. kritiska dialoger och ekonomiska förbindelser stimulerar
            framväxten av demokrati och ökar respekten för mänskliga rättigheter.
            Det trodde den tidigare borgerliga regeringen och det tycks även
            den nuvarande regeringen göra. Om man verkligen tror att det finns
            ett direkt samband mellan ekonomiska relationer å ena sidan och
            en positiv utveckling när det gäller respekten för mänskliga rättigheter
            och demokrati å den andra gör man sig skyldig till ett ideologiskt
            självbedrägeri. Några sådana samband finns inte. Det har visat
            sig när det gäller Turkiet och det visar sig just nu när det gäller
            Iran. Fria fackföreningar förföljs nu alltmer aktivt av regimen
            och fängelserna fylls av fackliga aktivister. Yttrandefriheten
            är sedan länge utrotad. Kurdiska oppositionella avrättas inte
            bara för de handlingar de begår utan även för de åsikter de kan
            hysa.
          </p>
          <p xml:id="i-YRHHYUKuahrRNKyZM4o7dv">
            Om svenska företag skall investera i Iran måste en mycket strikt
            uppförandekod gälla som innebär att företagen respekterar mänskliga
            rättigheter inberäknat rättigheter för de anställda vid de svenska
            företagen att förhandla med arbetsgivaren om löner och arbetsvillkor
            i enlighet med ILO:s kärnkonventioner. Detta vill jag att riksdagen
            skall ge regeringen till känna.
          </p>
          <p xml:id="i-Ts1yo6ViCZhFK9PAHuiU3Y">
            Om svenska företag vill investera i Iran bör den svenska regeringen
            medverka till att investeringar görs i de eftersatta kurdiska
            områdena så att arbetstillfällen skapas. Detta vill jag att riksdagen
            skall ge regeringen till känna.
          </p>
          <p xml:id="i-KPWyLKuiWKFM3wGquqqt8b">
            Målet för Sveriges politik när det gäller kurdernas rättigheter
            i Iran måste vara att alla minoriteter i Kurdistan Iran måste
            få sina rättmätiga kulturella, demokratiska och mänskliga fri-
            och rättigheter förverkligade. Detta vill jag att riksdagen skall
            ge regeringen till känna.
          </p>
        </div>
        <div xml:id="i-SY6EaF79SpB6cEVAo11Jip" type="signatureBlock">
          <list xml:id="i-NKEQza5iPQYnkWC2hiaQ4k">
            <item xml:id="i-4cQEfyeYSixowLaPZJ6VpK" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
          </list>
        </div>
      </div>
    </body>
  </text>
</TEI>
