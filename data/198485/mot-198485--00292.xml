<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00292">
  <teiHeader>
    <fileDesc>
      <titleStmt>
        <title>En generaldispens inom skattelagstiftningen, m. m.</title>
        <author>Anita Bråkenhielm och Ivar Virgin </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En generaldispens inom skattelagstiftningen, m. m.</title>
          <idno type="rdwebb">G802292</idno>
          <rs type="number">292</rs>
          <ref type="dokument_url_text">http://data.riksdagen.se/dokument/G802292/text</ref>
          <ref type="dokument_url_html">http://data.riksdagen.se/dokument/G802292</ref>
          <ref type="dokumentstatus_url_xml">http://data.riksdagen.se/dokumentstatus/G802292</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LqLKSYqgPPCXT6xiy14Fyr</idno>
            <name>ANITA BRÅKENHIELM</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>IVAR VIRGIN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J2VGd6hR9Zm3brV2stqVLc" type="signed"/>
        <correspContext corresp="i-J2VGd6hR9Zm3brV2stqVLc">
          <note type="signatory" corresp="i-LqLKSYqgPPCXT6xiy14Fyr"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__292/mot_198485__292-001.pdf"/>
      <div type="motHeader" xml:id="i-DWZdhVhFtAwubgcB5WCxFN">
        <div type="motTitle" xml:id="i-Frrz24Y9uN9Rc3TNnbj1KP"/>
        <div type="motSubmissionInfo" xml:id="i-PVykV89SDdz8qxxnTjK8je"/>
      </div>
      <div type="motBody" xml:id="i-RbqDazV8bDHD4rtELMmDVR">
        <div xml:id="i-DhJHssTJZAj9neoq2CJ2uB">
          <p xml:id="i-T4dKroTuyLxYto88H1P72W">
            Motion 1984/85:292
          </p>
          <p xml:id="i-LSL6CTJFDZ2v5CtcBn5aJ9">
            Anita Bråkenhielm och Ivar Virgin En generaldispens inom skattelagstiftningen,
            m. m.
          </p>
          <p xml:id="i-WbPrYWMAuViGdbhXrXJgsM">
            Det finns en generalklausul på skatteområdet. Enligt denna kan
            enskilda medborgare ställas till svars för att de handlat inte
            mot gällande lag utan enbart för att de handlat på ett sätt som
            inte står i enlighet med lagstiftarens intentioner. Det måste
            finnas en motvikt/möjligheter för den enskilde att frias om han
            genom en övernitisk tillämpning av regler på skatteområdet behandlas
            till sin nackdel på ett sätt, som inte kan ha stått i överensstämmelse
            med en allsmäktig och välvillig lagstiftares intentioner. Vi behöver
            bara tänka på den 90-åriga damen som beskattades för att hon bor
            hos sina barn, m. fl. mänskligt sett orimliga fall. På samma sätt
            är det i ett anständigt samhälle orimligt att samhället, när någon
            orättmätigt undandragit sig sina skyldigheter i skattehänseende,
            håller sig skadeslöst genom att låta oskyldig tredje man stå för
            den försumliges skatteskulder. Så har skett i ett uppmärksammat
            fall, där en företagare betalat ersättning för utfört arbete på
            ett sätt, som gör det uppenbart att ersättningen innehållit även
            medel för skatt och sociala avgifter. Att den skattskyldige mottagaren
            sedan underlåtit att fullgöra sina skyldigheter mot staten får
            inte utgöra skäl för samma överhet att låta den oskyldige betala
            en gång till. Vilken är en stats viktigaste uppgift: att se till
            att den enskilda människan gör rätt för sig i förhållande till
            staten eller att den enskilde medborgarens rättigheter värnas?
            I en rättsstat är naturligtvis det senare av allt överskuggande
            betydelse. Rättsstatens uppgift är att skydda sina medborgare
            mot yttre faror, mot sig själv och sina myndigheter och att skydda
            medborgarna från övergrepp från andra medborgare. Svenska folket
            är antagligen ett av världens tåligaste och undergivnaste i förhållande
            till sina makthavare. Men det har funnits gränser. När Gustav
            Vasa förbjöd smålänningarna att sälja oxar till danskarna och
            dessutom tog ifrån dem deras kyrkklockor — då gjorde de uppror.
            I modern tid, då världens högsta skattetryck gjort vanliga människors,
            i synnerhet familjeförsörjares, situation desperat, sviktar lojaliteten
            mot överheten. Ett sådant skattesystem blir ur etisk-moralisk
            synpunkt kontraproduktivt; när allmänna begrepp om vad som är
            rimligt alltmer skiljer sig från överhetens påbud sviktar laglydnaden.
            Om överheten går vidare på sin väg att mäta detta problem med
            konfrontation, riktad mot medborgarna genom generalklausuler och
            bevis- säkringar, avlyssning och hemfridsbrott — då kommer lojaliteten
            ytterligare
          </p>
          <pb facs="riksdagen-motions-pdf/data/198485/mot_198485__292/mot_198485__292-002.pdf"/>
          <p xml:id="i-YVdZGZt955qpX4SgRQSwS8">
            Mot. 1984/85:292 6
          </p>
          <p xml:id="i-N2vcn9oadXJiC5ZL3MXvL5">
            att urholkas, och detta kommer att sprida sig till andra områden.
            I ett rättssamhälle skall överheten vara skyldig att bevisa den
            enskildes skuld. Den enskilde tvingas nu ofta i stället att bevisa
            sin oskuld. Om svenska folkets av ålder starka lojalitet mot och
            förtroende för samhället och överheten skall kunna återställas
            måste balansen mellan den enskildes rätt och statens rätt på skatteområdet
            återupprättas. En generalklausul på skatteområdet bör alltså för
            balansens skull åtföljas av en generaldispens för samma lagområde.
            Domstol skall på begäran av drabbad medborgare kunna häva upptaxeringar-eftertaxeringar
            och avskri- va åtal om den finner att skattelagstiftningen inte
            tolkats i enlighet med lagstiftarens intentioner. En till föregående
            riksmöte avgiven motion med hemställan om att riksdagen måtte
            hos regeringen begära förslag till en generalklausul motsva- rande
            generaldispens avslogs av skatteutskottet med följande motivering
            i skatteutskottets betänkande: ”Enligt utskottets mening är det
            av utomordentlig vikt att författningstext så långt möjligt utformas
            så att den inte kan missförstås eller ges en annan tolkning än
            den lagstiftaren avsett. Uppfyller den inte det kravet bör den
            givetvis ändras.” Detta är en godtagbar motivering. Regler som
            tillåter att medborgare, som uppenbarligen fullgjort sina skatteskyldigheter,
            också påförs krav att betala för andra försumliga utan att ha
            möjlighet att själva få gottgörelse måste givetvis ändras. Riksdagens
            socialdemokratiska majoritet avslog emellertid i samma beslut
            kraven på avskaffande av generalklausulen mot skatteflykt med
            motive- ringen: ”Såvitt utskottet kan bedöma torde en generalklausul
            mot skatteflykt, som skall tillgodose både rättssäkerhets- och
            rimliga effektivitets- och rättvise- krav knappast kunna ges en
            helt entydig utformning i författningstext.” I det ena fallet
            är det alltså självklart att lagar skall ses över om de inte har
            utformats entydigt, men i det andra fallet behövs ingen översyn
            även om lagen inte är entydig; man säger t. o. m. att den inte
            kan utformas entydigt. Så länge generalklausulen mot skatteflykt
            finns kvar och kan tillämpas på ett sätt som gör att rättsstaten
            — som då inte längre gör skäl för namnet — ser sina egna intressen
            som viktigare än den enskilde medborgarens måste det uppenbarligen
            finnas en balanserande möjlighet till ”generaldispens” som ger
            domstolar möjlighet att tillgodose rimliga krav från enskilda
            medborgare att frias från uppenbart stötande tillämpning av regler
            där tillämpningens följder inte kan anses stå i samklang med lagstiftarens
            intentioner. Med hänvisning till vad i motionen anförts hemställer
            vi 1. att riksdagen hos regeringen begär en skyndsam översyn av
            oklara regler på skatteområdet i syfte att snarast avskaffa generalklausu-
            len mot skatteflykt,
          </p>
          <pb facs="riksdagen-motions-pdf/data/198485/mot_198485__292/mot_198485__292-003.pdf"/>
          <p xml:id="i-JwkQuUAQLsiAZKQtAcaGjv">
            Mot. 1984/85:292 7 2. att riksdagen hos regeringen begär förslag
            till utformning av en generaldispens inom skattelagstiftningen
            att gälla till dess gene-
          </p>
          <p xml:id="i-AXG6DtbTpGyzF4LbQUNZTh">
            ralklausulen avskaffats.
          </p>
          <p xml:id="i-2igBz8YaDoMmwsk18c4oGJ">
            Stockholm den 10 januari 1985
          </p>
          <p xml:id="i-WFy4voUgYphCXqA3GU5DjD">
            ANITA BRÅKENHIELM (m) IVAR VIRGIN (m)
          </p>
        </div>
      </div>
    </body>
  </text>
</TEI>
