<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__ak__344/mot_1932__ak__344-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 344. 5
          </p>
          <p>
            Nr 344.
          </p>
          <p>
            Av herr Olsson i Berg m. fl., om importtull å kryddad storsill
            1 tunnor.
          </p>
          <p>
            År 1930 hemfördes av svenska fiskare 572,406 kg. sill, som av
            11 bohus- länska motorkuttrar fiskats med drivgarn utanför Islands
            territorialgräns och kryddats ombord. Anmärkningsvärt är, att
            svenska fiskare icke efter lyckad fångst kunna söka lä vid Island
            för att i lugnt vatten krydda sillen. De få visserligen söka hamn
            eller skydd av land, men de få icke innanför territorialgränsen
            utföra något som helst arbete med fångsterna. Här i Sve- rige
            finnas inga liknande restriktioner för utlänningar. Även den från
            Norge importerade kryddsillen är i huvudsak fiskad utanför Island
            och kryddad ombord. Den från Island införda sillen är fångad av
            isländare, merendels innanför gränsen, och kryddad i land. All
            denna vid Island fiskade sill är på grund av sin storlek passande
            till kryddning och styckning för inlägg- ning i burkar, och den
            svenska konservindustrien är numera i stort behov av stor kryddad
            sill för ifrågavarande ändamål. Det förutnämnda svenska islandsfisket
            skulle därför kunna utvidgas högst betydligt, om ej den ut- ländska
            konkurrensen lade hinder i vägen. Det är ej tänkbart att svenskarna
            inom överskådlig tid själva kunna fiska den islandssill, som behöves
            inom Sverige. Vi importerade nämligen år 1930 förutom kryddsill
            även 11,7 milj. kg. saltad sill från Island jämte all den sill,
            som norrmännen saltade i öppen sjö utanför Island och försålde
            till Sverige. Svenskarne ha sedan många år tillbaka deltagit i
            islandsfisket, men sedan saltning i land på Island förbjudits,
            ha svårigheterna varit stora. Emellertid ha de svenska konservfabrikernas
            stegrade behov av kryddsill givit anledning till uppgörelser med
            förutnämnda svenska garnfiskebåtar om kryddning av islandssill
            till fast pris per tunna, varvid fabrikanterna medsända kryddor
            och socker. Genom denna kontraktering tillförsäkras de svenska
            fiskarne en rimlig lön för mödan, då däremot saltningen av islandssill
            för dem är rena spekulationen. Vanskligheterna belysas bäst genom
            ett exempel från sommaren 1931. Flera kuttrar från mellersta Bo-
            huslän kunde ej uppgöra kontrakt om kryddning utan blevo hänvisade
            till saltning. Fisket vid Island lyckades, och de kommo hem med
            fulla laster,
          </p>
          <pb facs="riksdagen-motions-pdf/data/1932/mot_1932__ak__344/mot_1932__ak__344-002.pdf"/>
          <p>
            6 Motioner i Andra kammaren, Nr 344.
          </p>
          <p>
            för vilka de emellertid först ej kunde finna köpare och sedan
            efter någon tid måste sälja till fullkomligt ruinerande priser.
            Det är förklarligt att intresset slappnar efter sådana motgångar.
            Kryddningen, som medför sta- bilare priser, måste därför i möjligaste
            mån förbehållas det svenska islands- fisket. I våra egna farvatten
            ha vi en sillsort, som av många kännare anses vara oöverträffad,
            nämligen den storsill, som under månaderna juli, augusti, september
            fångas med trål i Skagerack på djupt vatten och även den, som
            fångas med drivgarn i Skagerack och Kattegatt under augusti, september,
            oktober. Sålunda uppgick år 1930 det svenska drivgarnsfisket till
            1,546,000 kg. sill, och ångtrålarne fångade under tiden juli—september
            2,926,140 kg., tillsammans för bägge fiskena 4,472,140 kg. Dessa
            våra egna fisken av för kryddning lämplig stor sill motsvara ju
            den importerade kvantiteten krydd- sill, men givetvis måste en
            del av den här hemma fångade sillen reserveras för färskförbrukningen
            inom landet. Även den stora sill, som på senhösten fångas vid
            Groves Flak etc. är emellertid lämplig för kryddning, och emel-
            lanåt fiskas stora mängder sådan sill med vadar. Under år 1931
            har för motortrålarne utexperimenterats en ny tråltyp, med vilken
            dessa båtar nu kunna fånga storsillen på samma djup som ång- trålarne.
            Före år 1931 deltog knappast någon motortrålare i sommar- och
            höstsillfisket. Nämnda år gjorde några båtar de första försöken
            med den nya trålen, och mot slutet av säsongen deltogo 30 å 40
            motortrålare i detta fiske. År 1932 beräknas ytterligare minst
            100 båtar lägga om från snurre- vadsfiske till trålning efter
            höstsill. Detta innebär att tillförseln av den goda höstsillen
            i hög grad kommer att ökas, och om motortrålarne år 1932 mera
            allmänt försöka sig på sillfisket med den nya tråltypen, kan redan
            nu förutses, att tillförseln blir för stor för den sedvanliga
            efterfrågan. Så var nämligen fallet år 1927, då nyinköpta stora
            ångtrålare fiskade så mycket sensommarsill, att priserna blevo
            ruinerande och en hel del trålare måste återförsäljas till utlandet.
            Sedan många år tillbaka har vår huvudsakliga färsksillexport gått
            till Tyskland, och särskilt den fina höstsillen har rönt en god
            efterfrågan. Emellertid ha tyskarna de senare åren koncentrerat
            sig på eget sillfiske, och nya fångstplatser i Nordsjön ha uppsökts.
            Samtidigt ha andra länder, som ha sillfiske vid samma tid, såsom
            Storbritannien, Holland m. fl., alltmer lagt an på att erövra
            en del av den stora tyska marknaden, vilket också i hög grad lyckats,
            speciellt genom låga priser. Även det tryckta ekonomiska läget
            i Tyskland spelar en stor roll, och det är ej underligt, att tyskarna
            under sådana omständigheter icke blott söka gynna det inhemska
            fisket utan även nödgas föredraga den billigare holländska eller
            engelska färsksillen framför den svenska, även om denna är överlägsen
            i kvalitet och bättre behandlad. Den svenska sommar- och höstsillen
            är för god att slumpas bort till låga
          </p>
          <pb facs="riksdagen-motions-pdf/data/1932/mot_1932__ak__344/mot_1932__ak__344-003.pdf"/>
          <p>
            Motioner i Andra kammaren, Nr 344. 7
          </p>
          <p>
            priser för färskexport under sådana förhållanden. Istället bör
            den kryddas in för konservindustriens behov. Att så icke redan
            skett i större utsträck- ning torde bero på en lucka i tullagstiftningen.
            Kryddor och socker äro nämligen belagda med tull, men kryddad
            eller sockersaltad sill får införas tullfritt. Norrmännen t. ex.
            kunna taga kryddor och socker på utförsel i Norge, krydda islandssillen
            ombord och sedan sälja den tullfritt i Sverige, då däremot den
            svenska konservfabrik, som vill gynna det inhemska höst- sillfisket,
            måste erlägga tull för ingredienserna för kryddningen. Norge har
            redan länge skyddat sin näring genom en importtull av hela 50
            öre per kg. kryddsill, Finland har en hög tull och i Danmark gäller
            en tull av 20 öre per kg. kryddsill. Härtill kommer att den svenska
            fiskerinäringen arbetar under synnerligen svåra förhållanden och
            dessutom på senare tid ser sig alltmer undanträngd från sin naturliga
            marknad inom landet därigenom, att våra grannländer mer och mer
            söka avsättning för sina fiskeprodukter inom Sverige. Sålunda
            importera vi från Norge och Danmark ojämförligt mycket mera fiskepro-
            dukter än vi exportera till dessa länder för förbrukning därstädes.
            En bi- dragande orsak till den stora färsksillimporten från Norge
            äro de för norr- männen så förmånliga järnvägsfrakterna — även
            inom Sverige. Med stöd av det anförda tillåta vi oss hemställa,
            att riksdagen måtte besluta, att rubriken nr 27 i gällande tulltaxa
            skall hava följande lydelse: Fisk storsill, kryddad i tunnor:
            kryddad ::=.: 3: ss: sr ne rsrnrd:s T 1 kg. 0:05 kronor. Stockholm
            den 22 januari 1932.
          </p>
          <p>
            Cornelius Olsson. Adolf Wallerius. Oscar N. Olsson.
          </p>
          <pb facs="riksdagen-motions-pdf/data/1932/mot_1932__ak__344/mot_1932__ak__344-004.pdf"/>
          <p>
            ne
          </p>
        </div>
      </div>
    </body>
  </text>
</TEI>
