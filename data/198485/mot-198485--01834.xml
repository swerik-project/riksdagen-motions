<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--01834">
  <teiHeader>
    <fileDesc>
      <titleStmt>
        <title>Idrottspolitiken</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Idrottspolitiken</title>
          <idno type="rdwebb">G8021834</idno>
          <rs type="number">1834</rs>
          <ref type="dokument_url_text">http://data.riksdagen.se/dokument/G8021834/text</ref>
          <ref type="dokument_url_html">http://data.riksdagen.se/dokument/G8021834</ref>
          <ref type="dokumentstatus_url_xml">http://data.riksdagen.se/dokumentstatus/G8021834</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SwESHSJNVU9vrTJrNE3L8e" type="signed"/>
        <correspContext corresp="i-SwESHSJNVU9vrTJrNE3L8e">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-Eoor7chig2KkpNDt6f9K2V"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-GaozvGLNGCb9Vstyp2PrQH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__1834/mot_198485__1834-001.pdf"/>
      <fw xml:id="i-T4gT3voDQ35gSUdpBybzh">
        Motion 1984/85:1834
      </fw>
      <div xml:id="i-LSSzfx5x6WXbiZiKnzqUPX" type="motHeader">
        <div xml:id="i-KVuKkVE9idv7t5zBuUU8v6" type="motTitle"/>
        <div xml:id="i-23RBVQfZkNX5ZytGAQ4ijS" type="motSubmissionInfo"/>
      </div>
      <div xml:id="i-LybKFPLWMaRVcA5k5Qbm28" type="motBody">
        <div xml:id="i-JVe8DW7z3pEoHhp7Twp8DV">
          <p xml:id="i-EuLb7pKZRN3roJoRa1cbQq">
            1
          </p>
          <p xml:id="i-U4uMiDQJmCQnQFpoEcwZBK">
            Lars Werner m. fl. Idrottspolitiken
          </p>
          <p xml:id="i-71vaTEQKw7EouNmT257oR2">
            Idrotten är en del av den mänskliga kulturen och miljontals svenskar
            idrottar i någon form. Idrottsrörelsen är en rörelse på massbasis.
            Den har en betydelsefull social funktion, den skapar möjligheter
            till samvaro, ge- menskap, kamratskap och vänskap. Den befordrar
            folkhälsan, och den har också haft betydelse för att dämpa klassamhällets
            utslagningsmekanismer. Den organiserade tävlingsidrotten är ett
            viktigt inslag. Ur massrörelsen har högklassig tävlingsidrott
            vuxit fram. Denna har massrörelsen som sin förutsättning och tävlingsidrotten
            ger massrörelsen dess stimulans. Det finns ett klart samband mellan
            idrottsklubbarnas framgång och deras för- måga att bedriva en
            bred verksamhet, inte minst bland barn och ungdom. Samhällets
            satsning på idrotten är en satsning för människornas hälsa och
            glädje.
          </p>
          <p xml:id="i-SYk5tgqQwCaPT8iQr3dEQq">
            Idrottens kommersialisering
          </p>
          <p xml:id="i-Le2tTLwhj6796AaY5U5oNH">
            Inte bara samhället satsar på idrotten. Stora företag som Volvo
            och nu senast Kodak lägger ned stora penningsummor på idrotten,
            men med helt andra avsikter än att främja idrottsrörelsen eller
            att gagna människors välbefinnande. De stora arenaidrotterna har
            kommit i händerna på kom- mersiella krafter, vars enda intresse
            för idrotten är att höja det egna företagets anseende och genom
            reklam öka efterfrågan för dess produkter. Det senaste inslaget
            i denna kommersialisering av idrotten skedde den 16 januari i
            år, när den svenska friidrottsledningen tillsammans med lan- dets
            idrottselit inför den samlade svenska pressen samt radio och TV
            kröp in i Kodaks klubbtröja. Team Kodak skall nu skörda lagrar
            i de olympiska spelen i Söul 1988. Det lär knappast vara svenska
            idrottsframgångar detta amerikanska storföretag vill främja. Stora
            företags satsningar på idrotten riktas helt på verksamheter som
            förväntas ge den största ekonomiska avkastningen. Dåligt skulle
            företagen annars gagna uppdragsgivarnas — aktieägarnas — intressen.
            Därför satsar företagen på spektakulära arenaidrotter, olympiska
            spel, elitishockey och fotboll där deltagarna kontraktbinds för
            lång tid och där prestationskraven drivs så långt att ungdomar
            frestas att använda skadliga medel och där träningen och tävlandets
            intensitet kan äventyra deras hälsa. Kommersialiseringen medför
            alltså att de idrottsverksamheter som akti- verar flest människor,
            som betyder mest för folkhälsan och har den största sociala funktionen
            får minst stöd. Exempel på sådana verksamheter är
          </p>
          <pb facs="riksdagen-motions-pdf/data/198485/mot_198485__1834/mot_198485__1834-002.pdf"/>
          <fw xml:id="i-8cbWU8x7MbfCTCJ8DjZZFn">
            Mot. 1984/85: 1834 2
          </fw>
          <p xml:id="i-48VhvsKQpnoirFSSijXjPm">
            orienteringslöpning, motionsidrott, ungdomsverksamhet och kvinnoidrott.
            Handikappidrotten förtjänar här särskild uppmärksamhet. Kommersialiseringen
            får menliga följder för idrotten. En idrottsklubbs tävlingsframgångar
            spelar roll för dess reklamvärde, och dess reklamvärde spelar
            roll för hur mycket pengar klubben kan få in, och detta i sin
            tur har en avgörande betydelse för hur bred verksamhet t. ex.
            bland ungdom som klubben kan bedriva. De kapitalistiska marknadslagarna
            börjar tränga in i seriesystemen. Placeringen i serie eller mästerskap
            gäller inte längre en- bart äran utan också de kommersiella ”sponsorernas””
            beredskap till fort- satta ekonomiska satsningar. Det kan gälla
            en idrottsklubbs möjligheter att existera. Idrottsutövarna hetsas.
            Människohandeln med spelare och tävlande breder ut sig. De aktiva
            blir som andra investeringar. Inom de mest publika bollsporterna
            försöker man alltmer att köpa ihop lag. Klubbar med möjligheter
            att nå framgångar till följd av bred ungdomsverksamhet kan många
            gånger stop- pas i sin utveckling genom att bättre ställda föreningar
            köper deras bästa eller mest talangfulla förmågor. Ungdomsverksamheten
            och därmed en stor del av idrottens sociala värde trängs tillbaka
            av jakten efter färdiga” aktörer. Kommersialismens grepp över
            idrotten — främst elitidrotten — förvräng- er elitidrottens syfte.
            Pengarna styr resultaten. Därmed ligger det också nära till hans
            att droger används i idrotten, anabola stereoider är ett exempel.
            Skall elitidrotten spela en positiv roll för ungdomen måste idrottsrörelsen
            hårt bekämpa otillåten stimulantia. Kommersialiseringen av idrotten
            är en följd dels av kapitalägarnas för- sök att slå mynt av idrottsintresset,
            dels av bristande samhälleliga ekono- miska insatser. Kommersialiseringen
            medför högst olikartade villkor för olika idrottsgrenar. Men också
            mellan olika utövare inom samma gren kan villkoren vara helt olika.
            Också på annat sätt utnyttjar kapitalintressena idrotten för sina
            syften. De har skapat en omfattande marknad för fritids- och idrottsutrustning.
            Detta är i sig inte att skapa konstlade behov. Idrottsutövning
            kräver vissa kläder och viss utrustning. Men kapitalet använder
            sig av framstående idrottsmän och -kvinnor för att kunna skapa
            märkesstatus och försälja överkvalificerad utrustning i massupplaga
            och detta till överpriser. Så finns det t. ex. bordtennisracket
            att köpa för från 20 till 200 kr. trots att skillnaden i tillverkningskostnad
            ej kan överstiga några få kronor. Samma horribla förhållanden
            råder inom de flesta sportgrenar. Det effektivaste sättet att
            minska kommersialiseringen inom idrotten är att den organiserade
            ges ett bra samhälleligt stöd. I årets budgetproposition föreslås
            en uppräkning av anslagen från 188,6 milj. kr. till 205,5 milj.
            kr. Det är bra och det ökar väsentligt möjligheten att motverka
            den skadliga utveckling idrotten har tagit. Fortsatta och ökade
            insatser är emellertid nödvändiga för att vända utvecklingen.
            Som ett led i
          </p>
          <pb facs="riksdagen-motions-pdf/data/198485/mot_198485__1834/mot_198485__1834-003.pdf"/>
          <fw xml:id="i-8ZkhNNbtd2nG66bqyC7ZEH">
            Mot. 1984/85: 1834 13
          </fw>
          <p xml:id="i-LVNF3zKe63yRWoDkcuhGDf">
            en sådan positiv utveckling föreslår vi inrättandet av en särskild
            fond för idrottens främjande. Till denna fond bör alla ”sponsrade”
            medel överföras och fördelas i samråd med idrottsrörelsen med
            särskilt beaktande av breddidrotten och dess utövare.
          </p>
          <p xml:id="i-AxBJ6EDMm6F1HrpG8fjYbr">
            Tipsmedlen till idrotten
          </p>
          <p xml:id="i-HHNHgjCWhtgQE7PPzfuL89">
            I ett riksdagsbeslut från 1939 fastställdes att 5022 av tipsmedlen,
            sedan vinster utdelats, skulle tillfalla idrottsliga ändamål.
            Detta beslut genomför- des aldrig på grund av det andra världskriget.
            Det finns nu anledning att återuppliva denna inriktning som en
            första åtgärd. På sikt bör tipsmedlen — efter avdrag för vinster
            och omkostnader — oavkortade gå till idrotten. Regeringen bör
            snabbehandla frågan om tipsmedlens användning och framlägga förslag
            om hur ett anslag motsvarande tipsmedlens storlek årli- gen kan
            tillföras idrotts- och friluftslivet. Det bör användas till bidrag
            till kommunerna för uppförande av idrottsanläggningar, till stöd
            för småklub- bar, kvinnoidrott och handikappidrotten. Även stöd
            till elitidrott bör utgå för att motverka kommersialismen bl.
            a. genom att förbättra möjligheterna till utbildning och inrättande
            av någon form av idrottsstipendier.
          </p>
          <p xml:id="i-JmV4q1Fuj9NRZdvnykDhMP">
            Småklubbarna
          </p>
          <p xml:id="i-NSqgoCg86LiMqPZFQMGyUW">
            Småklubbarna, som bär upp idrotten och gör den till en massrörelse,
            brottas i allmänhet med mycket svåra ekonomiska problem. Kassörer
            och andra styrelsefunktionärer måste stånga pannorna blodiga för
            att få finan- serna att gå ihop. Bingoverksamhet, lotterier och
            andra sätt att dra in pengar till klubbarna får ta en så stor
            del av många ledares tid, att det går ut över de insatser för
            sporten som de skulle kunna göra. Många ledare och andra medlemmar
            i dessa klubbar får inte bara lägga ner en stor del av sin fritid
            för att klara klubbarnas finanser, de tvingas också satsa pengar
            ur egna fickor för att idrottsverksamheten skall bestå.
          </p>
          <p xml:id="i-GSMSaEvRysFYzDT6DanXCU">
            Kvinnoidrotten
          </p>
          <p xml:id="i-MYwLayFAM5pKv4pb27wSnB">
            Speciellt eftersatta är de föreningar eller sektioner inom föreningar
            som sysslar med kvinnoidrott. Här kommer manssamhällets kvinnofördomar
            till klara och groteska uttryck. Kvinnoidrotten diskrimineras
            fortfarande både ekonomiskt, ideologiskt och genom massmedia.
            Idrotten ses som männens värld, där kvinnor bara skall få hålla
            till i utkanterna. I rikspressen och etermedia refereras sällan
            kvinnoidrott. Vissa förbätt- ringar har skett, men ännu domineras
            idrottsnyhetsförmedlingen av en konservativ könsrollsuppfattning.
            Hur kvinnoidrotten refereras i massmedia hänger ihop med hur den
            behandlas inom idrottsrörelsen. Det finns undantag och det görs
            satsningar
          </p>
          <pb facs="riksdagen-motions-pdf/data/198485/mot_198485__1834/mot_198485__1834-004.pdf"/>
          <fw xml:id="i-XcRbNLGXhuHQ2umtX4yea1">
            Mot. 1984/85: 1834 14
          </fw>
          <p xml:id="i-MA6T71wWV8v2fHDiVzDnj2">
            — men allmänt gäller ännu att kvinnoidrotten eftersätts. Den
            får de sämsta ekonomiska förutsättningarna. Kvinnor får sämre
            träningsmöjligheter och ofta mera primitiva tävlingsvillkor. De
            får i de flesta grenar långt färre tillfällen att mäta sig med
            och sporras av internationell konkurrens. Många gånger hör man
            kvinnor säga att de idrottar trots förbunds- och klubbsty- relser.
            Kvinnoidrottens sämre förutsättningar har skapat en brist på leda-
            re. Mansdominansen inom idrottsrörelsen är i det närmaste total.
            Grunden för kvinnoförtrycket inom idrotten finns i den härskande
            kvin- nofientliga ideologin och i könsrollsfördomarna. Där hyllas
            ett passivt och undergivet kvinnoideal. Kämpatag, styrka, tävlingsambitioner
            strider mot denna kvinnobild. För att ge ytterligare stimulans
            till kvinnlig idrott bör reglerna för det statliga bidraget till
            ungdomsorganisationernas lokala verksamhet ändas så, att ett aktivitetsstöd
            kan utgå till klubbar för kvinnliga idrottsutövare oavsett dessas
            ålder.
          </p>
          <p xml:id="i-NpYJXfUTx2Ks8LhuxFt9fr">
            Handikappidrotten
          </p>
          <p xml:id="i-KHXgs4WT232Pjb4UgFTVTV">
            Vad vi i inledningen sagt om idrottens positiva sociala betydelse
            gäller inte minst för handikappidrotten. Därtill kommer att handikappidrottens
            betydelse för uppehållande och rehabiliterande träning inte kan
            överskat- tas. Det är först på senare år som handikappidrotten
            på allvar uppmärk- sammats här i landet, som en följd av svenska
            handikappidrottares stora framgångar vid internationella tävlingar.
            För även inom denna del av idrotten finns tävlingsverksamhet som
            fungerar som inspirationskälla för de många aktiva. Det svenska
            handikappidrottsförbundet har i dag 34000 medlemmar, men antalet
            som deltar i någon av dess verksamheter är avsevärt mycket större
            och borde vara ännu större. Man sysslar med praktiskt taget alla
            slag av konventionella idrottsgrenar plus några som skapats inom
            handi- kappidrotten. Handikappidrotten har i dag två stora problem.
            Det ena är tillgänglighe- ten till idrottsanläggningar. För idrottsanläggningar
            gäller samma regler som för övriga offentliga byggnader och lokaler,
            att de skall göras handi- kappvänliga. Men många äldre änläggningar
            fyller inte ens lågt ställda krav på tillgänglighet och även nya
            anläggningar har stora brister vanligtvis på grund av okunnighet
            hos dem som planerar och bygger och att man ännu inte alltid räknar
            med handikappade som aktiva idrottsutövare. Det andra stora problemet
            som handikappidrotten brottas med är ekono- min. Handikappidrotten
            har inga inkomster från sin tävlingsverksamhet utan i stället
            stora kostnader för att hålla den i gång. Just inom handikapp-
            idrotten är det av avgörande betydelse att kunna utföra en aktiverande
            och i viss mån även uppsökande verksamhet. För detta fordras konsulenter
            ute i distrikten. Man har även stort behov av instruktörer för
            de olika idrotts-
          </p>
          <pb facs="riksdagen-motions-pdf/data/198485/mot_198485__1834/mot_198485__1834-005.pdf"/>
          <fw xml:id="i-FDEHkWhk69kXfvjauCb9JG">
            Mot. 1984/85: 1834 15
          </fw>
          <p xml:id="i-9AuFXPUZZ144VsUYDSnWBJ">
            grenarna. F.n. får man helt lita till frivilliga krafter, och
            dessa räcker inte på långt när till att fylla instruktörsbehovet.
            För att förbättra tävlingsverk- samheten behöver man också möjligheter
            att anordna träningsläger.
          </p>
          <p xml:id="i-ALLnKpbMuSaQhm4LYuQqYq">
            Bristen på anläggningar
          </p>
          <p xml:id="i-UwiKbvv4us2oe7fkbMv9th">
            1970 års idrottspolitiska beslut innebar allmänna uttalanden
            till fördel för bredd- och motionsidrotten. Dessa uttalanden har
            bara delvis infriats. Förbättringar har skett, men i många kommuner
            släpar fortfarande antalet anläggningar långt efter behovet för
            bredd- och motionsidrott. Frågor av det slaget är kommunala angelägenheter,
            men de visar nöd- vändigheten av att de statliga bidragen till
            byggande av idrottsanläggningar utökas. Ytterligare bidrag till
            idrottsanläggningar har såväl idrottsliga som kon- junkturpolitiska
            motiv för sig. De anläggningar som medlen i första hand bör gå
            till är enkla men funktionsdugliga anläggningar som bör ligga
            i anslutning till bostadsområden. I första hand skall anläggningarna
            vara till för träning, men också ha kvalitet nog att kunna utnyttjas
            som tävlings- banor. För att lösa problemet med idrottsanläggningars
            tillgänglighet bör bidrag av dessa medel också kunna användas
            till att göra befintliga idrotts- anläggningar handikappvänliga.
            Dessutom bör handikappidrotten ges möj- ligheter till ett reellt
            inflytande över nya anläggningars utformning och inredning. Ett
            villkor för anslagen skall vara att föreningar och enskilda skall
            ha möjlighet att kostnadsfritt utnyttja anläggningarna.
          </p>
          <p xml:id="i-PEaHz6Gio2x4FnLor7bfqq">
            Lek och idrott i skolor och förskolor
          </p>
          <p xml:id="i-MLuDhVFpd3L4B27FzC1Sy4">
            Hur möter t. ex. barnen idrotten i skolorna? Hur stora utrymmen
            har förskolebarnen för att kunna tillgodose sina kroppsliga aktivitetsbehov?
            Hur väl utbildade är deras lärare för att tillgodose dessa? Det
            vore ett rimligt krav från våra förskolebarn att få liknande utrymmen
            för lek och idrott som barnen i den obligatoriska skolan, där
            utrymmena ändå i och för sig är alldeles för små för ändamålet
            och ett hån mot varje barn. 20 förskolebarn kräver faktiskt inte
            större utrymme i rörligt tillstånd än mot- svarande antal bilar
            i parkerat tillstånd. Och motivet för ett sådant utrym- me är
            att hjälpa till att ge grunden för den uppväxande individen att
            få ett friskare liv. Ju större utrymmen barnen får för sina kroppsliga
            aktiviteter, desto lättare blir det att undvika negativ konkurrens
            och tidig tävlingshys- teri. För små utrymmen har alltid och kommer
            alltid att gynna de starka och hänsynslösa. Det borde vara en
            självklar rättighet för förskolebarnen att under obegränsad tid
            dagligen få leka och idrotta på en väl tilltagen barnvänlig yta
            under sakkunnig ledning av någon som fått en utbildning i att
            inse barns verkliga behov. Nya daghem bör inte byggas utan ett
            väl
          </p>
          <pb facs="riksdagen-motions-pdf/data/198485/mot_198485__1834/mot_198485__1834-006.pdf"/>
          <fw xml:id="i-XnCENhAyx5DKp7dkUyTPUW">
            Mot. 1984/85: 1834 16
          </fw>
          <p xml:id="i-TQPiPdgj4VYTjHDr3fmK7Z">
            tilltaget utrymme för lek och idrott. Gamla barndaghem bör byggas
            ut så att barns lekbehov kan tillgodoses. Bara därför att barn
            är små fordrar de inte små ytor. Förskolor och fritidshem måste
            ges möjligheter till en gedigen lek- och idrottsutbildning (på
            barns villkor naturligtvis), annars kommer vi att få en sjukvårdskris
            om 50-60 år utan motsvarighet i historien, eftersom dagens unga
            växer upp i ett f.ö. kroppsfientligt och barnfientligt samhälle.
            Det är en billig investe- ring för vår framtid. Idrotten bör även
            få ökat utrymme i skolorna, så att all idrott för barn under 13
            år bedrivs i skolorna, vilket gör att alltför tidig specialisering
            och utslagning motverkas. Men idrottsrörelsens ledare och tränare
            skall natur- ligtvis komma in i skolorna och hjälpa till med undervisningen.
          </p>
          <p xml:id="i-BxjKpSbSJDsdJ8KycBNk3y">
            Stöd till idrottsledarna
          </p>
          <p xml:id="i-CnmcrvUmppkc6RJhirQ1VK">
            Många tusen människor sätter av stora delar av sin fritid på
            uppdrag som ledare inom idrottsrörelsen. De gör det av intresse
            för sin idrottsgren men också med omtanke om ungdomar och för
            att möjliggöra en aktiv fritids- verksamhet i samhället. De flesta
            ledare arbetar helt ideellt, och många får göra ekonomiska uppoffringar.
            Inga studiecirkelledare inom studieförbun- den skulle ställa upp
            på samma villkor som idrottsledarna. Därför bör alla personer
            med viktigare ledaruppdrag arvoderas på samma grunder som studieledarna
            inom studieförbunden.
          </p>
          <p xml:id="i-VPxLZxMHMjAYNFTzMpASRb">
            Extra stöd till glesbygdsidrott
          </p>
          <p xml:id="i-UAzx9JXWWRN2MX6r1xZEcc">
            För många klubbar är idrottsresorna ett stor bekymmer. Det gäller
            främst klubbar i glesbygden eller i Norrland. Idrottsrörelsen
            har visserli- gen numera ett idrottsreseavtal med Reso, men det
            är viktigt att särskilt samhällsstöd utgår för att leva upp till
            parollen ”ett rundare Idrottssveri-
          </p>
          <p xml:id="i-AWJR4sVcPVpZ53APRPXGwb">
            Ww”.
          </p>
          <p xml:id="i-HBAkTMEbQqMPA3unt4fbLi">
            Utredning om idrottens villkor
          </p>
          <p xml:id="i-9uhTKjhi9zbxddeQbM9DgA">
            Kommersialiseringen av idrotten är mest utbredd inom elitidrotten.
            Många idrottsföreningar drivs nästan som kommersiella företag.
            Pengar ”under bordet” blir allt vanligare. Detta är en utveckling
            som måste motverkas. Elitidrott är en viktig del av idrottsrörelsen.
            Den kan jämföras med ett sorts artisteri. Den skall tjäna idrotten
            och stimulera idrottsintresset. Den skall icke tjäna storfinansen.
            Formerna för de samhällsinsatser som behövs för att motverka kommer-
            sialiseringen av elitidrotten bör övervägas i en särskild utredning.
            Denna bör diskutera någon form av idrottsstipendier som ett alternativ
            till kom-
          </p>
          <pb facs="riksdagen-motions-pdf/data/198485/mot_198485__1834/mot_198485__1834-007.pdf"/>
          <p xml:id="i-29t8ny7jXEzX1CsEgofnsJ">
            6 HH HH — L- - ———
          </p>
          <fw xml:id="i-3m9e33GKfQqTMeeXi96G4x">
            Mot. 1984/85: 1834 17
          </fw>
          <p xml:id="i-QxzPLKtRq6icGan2G9uNUY">
            mersialismen och för tryggare förhållanden för de idrottande.
            Vidare bör där problemet övervägas hur elitidrottens aktiva kan
            ges trygghet efter den aktiva perioden. Livet skall inte ”ta slut”
            när den aktiva perioden är över. Rapporten från RF:s arbetsgrupp
            angående idrottens kommersialisering visar inte på några nya vägar.
            En utredning som tar ett bredare grepp och ser till hela idrotten
            och friluftslivets förhållande till elitidrotten är nödvän- dig.
            En utredning som skall ha som inriktning att motverka kommersiali-
            seringen av idrotten.
          </p>
          <p xml:id="i-6Rh8esVGeEQx6xL3LU3kmS">
            Internationellt idrottsutbyte
          </p>
          <p xml:id="i-M4LBvTvZdvJrSevDwTT6aL">
            Vpk är för ett internationellt idrottsutbyte. Målsättningen att
            världens ungdom skall mötas i tävlingar, där det sociala och kulturella
            utbytet är minst lika viktigt som idrottsutövandet är något eftersträvansvärt.
            Tyvärr har de stora internationella idrottsevenemangen alltmer
            blivit kommer- siella jippon än idrottsutövning. Svensk idrottsungdom
            skall självklart delta i internationellt idrottsut- byte. Riksdagen
            bör uttala som sin mening att internationellt idrottsutbyte arrangerat
            i Sverige måste utgå från att i största möjliga utsträckning använda
            redan befintliga anläggningar. Några anläggningar för ”engångs-
            bruk” kan inte accepteras, ej heller anläggningar som är överdimensione-
            rade för normalt bruk. Finansieringen av internationella idrottstävlingar
            bör vara sådan att den inte drabbar skattebetalarna i efterhand.
            Enbart TV- intäkter räcker inte för att garantera att ett ”spel”
            går ihop. Riksdagen bör även uttala att idrottsarrangemangen och
            idrotten över huvud taget måste avkommersialiseras. Detta innebär
            att Sverige inte skall ställa upp som arrangör till idrottsutbyte
            som till stor del är kommersiella reklamjippon.
          </p>
          <p xml:id="i-GJTpUYEHZmb1pTu7tGP7CW">
            Hemställan
          </p>
          <p xml:id="i-6p8QQ2Mj9hTqbFR9THvNar">
            Med hänvisning till det anförda föreslås 1. att riksdagen hos
            regeringen hemställer om förslag att föreläggas riksdagens i syfte
            att motverka kommersialiseringen inom idrot- ten och vända utvecklingen
            på sätt som föreslås i motionen, . att riksdagen hos regeringen
            hemställer om förslag som innebär att hela överskottet av tipsmedel
            på sikt skall överföras som stöd till idrotten i enlighet med
            vad som anförs i motionen, 3. att riksdagen hos regeringen hemställer
            om tillsättandet av en parlamentarisk utredning med uppdrag att
            utarbeta förslag om hur kommersialismens grepp över idrotten skall
            brytas och utar-
          </p>
          <p xml:id="i-31DveMWAmbbzRxqcWo6SEE">
            2
          </p>
          <p xml:id="i-Pbm6rK353bXhmcvDwB7fL9">
            beta förslag till statliga stipendieformer och former för social
            trygghet för idrottsutövare på elitnivå i enlighet med vad som
            anförs i motionen.
          </p>
          <pb facs="riksdagen-motions-pdf/data/198485/mot_198485__1834/mot_198485__1834-008.pdf"/>
          <fw xml:id="i-VbSaHvihtU4Tia8agc3US7">
            Mot. 1984/85: 1834 18
          </fw>
          <p xml:id="i-5qP8DcMDAaMdqs1jniCYJL" type="date">
            Stockholm den 25 januari 1985
          </p>
          <div xml:id="i-9K8v8TZBCoNd1zZasXfTGU" type="signatureBlock">
            <p who="i-5wPAQ1MDLRTsW1XngYcD46" type="signature">
              LARS WERNER (vpk)
            </p>
            <p who="i-QRDnfz9zaiXo7A1SpAi1dM" type="signature">
              BERTIL MÅBRINK (vpk)
            </p>
            <p who="i-CMGiiZNVocLdbkuKqXgWTG" type="signature">
              NILS BERNDTSON (vpk)
            </p>
            <p who="i-FiisfXYQcUpGymcboYQpoF" type="signature">
              C. -H. HERMANSSON (vpk)
            </p>
            <p who="i-RPvXiWoVbPvNZBh8bxVvbB" type="signature">
              EVA HJELMSTRÖM (vpk)
            </p>
            <p who="i-EQSJnvt3y9r5wULtNbkTNu" type="signature">
              JÖRN SVENSSON (vpk)
            </p>
            <p who="i-GaozvGLNGCb9Vstyp2PrQH" type="signature">
              LARS-OVE HAGBERG (vpk)
            </p>
            <p who="i-Eoor7chig2KkpNDt6f9K2V" type="signature">
              TORE CLAESON (vpk)
            </p>
          </div>
          <p xml:id="i-D5wfYAo87X8tYgG1Y36kB7">
            Norstedts Tryckeri, Stockholm 1985
          </p>
          <pb facs="riksdagen-motions-pdf/data/198485/mot_198485__1834/mot_198485__1834-009.pdf"/>
          <pb facs="riksdagen-motions-pdf/data/198485/mot_198485__1834/mot_198485__1834-010.pdf"/>
        </div>
      </div>
    </body>
  </text>
</TEI>
