<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1953--ak--00232">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__232/mot_1953__ak__232-001.pdf"/>
      <fw xml:id="i-FW9kGW6uqJFjznWgdaCHmu">
        8 Motioner i Andra kammaren, nr 232.
      </fw>
      <div xml:id="i-GUwR3F3Meia4qVWx1khfj3" type="motHeader">
        <div xml:id="i-UBYWtpqNMHpDk8dp5VsUCq" type="motTitle"/>
        <div xml:id="i-DpuxPQyiqxxvvMthpeccAE" type="motSubmissionInfo"/>
      </div>
      <div xml:id="i-DvUfUzmy3dPphxsfSJVSxF" type="motBody">
        <div xml:id="i-Bv4C5Gt8x57pyTw79tS4wb">
          <p xml:id="i-7CjzGLVQwnZV2B8p815AcE">
            Nr 232.
          </p>
          <p xml:id="i-CgnsFu2yJ4FphYdatBxnFS">
            Av herr Cassel, angående viss ändring av lagen om skilje- män.
          </p>
          <p xml:id="i-RUJtz3TZshDskWiCMu8wZg">
            Inom vissa delar av näringslivet förekommer i större utsträckning
            än tidigare att avtalsparter överenskomma om skiljedomsklausul.
            Anledningen härtill kan antagas vara att domstolsvägen icke befunnits
            föra till den snabba lösning av tvistefrågorna, som ur båda parters
            synpunkt är önskligt. Tvistemålens natur kan också ha föranlett,
            att parterna funnit det mindre lämpligt att draga saken inför
            domstol. Möjligt är också, att de kostnader, som äro förenade
            med domstolsför- farande, befunnits komma att stiga till så höga
            belopp, att ett skilje- domsförfarande ansetts gynnsammare. Framför
            allt inom byggnadsverksamheten är ovan angivna tendens märkbar.
            Bortses från sådan byggnadsverksamhet, som sker för kronans räkning,
            torde numera skiljedomsklausul regelmässigt införas i entrepre-
            nadkontrakt angående uppförande av byggnad. Även inom byggnads-
            industrien närstående näringsverksamhet, såsom då fråga är om
            ut- förande av elektriska anläggningar, vatten- och avloppsanläggningar,
            vägarbeten m. m., är skiljeförfarandet ett normalt rättsmedel.
            Man sy- nes med hänsyn härtill kunna påstå, att en icke oväsentlig
            del av det praktiska rättslivet undandragits domstolarna. I och
            för sig kan icke detta förhållande anses skadligt ur samhälleliga
            synpunkter; parterna torde, särskilt då tvisteobjekten äro av
            större värde, själva tillse att skiljemännen äga såväl erforderlig
            teknisk som juridisk kompetens. Skiljedomarna inom byggnadsväsendet
            innefatta icke sällan en skälig- hetsprövning eller en värdering.
            Ofta avgöras emellertid av skiljemän även frågor av rent rättslig
            natur. Framför allt då det gäller sådana frågor är det en svaghet
            i förfarandet att tidigare skiljedomar i lik- artade tvister icke
            stå till vare sig parternas eller skiljemännens för- fogande.
            Denna brist i systemet blir av desto större betydelse som ju vid
            prövning genom skiljemän allenast en instans handlägger målet
            och sålunda till det slutligt dömande organets förfogande står
            ett mindre omfattning personligt erfarenhetsmaterial än det, som
            ligger till grund för ett avgörande i högsta domstolen. Då härtill
            kommer att någon särskild avtalslag icke existerar, varigenom
            förhållandet mellan beställare och entreprenör regleras, utan
            gällande rätt på byggnads- entreprenadernas område skapas bl.
            a. genom tillämpning av 1915 års avtalslag och, där så är möjligt,
            analogisk tillämpning av köplagen, synes bristen på översyn över
            rättstillämpningen än mer kännbar.
          </p>
          <pb facs="riksdagen-motions-pdf/data/1953/mot_1953__ak__232/mot_1953__ak__232-002.pdf"/>
          <fw xml:id="i-Egvs1ARJTGYFNqa6UdYFvj">
            Motioner i Andra kammaren, nr 232. 9
          </fw>
          <p xml:id="i-6D8Cw8QUaTSJi3bGVPxNEq">
            Många tvister skulle helt säkert kunna biläggas, därest parterna
            ägde tillgång till ett material av tidigare avgöranden i likartade
            frågor. Det ovan anförda giver vid handen, att behov föreligger
            av att skiljedomar göras offentligen tillgängliga. Detta kan ernås
            genom att i lagen om skiljemän införas bestäm- melser om skyldighet
            att i vissa fall registrera skiljedomar. Sådan registrering är
            icke okänd i utländsk lagstiftning. Sålunda stadgas i den finska
            lagen av den 4 februari 1928 om skiljemannaförfarande att genom
            skiljemännens försorg ett underskrivet exemplar av skilje- domen
            inom 30 dagar efter domens avkunnande skall sändas till all- männa
            underrätten på den ort, där domen givits för att bevaras i dess
            arkiv. För svenska förhållanden torde en central registrering
            av skilje- domarna vara den lämpligaste vägen. Vid en sådan central
            registre- ring bör måhända iakttagas, att en allmänt tillgänglig
            förteckning upp- rättas, vari sakens natur och skiljemännens namn
            intagas. Skyldighet att ingiva skiljedomar för registrering bör
            gälla i samtliga de fall där det i skiljeavtalet föreskrivits
            att eventuell skiljedom skall vara undan- tagen från dylik registreringsskyldighet.
            Genom en registrering av ovan föreslagen karaktär ernås ökad rätts-
            säkerhet inom betydelsefulla områden av näringslivet. På grund
            av vad ovan anförts hemställes, att riksdagen i skrivelse till
            Kungl. Maj:t anhåller att Kungl. Maj:t, efter erforderlig utredning,
            måtte för riks- dagen framlägga förslag till sådan ändring av
            lagen den 14 juni 1929 om skiljemän att de i motionen anförda
            synpunkterna tillgodoses.
          </p>
          <p xml:id="i-FKPNR4R11yNkigjq5BBUGW" type="date">
            Stockholm den 27 januari 1953.
          </p>
          <div xml:id="i-DA4vB71oR2vCz4PS3BSwxu" type="signatureBlock">
            <list xml:id="i-CxY5twMFHv9RqMiRJ8aoRE">
              <item xml:id="i-Te18J8q9hc88EzXebvmR9t" who="i-3R5C8vQo1FXLQaqX7yYqq8" type="signature">
                Leif Cassel
              </item>
            </list>
          </div>
        </div>
      </div>
    </body>
  </text>
</TEI>
