<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00453">
  <teiHeader>
    <fileDesc>
      <titleStmt>
        <title>Omskärelse av minderåriga</title>
        <author corresp="i-MtQDAwnav9eHyeftxbQLvf i-9Kt7koTgzUZUA9ovNXYdWj">av Inger René och Marietta de Pourbaix-Lundin (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Omskärelse av minderåriga</title>
          <idno type="rdwebb">GW02So453</idno>
          <rs type="number">So453</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So453/text</ref>
          <ref type="dokument_url_html">http://data.riksdagen.se/dokument/GW02So453</ref>
          <ref type="dokumentstatus_url_xml">http://data.riksdagen.se/dokumentstatus/GW02So453</ref>
          <ref type="doc">http://data.riksdagen.se/fil/0DA7FB92-AFD2-416B-9EF8-123F877813AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MtQDAwnav9eHyeftxbQLvf</idno>
            <name>Inger René</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LZAifzA5uXNV4BCoyLkfcc" type="signed"/>
        <correspContext corresp="i-LZAifzA5uXNV4BCoyLkfcc">
          <note type="signatory" corresp="i-MtQDAwnav9eHyeftxbQLvf"/>
          <note type="signatory" corresp="i-9Kt7koTgzUZUA9ovNXYdWj"/>
        </correspContext>
        <correspAction xml:id="i-Gr4zdnyTsyvq1JgRAfa65G" type="numbering">
          <date when="2008-10-07"/>
        </correspAction>
        <correspAction xml:id="i-LajzNi2K23SepC34YsiCX3" type="submission">
          <date when="2008-10-06"/>
        </correspAction>
        <correspAction xml:id="i-XzRRyRUXRJV7UHWihsucc9" type="transfer">
          <date when="2008-10-06"/>
        </correspAction>
        <correspAction xml:id="i-Nx7gMxpGzTmcHA9bneCH6s" type="assigned"/>
        <correspContext corresp="i-Nx7gMxpGzTmcHA9bneCH6s">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-U8g6ivNVpjeJX2LnCX5Fzj" type="motBody">
        <div xml:id="i-3PQggTxBgLpvvkCA6KjnB1" type="motProposal" subtype="förslag">
          <head xml:id="i-8hvXWT3LLMXoF99oGDbu5F">
            Förslag till riksdagsbeslut
          </head>
          <p xml:id="i-6RqoXfpRgrB63kaBhrBHvi">
            Riksdagen tillkännager för regeringen som sin mening vad som
            anförs i motionen om att införa en åldersgräns på 15 år för manlig
            omskärelse som inte är medicinskt motiverad.
          </p>
        </div>
        <div xml:id="i-FxAzNWPR4bFGyPeMMAQNFh" type="motContent">
          <head xml:id="i-LoHX9hRi8QcMTj12JR1tUD" type="h1">
            Motivering
          </head>
          <p xml:id="i-FL4BwwosLNsmuLBwnBdEbT">
            Omskärelse genomförs i dag ofta på blott några dagar gamla pojkar.
            Omskärelse innebär att man skär bort en frisk del av kroppen.
            Det är dessutom ett oåterkalleligt ingrepp. Spädbarn har naturligtvis
            ingen möjlighet att själva samtycka eller säga nej till ett sådant
            ingrepp.
          </p>
          <p xml:id="i-16bUtEgKjuqy88yPsazXNw">
            I FN:s barnkonvention slås det fast att barn skall skyddas mot
            alla former av fysiskt och psykiskt våld, skada eller övergrepp.
            Vidare slås det fast att alla effektiva och lämpliga åtgärder
            skall vidtas för att avskaffa traditionella sedvänjor som är skadliga
            för barns hälsa.
          </p>
          <p xml:id="i-WJ8eLry6Ajxi2nDXwyBR3">
            Med beaktande av detta måste omskärelse av små pojkar förbjudas.
            Ett sådant ingrepp skall bara få genomföras när pojken själv kan
            ge uttryck för sin egen övertänkta uppfattning i frågan. En sådan
            lämplig åldersgräns är 15 år.
          </p>
          <p xml:id="i-7tPNiGsDUocFznStW4iVa7">
            Trots en sådan lagstiftning som den vi föreslår är det viktigt
            att slå fast att alla medicinskt motiverade ingrepp är tillåtna.
            Detta bör framgå av lagtexten.
          </p>
          <p xml:id="i-D2SE11xhjZzamnVmxrVbHL">
            Vid en förfrågan hos riksdagens utredningstjänst framkommer följande.
          </p>
          <p xml:id="i-VxXwVVa3yGSi9TSkYTEFCV">
            Socialstyrelsen har haft i uppdrag att rapportera effekterna
            av lagen, vilka redovisades i oktober 2005 i rapporten Omskärelse
            av pojkar, effekter av lagen. Socialstyrelsen konstaterar att
            ett fåtal personer (fem) har sökt tillstånd enligt lagen, och
            för närvarande är endast två av dessa verksamma, båda från den
            judiska församlingen.
          </p>
          <p xml:id="i-GFhgy9pqJPeGHjJXLiaN7p">
            Socialstyrelsen anför att omskärelse av pojkar som är äldre än
            två månader enligt lagen inte får utföras av annan än legitimerad
            läkare. Inom judendomen utförs omskärelse av pojkar under de första
            levnadsveckorna, varför det företrädesvis är personer från de
            judiska församlingarna som har ansökt om tillstånd. I andra trossamfund
            omskärs pojkar när de är något äldre. Socialstyrelsen anser sig
            inte ha någon möjlighet att bedöma omfattningen av denna verksamhet.
          </p>
          <p xml:id="i-YSgBgJdgazvVUcDFopFhvA">
            Enligt Socialstyrelsen har lagen inneburit att styrelsen fått
            viss kännedom om den omskärelseverksamhet som utförs av personer
            utanför den legitimerade hälso- och sjukvårdspersonalen. Lagen
            har inneburit en viss förbättring av smärtlindringen hos verksamma
            personer med tillstånd, då dokumentationsskyldigheten enligt patientjournallagen
            (1985:562) för den legitimerade personal som medverkar vid smärtlindringen
            möjliggör uppföljning av smärtlindringen och metoder för denna.
            Lagen har vidare gett Socialstyrelsen möjligheter att bedriva
            tillsyn av dem som ansökt om tillstånd, vilket har förbättrat
            såväl hygienrutiner som dokumentation av smärtlindringen.
          </p>
          <p xml:id="i-AkWvi6TD3hLQedUgWygfQ4">
            Socialstyrelsen uppger sig ha indikationer på att det förekommer
            omskärelse av framför allt pojkar i förskoleåldern utanför hälso-
            och sjukvården. Omfattningen av denna verksamhet har Socialstyrelsen
            ingen möjlighet att bilda sig uppfattning om.
          </p>
          <p xml:id="i-zcnYSJ4rChpy2Frjw8Mch">
            Mot denna bakgrund drar Socialstyrelsen slutsatsen att lagen
            inte har haft avsedd effekt som skydd mot att pojkar kommer till
            skada i omskärelseverksamheten som helhet.
          </p>
          <p xml:id="i-4dvLeJc17Dik2t6cPsuXUi">
            Vi vet också att den förra regeringen gav Socialstyrelsen i uppdrag
            att analysera varför företrädesvis pojkar i förskoleåldern omskärs
            av personer utanför hälso- och sjukvården.
          </p>
          <p xml:id="i-G1uq9QGNX8zxWPb5mvVAgD">
            Det har tydligen inte ingått i Socialstyrelsens uppdrag att ta
            ställning till om omskärelse på icke medicinska grunder skall
            vara tillåtet eller inte. Socialstyrelsen har utgått från regeringens
            och riksdagens uppfattning att det är förenligt med barnkonventionen
            och att ett förbud skulle vara en otillåten begränsning av religionsfriheten.
          </p>
          <p xml:id="i-MT6nu5K1iW7mJsc3EDQ9zt">
            I mars 2007 lämnade Socialstyrelsen rapporten där man närmare
            analyserar varför vissa pojkar omskärs av personer utanför hälso-
            och sjukvården samt lämnar förslag på åtgärder som syftar till
            att förebygga att ingen pojke far illa inom omskärelseverksamheten
            som helhet. Den rapporten bereds nu inom Regeringskansliet. I
            socialutskottets betänkande 2007/08:SoU14 skriver man att Socialstyrelsens
            rapport Omskärelse av pojkar från mars 2007 bereds inom Regeringskansliet.
            Utskottet anser inte att detta arbete bör föregripas.
          </p>
          <p xml:id="i-Ks2QwpK9trbrw5KtoH7e3F">
            Vi välkomnar Socialstyrelsens rapport och vill att beredningen
            inom Regeringskansliet påskyndas. Vår uppfattning är fortsatt
            att omskärelse bara skall få genomföras när pojken själv kan ge
            uttryck för sin egen övertänkta uppfattning i frågan. En lämplig
            åldersgräns kan vara 15 år.
          </p>
        </div>
        <div xml:id="i-4kY7yPMLSDVzZdf4VNHZGU" type="motSignatures">
          <list xml:id="i-GZ3LJqoU8zigJkTQ361BYE">
            <item xml:id="i-YCfeK4nr2LBVmRVePj8en4" who="i-MtQDAwnav9eHyeftxbQLvf">
              Inger René (m)
            </item>
            <item xml:id="i-HR2qAKVuf26jWqdDjtharR" who="i-9Kt7koTgzUZUA9ovNXYdWj">
              Marietta de Pourbaix-Lundin (m)
            </item>
          </list>
        </div>
      </div>
    </body>
  </text>
</TEI>
