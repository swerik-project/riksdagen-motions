<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199091-BoU-00020">
  <teiHeader>
    <fileDesc>
      <titleStmt>
        <title>med anledning av prop. 1990/91:92 Förslag till ny bostadsrättslag, m.m.</title>
        <author corresp="i-VvqVwyrQgUiYjtEt3CpQcM i-VvqVwyrQgUiYjtEt3CpQcM">av Knut Billing m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1990/91:92 Förslag till ny bostadsrättslag, m.m.</title>
          <idno type="rdwebb">GE02Bo20</idno>
          <rs type="number">Bo20</rs>
          <orgName type="comitteeAbbreviation">BoU</orgName>
          <ref type="dokument_url_text">http://data.riksdagen.se/dokument/GE02Bo20/text</ref>
          <ref type="dokument_url_html">http://data.riksdagen.se/dokument/GE02Bo20</ref>
          <ref type="dokumentstatus_url_xml">http://data.riksdagen.se/dokumentstatus/GE02Bo20</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VvqVwyrQgUiYjtEt3CpQcM</idno>
            <name>Knut Billing</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-84xpErSjuTzEi5hvTA1Jtt</idno>
            <name>Sten Andersson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-PkMeDucNdB3kVzpzFtsEgG</idno>
            <name>Bertil Danielsson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-6vKru9GdDb8h4rKyAVyRvP</idno>
            <name>Margareta Gard</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-XSmf7kggQT5AhCPw4beW4j</idno>
            <name>Erik Holmkvist</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Sd82cwEF6riZwGWNQXb1UF</idno>
            <name>Jan Sandberg</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-NeYACd8NSiYWBhdiUeL6ZZ</idno>
            <name>Nils Fredrik Aurelius</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-VvqVwyrQgUiYjtEt3CpQcM</idno>
            <name>Knut Billing </name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XSmf7kggQT5AhCPw4beW4j</idno>
            <name>Erik Holmkvist </name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Sd82cwEF6riZwGWNQXb1UF</idno>
            <name>Jan Sandberg </name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-NeYACd8NSiYWBhdiUeL6ZZ</idno>
            <name>Nils Fredrik Aurelius </name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-84xpErSjuTzEi5hvTA1Jtt</idno>
            <name>Sten Andersson </name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-PkMeDucNdB3kVzpzFtsEgG</idno>
            <name>Bertil Danielsson </name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-6vKru9GdDb8h4rKyAVyRvP</idno>
            <name>Margareta Gard </name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-FJesQi2pBuii1113XhfQf6"/>
        <correspContext corresp="i-FJesQi2pBuii1113XhfQf6">
          <ref>Proposition 1990/91:92</ref>
        </correspContext>
        <correspAction xml:id="i-YJGgxthTaXmF6P4DLXPHck" type="signed"/>
        <correspContext corresp="i-YJGgxthTaXmF6P4DLXPHck">
          <note type="signatory" corresp="i-VvqVwyrQgUiYjtEt3CpQcM"/>
          <note type="signatory" corresp="i-84xpErSjuTzEi5hvTA1Jtt"/>
          <note type="signatory" corresp="i-PkMeDucNdB3kVzpzFtsEgG"/>
          <note type="signatory" corresp="i-6vKru9GdDb8h4rKyAVyRvP"/>
          <note type="signatory" corresp="i-XSmf7kggQT5AhCPw4beW4j"/>
          <note type="signatory" corresp="i-Sd82cwEF6riZwGWNQXb1UF"/>
          <note type="signatory" corresp="i-NeYACd8NSiYWBhdiUeL6ZZ"/>
          <note type="signatory" corresp="i-VvqVwyrQgUiYjtEt3CpQcM"/>
          <note type="signatory" corresp="i-XSmf7kggQT5AhCPw4beW4j"/>
          <note type="signatory" corresp="i-Sd82cwEF6riZwGWNQXb1UF"/>
          <note type="signatory" corresp="i-NeYACd8NSiYWBhdiUeL6ZZ"/>
          <note type="signatory" corresp="i-84xpErSjuTzEi5hvTA1Jtt"/>
          <note type="signatory" corresp="i-PkMeDucNdB3kVzpzFtsEgG"/>
          <note type="signatory" corresp="i-6vKru9GdDb8h4rKyAVyRvP"/>
        </correspContext>
        <correspAction type="referral" xml:id="i-6EHEgXH7gy6jRug4kZH6o9">
          <date when="1991-03-06"/>
        </correspAction>
        <correspAction type="dismissal" xml:id="i-8Su7efWQHGvM8i6yN89UFc">
          <date when="1991-03-05"/>
        </correspAction>
        <correspAction type="submission" xml:id="i-Dm8w1WBuX6kfzDMKiqUJxW">
          <date when="1991-03-04"/>
        </correspAction>
        <correspAction type="referral" xml:id="i-JmptSdfD3pjjygMfTrt19K">
          <date when="1991-03-06"/>
        </correspAction>
        <correspAction type="dismissal" xml:id="i-F1WMVRnF87KatnrjcME7K4">
          <date when="1991-03-05"/>
        </correspAction>
        <correspAction type="submission" xml:id="i-7cC8jrhpH3ApfkNQcjo2Q2">
          <date when="1991-03-04"/>
        </correspAction>
        <correspAction type="assigned" xml:id="i-3GQ3ZDF66a1k981EyhqFRt"/>
        <correspContext corresp="i-3GQ3ZDF66a1k981EyhqFRt">
          <ref type="assignedTo">Bostadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199091/mot_199091_BoU_20/mot_199091_BoU_20-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1990/91:B020
          </p>
          <p>
            av Knut Billing m.fl. (m)
          </p>
          <p>
            med anledning av prop. 1990/91:92 Förslag till ny bostadsrättslag,
            m.m.
          </p>
          <p>
            Inledning
          </p>
          <p>
            Bostadsrätt är en form av boende som efterfrågas av många. Andelen
            lägen- heter med bostadsrätt uppgår till 15 procent av det totala
            bostadsbeståndet. Genom god omvårdnad, sparsamhet och egna arbetsinsatser
            blir både drifts- och underhållskostnader lägre i bostadsrätt
            än i hyresrätt. I Sverige är andelen ägda bostäder låg sett i
            ett internationellt perspektiv. Andelen offentligt ägda är i motsvarande
            mån hög. Av de cirka 4 miljoner bostäder som finns i vårt land
            är nästan hälften (cirka 43 procent) hyresrätter. Detta är inte
            ett resultat av konsumenternas efterfrågan utan beror på en medveten
            socialistisk politik där ägande och valfrihet motarbetats medan
            offentligtägd hyresrätt favoriserats. Erfarenheterna av offentligt
            ägda bostäder är inte goda. De boende har sämre inflytande över
            sin boendemiljö än vad som är fallet med ägda bostä- der. Möjligheterna
            att påverka bostadskostnaderna är på olika sätt in- skränkta.
            Underhåll och förvaltning av fastigheterna brister ofta. Av den
            s.k. storstadsutredningen framgår att de boende är missnöjda med
            sådana bostadsområden där de s.k. allmännyttiga bostadsföretagen
            är dominerande ägare. Enligt vår mening bör kommuner inte äga
            bostadsföretag. Lika litet som det finns anledning för kommuner
            att driva livsmedelsbutiker, lika litet finns skäl för dem att
            driva bostadsbolag. Alla de som bor i offentligt ägda hyres- hus
            bör därför erbjudas att förvärva husen. I första hand bör avvecklingen
            av de allmännyttiga bostäderna ske genom att de boende får förvärva
            lägen- heterna och bilda bostadsrättsföreningar eller inneha bostäderna
            som s.k. ägarlägenheter. Därmed skulle de boende i det enskilda
            huset få det fulla ansvaret för sitt boende. Den ekonomiska makt
            som återfinns i de allmän- nyttiga företagen skulle spridas till
            de enskilda människorna. Hyresgäster som önskade fortsätta att
            hyra sin bostad skulle givetvis kunna göra detta.
          </p>
          <p>
            Moderata reformkrav gällande bostadsrätt
          </p>
          <p>
            I partimotion av Carl Bildt m.fl. Valfrihet i boendet och i motion
            av Knut Billing m.fl. Stärk de boendes ställning har den moderata
            synen på bostads- rätt tidigare framförts. I motionerna har bl.a.
            följande frågor berörts.
          </p>
          <pb facs="riksdagen-motions-pdf/data/199091/mot_199091_BoU_20/mot_199091_BoU_20-002.pdf"/>
          <p>
            Särbehandlingen av Sveriges bostadsrättsföreningars centralorganisation
            (SBC) genom bl.a. tillståndslagen, som anger förutsättningar för
            förvärv av hyresfastighet, måste upphöra. Nuvarande regler om
            rätt för HSB och Riks- byggen att tillämpa hembudsskyldighet för
            nya bostadsrättsföreningar skall avskaffas. Riksdagen bör vidare
            avskaffa den s.k. Lex Malmö, om slopande av räntebidrag vid överlåtelse
            av allmännyttiga bostadsföretag eller sådana företags fastigheter.
            Hyresgäster i privatägda flerbostadshus kan genom s.k. intresseanmälan
            erhålla företrädesrätt framför en annan köpare för förvärv och
            ombildning till bostadsrätt. Denna rätt finns emellertid inte
            för de 1600 000 människor . som bor i allmännyttan. Vi anser att
            alla skall ges samma möjlighet att bilda bostadsrättsföreningar.
            För närvarande krävs att två tredjedelar av hyresgästerna är överens
            om ombildning från hyresrätt till bostadsrätt. Ett ytterligare
            inslag i strävandena att underlätta ombildning till bostadsrätt
            är att sänka kravet på den majoritet som fordras för intresseanmälan
            och beslut om förvärv enligt ombildningsla- gen. Det är fullt
            tillräckligt med enkel majoritet i dessa sammanhang. För att underlätta
            ombildning till bostadsrätt föreslår vi att förbudet mot s.k.
            dubbelupplåtelse hävs. Det skulle möjliggöra att den nybildade
            bostads- rättsföreningen övergångsvis blir ägare av de lägenheter
            där de boende ej önskar byta upplåtelseform. En sådan lagändring
            bidrar även till att få till stånd en mer flexibel bostadsmarknad.
            Därmed skulle en och samma fastig- het kunna bestå av lägenheter
            med såväl ägande- som bostadsrätts- och hy- resrättsupplåtelse.
            Vid nybyggande av bostadsrättslägenheter är det inte ovanligt
            att kommu- nen kräver att en stor del av bostäderna skall förmedlas
            av den kommunala bostadsförmedlingen. Det är olyckligt om kommunen
            har anvisningsrätt, ef- tersom möjligheten att få en bostad för
            den som tidigt anmält intresse och bosparat därigenom minskar.
            Det är viktigt att stimulera bosparande. Där- för är det i första
            hand de som bosparat, ofta under en lång följd av år, som skall
            erbjudas dessa bostäder. Husbyggarna, d.v.s. SBC Bo, HSB m.fl.
            skall därför ha den fulla förmedlingsrätten. Från moderat sida
            har vidare vissa skattefrågor som berör bostadsrättslä- genheter
            aktualiserats. Vi menar att fastighetsskatten skall avskaffas.
            Redan 1992 bör skatten minskas med en tredjedel. Sänkt fastighetsskatt
            leder till sänkta boendekostnader även för dem som bor i bostadsrättslägenheter.
            Hela systemet för beskattning av realisationsvinster vid försäljning
            av bo- städer bör bli föremål för en särskild utredning. Syftet
            skall vara att avskaffa flyttskatten. För närvarande tillämpas
            realisationsvinstbeskattning vid för- säljning av bl.a. bostadsrättslägenheter.
            Skatten kallas ofta flyttskatt, efter- som den drabbar den som
            säljer en bostad för att flytta till en annan. Enligt vår uppfattning
            bör realisationsvinster fr.o.m. 1992 beskattas först efter full
            indexuppräkning av anskaffningsvärdet samtidigt som de så kallade
            takreg- lerna justeras i motsvarande mån. Vidare bör uppskovsmöjligheterna
            återin- föras och tillämpas för såväl bostadsrätter som egna småhus.
            Vi tar avstånd från den nya regel som säger att den som säljer
            en bostadsrätt skall ta upp ”sin andel” av bostadsrättsföreningens
            skulder som en tillgång. Ett stort antal bostadsrättsföreningar
            i vårt land är i sin tur anslutna till
          </p>
          <p>
            Mot. 1990/91 Bo20
          </p>
          <pb facs="riksdagen-motions-pdf/data/199091/mot_199091_BoU_20/mot_199091_BoU_20-003.pdf"/>
          <p>
            centrala organisationer, s.k. folkrörelsekooperativa riksorganisationer.
            Så är fallet exempelvis beträffande HSB-föreningar. Sådana föreningar
            kan i sina stadgar ha inskrivet att de skall tillhöra den aktuella
            riksorganisationen samt att den lokala föreningen inte äger rätt
            att utträda ur riksorganisationen, så- vida denna inte lämnar
            sitt godkännande. Detta system fråntar den lokala föreningen den
            reella beslutandemakten i viktiga frågor. Den innebär också en
            risk för att den lokala föreningen åsamkas onödiga utgifter. Enligt
            vår mening bör denna form av kollektivan- slutning av boende i
            bostadsrättsföreningar motverkas. Det kan ske genom att i bostadsrättslagen
            införa en regel som säger att en bostadsrättsförening äger rätt
            att självständigt ändra sina stadgar, även om dessa föreskriver
            att sådan ändring skall godkännas av viss riksorganisation. Vi
            vill erinra om att moderata samlingspartiet i andra sammanhang
            föreslagit att rätten till s.k. negativ föreningsfrihet, d.v.s.
            rätten att stå utanför eller att lämna viss sam- manslutning,
            bör ges skydd i grundlag.
          </p>
          <p>
            Regeringens proposition
          </p>
          <p>
            Regeringens proposition om ny bostadsrättslag innebär i vissa
            delar förbätt- ringar jämfört med nuvarande läge. Det finns dock
            ett antal förslag som inte kan accepteras. Nedan redovisar vi
            vår kritik av dessa förslag under rubriker som motsvarar propositionens.
          </p>
          <p>
            Antalet lägenheter i föreningens hus m.m. (2.2)
          </p>
          <p>
            Enligt propositionen skall det i en bostadsrättsförenings hus
            finnas minst fem lägenheter avsedda att upplåtas med bostadsrätt.
            Flera remissinstanser har varit kritiska till förslaget. Juridiska
            fakultets- nämnden vid Stockholms universitet har ställt sig tveksam
            till kravet på att det skall finnas minst fem lägenheter. Samma
            uppfattning har Sveriges advo- katsamfund och SBC. SBC framhåller
            vidare att det finns ett stort antal fas- tigheter som innehåller
            färre lägenheter än fem och där bostadsrätt är en lämplig upplåtelseform.
            Vi delar dessa remissinstansers inställning. Enligt vår mening
            bör det vara möjligt att bilda bostadsrättsföreningar med endast
            tre lägenheter. Så som SBC understrukit finns ett stort antal
            fastigheter med endast 3-4 lägenheter. Sådana fastigheter är väl
            lämpade för boende i bostadsrättens form. De boende får nära kontakt
            med varandra och har ett stort inflytande över för- eningens verksamhet.
            Vi menar mot denna bakgrund att de skäl som från departementschefens
            sida anförs som stöd för att antalet lägenheter bör vara fem inte
            är övertygande.
          </p>
          <p>
            Juridiska personers innehav av bostadsrätt till bostadslägenheter
            (2.4.2)
          </p>
          <p>
            Enligt propositionen bör bostadsrättsföreningar ges en laglig
            rätt att fritt och oberoende av stadgarnas innehåll vägra sådana
            juridiska personer medlem- skap i föreningen som har förvärvat
            bostadsrätt till en bostadslägenhet som inte är avsedd för fritidsändamål.
            Vidare föreslås att en bostadslägenhet som
          </p>
          <p>
            Mot. 1990/91 Bo20
          </p>
          <pb facs="riksdagen-motions-pdf/data/199091/mot_199091_BoU_20/mot_199091_BoU_20-004.pdf"/>
          <p>
            innehas av en juridisk person endast skall få användas för att
            i sin helhet hyras ut i andra hand som permanentbostad, om något
            annat inte har avta- lats. Det skall vidare krävas samtycke från
            föreningen till en andrahandsupp- låtelse av en juridisk persons
            bostadslägenhet. Samtycke skall vidare krävas för att en juridisk
            person som är medlem i föreningen skall få förvärva bo- stadsrätt
            till en bostadslägenhet. Enligt propositionen är syftet med de
            nya bestämmelserna att öka möjligheterna att förhindra att bostadslägenheter
            används av juridiska personer för övernattningsändamål. Vi motsätter
            oss dessa förslag. De har tillkommit i första hand som en di-
            rekt följd av att den socialistiska majoriteten i Stockholms kommun
            hem- ställt om lagstiftning. Vi menar att det är principiellt
            fel att stifta lagar som huvudsakligen endast kommer att ha effekt
            på en viss plats i landet. Vi ifrå- gasätter vidare behovet av
            lagstiftningen. Det måste anses vara väl motiverat att företag
            med säte i övriga delar av landet önskar en eller flera lägenheter
            i Stockholm. Det ligger ju i sakens natur att med den koncentration
            av myn- digheter och andra företag som kännetecknar ett lands
            huvudstad finns ett ständigt behov av övernattningslägenheter
            för företagsrepresentanter från andra delar av landet. En lagstiftning
            av den natur som propositionen före- slår kan nästan betecknas
            som diskriminerande mot företag verksamma utanför Stockholmsregionen.
            Till detta skall fogas den kritik som juridiska fakultetsnämnden
            vid Stock- holms universitet framfört. Enligt nämnden bär förslaget
            prägel av nödlös- ning tillkommet under trycket av den nuvarande
            bostadsbristen i Storstock- holm. Vidare bygger det på en felaktig
            analys av reglerna om s.k. andra- handsuthyrning från juridiska
            personer. Fakultetsnämnden anför bland an- nat:
          </p>
          <p>
            En juridisk person kan inte gärna själv utnyttja en lägenhet
            som bostad. Det ligger därför i sakens natur att lägenheten måste
            utnyttjas av en fysisk per- son. En upplåtelse av en bostadslägenhet
            till en juridisk person måste därför anses innebära ett medgivande
            att den får utnyttjas av någon anställd eller annan med anknytning
            till den juridiska personen.
          </p>
          <p>
            Vidare anför fakultetsnämnden:
          </p>
          <p>
            Enligt fakultetsnämndens mening måste därför bostadsrättsföreningar
            vilkas stadgar medger att juridiska personer förvärvar bostadsrätt
            till bostäder bygga på tanken om ett tillstånd till andrahandsuthyrning
            till den juridiska personen närstående fysiska personer. Eljest
            vore stadgereglerna mer eller mindre meningslösa, något som man
            varit medveten om under alla år. Så- dana stadgebestämmelser har
            funnits långt innan regler om rätt till andra- handsuthyrning
            med tillstånd av hyresnämnden infördes. Mot denna bakgrund framstår
            det som ett allvarligt ingrepp i rättssäkerhe- ten att plötsligt
            införa en regel att en juridisk person nu måste ha särskilt medgivande
            från bostadsrättsföreningen att hyra ut i andra hand. Vidare in-
            nebär förslaget ett brott mot de nu gällande reglerna att den
            enskilde bo- stadsrättshavaren måste medge att stadgarna ändras
            så att hans rätt att över- låta lägenheten inskränks.
          </p>
          <p>
            Såväl hänsynen till regionalpolitiska skäl som respekten för
            grundläggande rättssäkerhetsaspekter talar således för att propositionens
            förslag i denna del bör avvisas. De bostadsrättsföreningar som
            önskar förhindra att juridiska personer blir medlemmar kan ge
            föreskrifter i saken i föreningens stadgar.
          </p>
          <p>
            Mot. 1990/91 Bo20
          </p>
          <p>
            10
          </p>
          <pb facs="riksdagen-motions-pdf/data/199091/mot_199091_BoU_20/mot_199091_BoU_20-005.pdf"/>
          <p>
            Rätt till medlemskap m.m. efter kommunal bostadsförmedling (2.4.4)
          </p>
          <p>
            Enligt propositionen skall den som anvisats bostad av kommunen
            med stöd av lagen om kommunal bostadsanvisningsrätt inte få vägras
            inträde som medlem i en bostadsrättsförening, om de villkor för
            medlemskap som före- skrivs i stadgarna är uppfyllda och föreningen
            skäligen bör godta sökanden som bostadsrättshavare. Tvist om medlemskapet
            skall kunna prövas av hy- resnämnden. Så som har framförts från
            moderat sida vid tidigare tillfällen anser vi att lagen om kommunal
            bostadsanvisningsrätt skall avskaffas. Lagen skapar inte några
            bostäder. Mot denna bakgrund bör även förslagen i propo- sitionen
            i denna del avslås.
          </p>
          <p>
            Bostadsrättshavarens s.k. vetorätt (2.7.2)
          </p>
          <p>
            Enligt propositionen avskaffas en bostadsrättshavares s.k. vetorätt
            vid om- eller tillbyggnad som rör den egna lägenheten. Samtycker
            inte bostadsrätts- havaren till en sådan åtgärd skall den ändå
            kunna genomföras, om förenings- stämman beslutar om åtgärden med
            kvalificerad majoritet och beslutet god- känns av hyresnämnden.
            Förslaget innehåller också vissa garantier för bo- stadsrättshavarens
            rättssäkerhet. Vi motsätter oss propositionens förslag. Det är
            enligt vår mening inte helt korrekt att generellt tala om att
            en bostadsrättshavare har vetorätt. Gällande lag innehåller bl.a.
            följande: Om en ombyggnad medför att en bostadsrätts- lägenhet
            kommer att undergå försämring av icke ringa betydelse fordras
            all- tid att bostadsrättshavaren biträder beslutet. I detta ligger
            att en försämring av ringa betydelse inte kräver något samtycke.
            Det är alltså endast större förändringar som ger bostadsrättshavaren
            rätt att motsätta sig ombyggnad. Om en ombyggnad leder till en
            väsentlig förändring av lägenheten, utan att det är fråga om någon
            försämring, fordras antingen att bostadsrättshavaren biträder
            beslutet eller att minst två tredjedelar av de röstande i föreningen
            förenat sig om detta. Sammanfattningsvis är det alltså endast
            i vissa situatio- ner bostadsrättshavaren har en stark ställning.
            Vi menar att nuvarande reglering är rimlig och riktig. Detta mot
            bakgrund av att den som har en bostadsrätt i princip äger sin
            egen bostad. Det ligger då, enligt vårt synsätt, i sakens natur
            att starka rättssäkerhetsgarantier skall finnas för ägaren. Propositionens
            förslag innebär en urholkning av ägande- rätten. Till detta skall
            fogas att den nuvarande regleringen av allt att döma har fungerat
            väl i praktiken. Bostadsrättsutredningen (SOU 1988:14) har inte
            baserat sina förslag om avskaffande av vetorätten på något utrednings-
            material som visar något stort behov av ändring på detta område.
            Även detta talar för att nuvarande reglering med en stark ställning
            för bostadsrättshava- ren bör bestå.
          </p>
          <p>
            Upplåtelse i andra hand (2.9)
          </p>
          <p>
            I propositionen föreslås bl.a. att den generella möjlighet som
            för närvarande finns att utan styrelsens samtycke upplåta bostadsrätten
            till en lägenhet i andra hand till en medlem i föreningen slopas.
          </p>
          <p>
            Mot. 1990/91 Bo20
          </p>
          <p>
            11
          </p>
          <pb facs="riksdagen-motions-pdf/data/199091/mot_199091_BoU_20/mot_199091_BoU_20-006.pdf"/>
          <p>
            Vi motsätter oss detta förslag. Det saknas enligt vår mening
            anledning att kräva styrelsens samtycke då upplåtelse avser en
            person som redan är med- lem i föreningen. I sådana fall har ju
            vederbörande person redan prövats och befunnits lämplig att bli
            medlem i föreningen. Ännu en prövning vid en andrahandsupplåtelse
            är onödig.
          </p>
          <p>
            Associationsrättsliga förvärv m.m. (3.3)
          </p>
          <p>
            I propositionen föreslås att det nuvarande kravet på hembudsskyldighet
            vid överlåtelse genom köp eller byte utvidgas att omfatta även
            övergång genom tillskott till bolag eller förening, utdelning
            eller skifte från bolag eller för- ening samt fusion enligt 14
            kap. 1 eller 2 $ aktiebolagslagen. Från hembuds- skyldigheten
            skall vissa undantag kunna ske. Bostadsdomstolen har i sitt remissyttrande
            anfört att det inte anförts till- räckliga skäl för att låta hembudsreglerna
            bli tillämpliga även på associa- tionsrättsliga förvärv. Lagrådet
            har för sin del anfört att vid de associations- rättsliga överlåtelserna
            är förhållandet mellan parterna ofta typiskt sett så- dana att
            ett förvärv av bostadsrättsföreningen kan framstå som oskäligt.
            Enligt vår mening är denna kritik befogad. Då reglerna om hembud
            inför- des var inte avsikten att den här aktuella typen av förvärv
            skulle omfattas. Dessa förvärv skiljer sig helt ifrån normala
            former av fastighetsöverlåtelser och är i regel grundade på rent
            företagsmässiga överväganden. Det har inte i propositionen anförts
            skäl av tillräcklig styrka för att motivera ny lagstift- ning
            i denna fråga. Därför bör propositionens förslag i denna del avslås.
          </p>
          <p>
            Oskäliga villkor i hembud (3.4)
          </p>
          <p>
            I propositionen föreslås att det skall införas en bestämmelse
            som ger hyres- gästerna möjlighet att förhindra att en fastighetsägare
            ställer upp oskäliga villkor i ett hembud. Dessa frågor skall
            kunna prövas av hyresnämnden. Lagrådet har vid sin granskning
            av förslaget bl.a. anfört följande: ”Den nu föreslagna ändringen
            av paragrafen medför en ytterligare inskränkning i förfoganderätten
            till en fastighet. Det framstår därför som tveksamt för lag- rådet
            om en så allmänt hållen regel bör tas in i lagrummet.” Enligt
            vår mening bör propositionens förslag inte godtas av riksdagen.
            Vi menar att departementschefen går för långt då han hävdar att
            ett hembud måste vara så utformat att en bostadsrättsförening
            typiskt sett har möjlighet att acceptera hembudet. Enligt vår
            uppfattning innebär möjligheten till hem- bud rätten för en bostadsrättsförening
            att få möjlighet att förvärva en fastig- het före någon annan
            presumtiv köpare. Däremot innebär inte hembudsrät- ten en rätt
            att erbjudas att förvärva fastigheten på precis de villkor bostads-
            rättsföreningen må finna lämpliga för egen del.
          </p>
          <p>
            Kooperativ förvaltning av hyreshus (5)
          </p>
          <p>
            I propositionen föreslås att giltighetstiden för lagen om försöksverksamhet
            med kooperativ hyresrätt förlängs till utgången av år 1993. Vi
            har tidigare motsatt oss denna försöksverksamhet. Enligt vår mening
            är
          </p>
          <p>
            Mot. 1990/91 Bo20
          </p>
          <p>
            12
          </p>
          <pb facs="riksdagen-motions-pdf/data/199091/mot_199091_BoU_20/mot_199091_BoU_20-007.pdf"/>
          <p>
            kooperativ hyresrätt inget annat än hyresrättsboende med deposition.
            Detta boende saknar fördelar för den enskilde. Nuvarande försöksverksamhet
            bör därför upphöra omedelbart.
          </p>
          <p>
            Ikraftträdande m.m. (6)
          </p>
          <p>
            I propositionen föreslås att den nya lagstiftningen skall träda
            i kraft den 1 juli 1991. Enligt vår mening är detta en mindre
            väl vald tidpunkt. Ikraftträ- dandet bör skjutas fram till den
            1 januari 1992. Det kommer annars att sak- nas förutsättningar
            för att information om de nya bestämmelserna når ut till den stora
            grupp enskilda som i egenskap av boende eller ledamöter i för-
            eningarnas styrelse är berörda av lagändringarna. I motionen har
            lagts fram förslag som medför lagändringar. Det bör an- komma
            på vederbörande utskott att utforma sådana ändringar.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i mo- tionen anförts
            om ombildning av den s.k. allmännyttan, 2. att riksdagen beslutar
            ändra lagen (1975:1132) om förvärv av hy- resfastighet m.m. så
            att krav om förvärvstillstånd — utöver nu gällande undantag —
            inte heller skall gälla en riksorganisation eller regional or-
            ganisation för bostadsrättsföreningar, 3, att riksdagen beslutar
            ändra bostadsrättslagen så att nuvarande regler om möjlighet för
            HSB och Riksbyggen att tillämpa hembuds- skyldighet avskaffas,
            4. att riksdagen avskaffar den s.k. Lex Malmö, 5. att riksdagen
            beslutar ändra lagen (1982:352) om rätt till fastig- hetsförvärv
            för ombildning till bostadsrätt så att s.k. intresseanmälan skall
            kunna göras även av hyresgäster boende i allmännyttiga bostads-
            företag, 6. att riksdagen beslutar ändra bostadsrättslagen i enlighet
            med vad i motionen anförts om enkel majoritet av hyresgäster för
            bildande av bostadsrättsförening, 7. att riksdagen beslutar upphäva
            förbudet mot s.k. dubbelupplå- telse, 8. att riksdagen som sin
            mening ger regeringen till känna vad i mo- tionen anförts om kommuners
            rätt att förmedla nybyggda bostads- rättsfastigheter, 9. att riksdagen
            beslutar att i bostadsrättslagen införa en regel som ger en bostadsrättsförening
            rätt att självständigt ändra sina stadgar även om dessa föreskriver
            att sådan ändring skall godkännas av viss riksorganisation, i
            enlighet med vad i motionen anförts, 10. att riksdagen, med avslag
            på propositionens förslag i denna del, beslutar att det i en bostadsrättsförenings
            hus skall finnas minst tre lägenheter avsedda att upplåtas med
            bostadsrätt, 11. att riksdagen avslår propositionens förslag om
            juridiska perso-
          </p>
          <p>
            Mot. 1990/91 Bo20
          </p>
          <pb facs="riksdagen-motions-pdf/data/199091/mot_199091_BoU_20/mot_199091_BoU_20-008.pdf"/>
          <p>
            ners innehav av bostadsrätt till bostadslägenheter, i enlighet
            med vad i motionen anförts, i 12. att riksdagen upphäver lagen
            om kommunal bostadsanvisnings- rätt, 13. att riksdagen, med avslag
            på propositionens förslag i denna del, beslutar att nuvarande
            bestämmelser om bostadsrättshavarens s.k. vetorätt skall bestå,
            14. att riksdagen avslår propositionens förslag om att styrelsens
            samtycke skall krävas för upplåtelse av bostadsrätt till en lägenhet
            i andra hand till en medlem i föreningen, 15. att riksdagen avslår
            propositionens förslag att kravet på hem- budsskyldighet skall
            utvidgas att omfatta även övergång genom till- skott till bolag
            eller förening, utdelning eller skifte från bolag eller för- ening
            samt fusion enligt 14 kap. 1 eller 2 $ aktiebolagslagen, 16. att
            riksdagen avslår propositionens förslag om hyresgästernas möjlighet
            att förhindra att en fastighetsägare ställer upp oskäliga vill-
            kor i ett hembud, 17. att riksdagen beslutar att nuvarande försöksverksamhet
            med kooperativ förvaltning av hyreshus skall upphöra den 1 juli
            1991, 18. att riksdagen beslutar att den nya lagstiftningen skall
            träda i kraft den 1 januari 1992.
          </p>
          <p>
            Stockholm den 4 mars 1991
          </p>
          <p>
            Knut Billing (m)
          </p>
          <p>
            Bertil Danielsson (m) Jan Sandberg (m) Nils Fredrik Aurelius
            (m) Erik Holmkvist (m) Sten Andersson (m) Margareta Gard (m) i
            Malmö
          </p>
          <p>
            Mot. 1990/91 Bo20
          </p>
          <p>
            14
          </p>
          <pb facs="riksdagen-motions-pdf/data/199091/mot_199091_BoU_20/mot_199091_BoU_20-009.pdf"/>
          <p>
            gotab 98143, Stockholm 1991
          </p>
        </div>
      </div>
    </body>
  </text>
</TEI>
