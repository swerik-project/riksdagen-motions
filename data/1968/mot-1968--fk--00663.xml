<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--fk--00663">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__663/mot_1968__fk__663-001.pdf"/>
      <fw xml:id="i-hYgm25dZ1DkEUjHYr27TY">
        Nr 663—4681 Motioner i Första kammaren, nr 663 år 19638 1
      </fw>
      <div xml:id="i-3UwF3eRywuz7La9DoigCF4" type="motHeader">
        <div xml:id="i-JmC8utfVTGxdh8rBFkTzYj" type="motTitle"/>
        <div xml:id="i-Sr5nedbU8yjwt9hnxk2nvy" type="motSubmissionInfo"/>
      </div>
      <div xml:id="i-HS4r3YAeFSNYbvaDQzC7f8" type="motBody">
        <div xml:id="i-4o5Ws2yJmQ6yaRgw8nx7Gz">
          <p xml:id="i-Un3mWx4EJZVxvbbwxZ3sin">
            Nr 663
          </p>
          <p xml:id="i-PnaHXvLTuAKzzYUsJEAU2E">
            Av herr Holmberg m. fl., angående den statliga lokaliseringspoli-
            tiken.
          </p>
          <p xml:id="i-5VU27eJcL7gs82yA5un1gR">
            (Lika lydande med motion nr 832 i Andra kammaren)
          </p>
          <p xml:id="i-hYPQsjE3H3awWeFKoZG8f">
            Den nuvarande statliga lokaliseringspolitiken inleddes den 1
            juli 1965 och är avsedd att pågå under en försöksperiod av fem
            år. Senast under nästa år måste alltså riktlinjer vara uppdragna
            för de lokaliseringsinsatser, som kan befinnas erforderliga efter
            försöksperiodens utgång. Det torde där- för vara lämpligt att
            redan nu söka analysera resultatet av den hittills- varande politiken
            för att på grundval av dylika analyser samt de under- sökningar,
            som därutöver kan vara behövliga, utarbeta förslag till 1970-
            talets samhälleliga åtgärder på detta område. Det råder inga delade
            meningar om behovet även framdeles av lokalise- ringspolitiska
            insatser från samhällets sida. Allmän enighet råder också om att
            de statliga stimulansåtgärderna skall syfta till att underlätta
            om- ställningssvårigheterna inom sådana områden, där strukturomvandlingen
            i näringslivet föranleder mer eller mindre tillfälliga övergångsproblem
            men vilka bedöms äga goda förutsättningar för förekomsten av ett
            livskraftigt näringsliv. Lokaliseringspolitiken bör med andra
            ord syfta till att skapa eller vidmakthålla varaktig sysselsättning
            och utformas på ett sådant sätt att den fria marknadshushållningens
            principer icke sätts ur spel och kon- kurrensen företagen emellan
            snedvrids. Därutöver har statsmakterna ett betydande ansvar av
            mänskliga och sociala skäl att förebygga eller under- lätta svårigheterna
            för enskilda arbetstagare eller en viss bygd i samband med driftnedläggelser
            eller andra omställningsåtgärder. Generellt sett måste slutligen
            av den statliga lokaliseringspolitiken krävas, att största möjliga
            effekt skall utvinnas av gjorda insatser. Den hittillsvarande
            lokaliseringspolitiken har verkat med individuellt in- satta stödåtgärder.
            Genom lokaliseringslån och lokaliseringsbidrag har efter- strävats
            att skapa förutsättningar för ny eller utbyggd sysselsättning,
            främst inom det s. k. stödområdet men därutöver i ett begränsat
            antal fall på skilda orter utanför detta område, där särskilt
            starkt behov av punktinsatser före- legat. Enligt arbetsmarknadsstyrelsens
            siffror har under perioden 1/7 1965— 30/6 1967, d.v.s. under två
            budgetår, i lokaliseringslån och lokaliserings- bidrag utbetalats
            464 milj. kronor till 257 företag. Därav har 377 milj.
          </p>
          <p xml:id="i-AcfMP4qUtnF1VwkT8cYnz2">
            1— Bihang till riksdagens protokoll 1968. 3 saml. Nr 663—681
          </p>
          <pb facs="riksdagen-motions-pdf/data/1968/mot_1968__fk__663/mot_1968__fk__663-002.pdf"/>
          <fw xml:id="i-SjPsLLV2AnWtAt6HtovfHD">
            2 Motioner i Första kammaren, nr 663 år 1968
          </fw>
          <p xml:id="i-URHhUjSR1tKDX1FZYR5MVT">
            kronor utgjorts av lån och 87 milj. kronor av bidrag. Den totala
            investerings- kostnaden för ifrågavarande objekt, vilken således
            innefattar även de en- skilda företagens insatser, beräknas uppgå
            till 863 milj. kronor. Investering- arna har ansetts medföra eller
            komma att medföra sysselsättning för 8 700 personer, vilken siffra
            emellertid helt baserar sig på företagens egna upp- gifter. Vid
            årsskiftet 1967/1968, då ytterligare ca 90 milj. kronor utgivits
            i lån och bidrag, beräknas enligt statsverkspropositionen antalet
            sysselsatta i stödföretag ha ökat med ytterligare 2100 personer.
            Den statistik som här återgivits måste tolkas med försiktighet.
            Det är möjligt att den totala sysselsättningspolitiska effekten
            med hänsyn till de indirekta verkningar på andra delar av näringslivet,
            som stödföretagens utbyggnad för med sig, kan vara mer tillfredsställande
            än vad siffrorna ger vid handen. Men det är lika sannolikt, om
            inte mer sannolikt, att effekten överskattats. Vi saknar i dag
            underlag för att bedöma i vilken utsträckning de tillkomna arbetsmöjligheterna
            faktiskt har tagits i anspråk. Från före- tagens synpunkt måste
            det ha förelegat ett intresse att motivera behovet av kreditstöd,
            och detta torde av naturliga skäl ha kommit till uttryck i upp-
            skattningen av antalet arbetstillfällen. Det är inte heller möjligt
            att av det statistiska materialet utläsa, om en motsvarande sysselsättningsökning
            under alla förhållanden skulle ha tillkommit även om stöd icke
            lämnats. De nya arbetsmöjligheterna på en ort kan vidare ha motsvarats
            av en ned- gång i sysselsättningen på andra orter. Särskilt vanskligt
            torde det slutligen vara att avgöra, i vad mån de tillkomna företagen
            kunnat genom det statliga stödet utöva sådan konkurrens, att sysselsättningen
            i andra, utan dylikt stöd uppbyggda och verkande företag inom
            eller utom ifrågavarande region nedgått. Det är därför angeläget
            att den hittills bedrivna lokaliseringspolitiska verksamhetens
            nettoeffekt såvitt möjligt klarlägges. De insatta stödåtgär- derna
            bör med andra ord vägas mot det redan uppnådda eller på längre
            sikt väntade resultatet. En sådan evaluering bör vara av betydelse
            icke blott för en värdering av den nuvarande politikens effekt,
            mätt i kostnader för varje nytt arbetstillfälle, utan också för
            en bedömning av om andra lokali- seringspolitiska åtgärder skulle
            kunna ge ett mer tillfredsställande resultat. Möjligheterna att
            göra dylika bedömningar av hittills vunna resultat och av behovet
            av nya insatser är i dag förhållandevis goda. Sedan något år till-
            baka har nämligen bedrivits forsknings- och utredningsarbete på
            detta område; bl.a. undersöks näringslivets regionala utveckling,
            lokaliserings- förutsättningarna inom olika regioner och även
            vissa effekter av det nu- varande lokaliseringsstödet. Under förra
            året har ett samlat utrednings- och planeringsarbete med lokaliseringspolitisk
            inriktning igångsatts inom samtliga län, ett arbete som är ägnat
            att ge ett bättre underlag för den framtida lokaliseringsverksam-
            heten än det som tidigare stått till förfogande. Vad som i detta
            sammanhang
          </p>
          <pb facs="riksdagen-motions-pdf/data/1968/mot_1968__fk__663/mot_1968__fk__663-003.pdf"/>
          <fw xml:id="i-6cNV6Muu9XTAxkLevEEz1s">
            Motioner i Första kammaren, nr 663 år 1968 3
          </fw>
          <p xml:id="i-LxHaw2TwSmmfXpAPLY7usQ">
            enligt vår mening är mest väsentligt är att den regionala planeringsverksam-
            heten på länsnivå som — tills vidare försöksvis — bedrivits kan
            komma att ge underlag för en fördelning av de samhälleliga investeringsresurserna
            som måste vara ägnad att påverka den regionala utvecklingen av
            närings- livet. Därmed skapas alltså bättre förutsättningar än
            för närvarande för anpassning och samverkan mellan näringsliv
            och samhälle. Om länsförvalt- ningsutredningens förslag till omorganisation
            av länsstyrelserna till kolle- giala organ med den översiktliga
            planeringen som huvuduppgift förverk- ligas, underlättas fortsatt
            sådant samarbete. Å andra sidan företer den här angivna och annan
            liknande samhällelig planeringsverksamhet drag av splittring,
            och man saknar ett program för den regionala politik som inletts
            under det senaste året. Sambandet mellan den regionala planeringen
            och den centrala resursfördelningen är icke klar- lagt. Den omständigheten,
            att flera olika departement — inrikesdeparte- mentet, kommunikationsdepartementet
            och finansdepartementet samt där- utöver vad miljövården beträffar
            även jordbruksdepartementet — från olika utgångspunkter angriper
            de skilda men likväl sammanhängande planerings- problemen underlättar
            icke en enhetlig bedömning. Starka skäl talar alltså enligt vår
            mening för att hela det frågekomplex som här berörts göres till
            föremål för en parlamentarisk utredning. Den bör ha till syfte
            i första hand att inventera erfarenheterna och de relativa kostnaderna
            för de hittillsvarande lokaliseringspolitiska insatserna. Den
            bör dra upp riktlinjer för den samordnande regionala planeringsverksam-
            heten i vilken lokaliseringspolitiken måste infogas som en komponent
            och den bör utarbeta förslag till riktlinjer för de lokaliseringspolitiska
            stimulans- åtgärder, som efter försöksperiodens utgång bör komma
            till användning. I sistnämnda hänseende bör utredningen gå till
            verket förutsättningslöst. Den bör införskaffa uppgifter om de
            resultat som under de senaste åren vunnits av lokaliseringspolitiska
            åtgärder i utlandet. Vid val mellan olika tänkbara metoder bör
            emellertid utgångspunkten vara att närings-, arbets- marknads-
            och lokaliseringspolitiken i ett på export inriktat industriland
            som Sverige i första hand måste syfta till att främja en fri marknadsan-
            passad företagslokalisering. Riktpunkten bör vara att i valet
            mellan olika lokaliseringsmedel de väljes som bedömes ge varaktiga
            sysselsättningstill- fällen och på lång sikt leder till ett effektivt
            utnyttjande av vårt lands pro- duktiva resurser. Särskild vikt
            måste, som redan understrukits, läggas på behovet av att samordna
            och anpassa lokaliseringspolitiken till gjorda eller planerade
            samhälleliga investeringar inom ramen för den regionala sam- hällsplanering,
            som nu förutses komma till stånd. I statsverkspropositionen har
            inrikesministern erinrat om att han be- myndigats av Kungl. Maj:t
            att tillkalla sakkunniga för att utreda frågor av betydelse för
            den framtida stödverksamheten. Någon vägledning lämnas emellertid
            icke om vilka uppgifter som kommer att anförtros nämnda sak-
          </p>
          <pb facs="riksdagen-motions-pdf/data/1968/mot_1968__fk__663/mot_1968__fk__663-004.pdf"/>
          <fw xml:id="i-AUVqRBr9UeAbhqhW1YCyWX">
            4 Motioner i Första kammaren, nr 663 år 1968
          </fw>
          <p xml:id="i-BSFbX9pj6a9UA5DwmEsToZ">
            kunniga, icke heller huruvida en parlamentarisk utredning åsyftas.
            De rikt- linjer för utredningsverksamhetens bedrivande som här
            angivits bör enligt vår mening omfattas av direktiven för den
            blivande utredningen. Den bör likaså, som här ovan förutsatts,
            ges en parlamentarisk sammansättning. Lokaliseringspolitiken bör
            klart avgränsas från de åtgärder som under alla förhållanden måste
            komma att erfordras för att lösa glesbygdernas och avfolkningsorternas
            trivsel-, service- och försörjningsproblem. Även med en aktiv
            lokaliseringspolitik i enlighet med vad som här skisserats bör
            man alltså utgå ifrån att glesbygdernas problem måste tillmätas
            en ökande betydelse. Dessa har emellertid ansetts ligga utanför
            ramen för denna motion. Med åberopande av vad här anförts hemställes,
            att riksdagen i skrivelse till Kungl. Maj:t måtte anhålla att
            den utredning som statsrådet och chefen för inrikesde- partementet
            bemyndigats tillsätta ges parlamentarisk sam- mansättning och
            direktiv i överensstämmelse med de rikt- linjer som angivits i
            motionen.
          </p>
          <p xml:id="i-HFVef3qVN32gxcM1NMbAh5" type="date">
            Stockholm den 26 januari 1968
          </p>
          <div xml:id="i-J8iK6tTe6DVSJBD1nNQWyi" type="signatureBlock">
            <p xml:id="i-Tbizvn8FyFfDpsgdypaPXt" who="i-MTA6YhhXtmnmGGwd2tXXRL" type="signature">
              Yngve Holmberg (h)
            </p>
            <p xml:id="i-SoLtJoRBaCivXnjrD1Aj9Z" who="i-KT2UA8hC1LWZ3pQJRawYHv" type="signature">
              Carl Eskilsson (h)
            </p>
            <p xml:id="i-Q8DV7CDBEDk44ycBZzLG8a" who="unknown" type="signature">
              Gösta Jacobsson (h)
            </p>
            <p xml:id="i-MSG3Bu2qcA5wNY9XZm7xsN" who="i-VJEkk4hYQan6syE9gekBfS" type="signature">
              Rolf Kaijser (h)
            </p>
            <p xml:id="i-Tuook8AqYuvHohuwH8Uxug" who="i-GFTRsNqinZi5u1Qbi8pmh8" type="signature">
              N. Yngve Nilsson (h)
            </p>
            <p xml:id="i-BQrBcm6EX6N7z4P8k8TdhA" who="i-PUU7m4zHNmgsoCo9JZxuNX" type="signature">
              Ragnar Sveningsson (h)
            </p>
            <p xml:id="i-7ijYQ8WvpDsyMEDm46LYfd" who="i-QW3U8q9gqCreU8hvXKjp44" type="signature">
              G. Ivar Virgin (h)
            </p>
          </div>
        </div>
      </div>
    </body>
  </text>
</TEI>
