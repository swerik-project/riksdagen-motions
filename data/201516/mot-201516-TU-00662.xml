<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-TU-00662">
  <teiHeader>
    <fileDesc>
      <titleStmt>
        <title>Namnändring av Landvetter flygplats till Landvetter Torgny Segerstedt Airport</title>
        <author corresp="i-Y5fgQ33MMnP4uyafJ9fz8i">av Robert Hannah (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:662 av Robert Hannah (FP)</title>
          <idno type="rdwebb">H302662</idno>
          <rs type="number">662</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H302662/text</ref>
          <ref type="dokument_url_html">http://data.riksdagen.se/dokument/H302662</ref>
          <ref type="dokumentstatus_url_xml">http://data.riksdagen.se/dokumentstatus/H302662</ref>
          <ref type="docx">http://data.riksdagen.se/fil/A3EEA3A1-1C27-41F4-B5FF-DA4F1A7515FA</ref>
          <ref type="pdf">http://data.riksdagen.se/fil/F825AB35-8E81-4EF3-92D6-265A9D81F7D7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9oCPcSE4YAxspPQSZ7MvGQ" type="signed"/>
        <correspContext corresp="i-9oCPcSE4YAxspPQSZ7MvGQ">
          <note type="signatory" corresp="i-Y5fgQ33MMnP4uyafJ9fz8i"/>
        </correspContext>
        <correspAction type="submitted" xml:id="i-6QdqBcBSM3RrCasHxMdPyG">
          <date when="2015-10-02"/>
          <time when="10:26:28"/>
        </correspAction>
        <correspAction type="referred" xml:id="i-LqXdP1ZPYXVN4hjg2Tuqkr">
          <date when="2015-10-13"/>
        </correspAction>
        <correspAction type="assigned" xml:id="i-RUS9ymMHWWyJ8hoV95GEyU">
          <date when="2016-05-12"/>
          <time when="10:08:55"/>
        </correspAction>
        <correspContext corresp="i-RUS9ymMHWWyJ8hoV95GEyU">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-69uMV1qYsuStE3mHttXv6F"/>
        <correspContext corresp="i-69uMV1qYsuStE3mHttXv6F">
          <ref type="uppgift">2015/16:TU14</ref>
          <ref type="ref_dok_id">H301TU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU14</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:662 av Robert Hannah (FP) Namnändring av Landvetter flygplats till Landvetter Torgny Segerstedt Airport</div>
      </div>
      <div type="motBody">
        <div type="motProposal" subtype="förslag">
          <head xml:id="i-UWgFLtZ9ufXDsxHVpA6yEP">
            Förslag till riksdagsbeslut
          </head>
          <list style="ol">
            <item xml:id="i-NvHPp6DU8UfRhwGQJ1FRka">
              Riksdagen ställer sig bakom det som anförs i motionen om att
              Landvetter flygplats bör döpas om till Landvetter Torgny Segerstedt
              flygplats (Airport) och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-X1G5dAeSkWYxLWw2hJhP1P">
            Motivering
          </head>
          <p xml:id="i-21PteRXiZbEvchUjqQj8BL">
            ”Herr Hitler är en förolämpning”, med de orden avslutas en artikel
            av den göteborgske publicisten Torgny Segerstedt fyra dagar efter
            att Adolf Hitler, den 30 januari 1933, installerats som tysk rikskansler.
          </p>
          <p xml:id="i-3TtpefWnS7PdesbdJF5wxg">
            Det var startskottet för de 12 kommande åren när göteborgaren
            Segerstedt blev Sveriges, Nordens och en av världens mest beundrade
            och fruktade skribenter. Hans kamp mot nazismen föddes inte ur
            tomma intet. Den var en konsekvent följd av hans liberala samhällssyn.
            Slutorden i Torgny Segerstedts sista artikel, införd i Göteborgs
            Handels- och Sjöfartstidning den 15 mars 1945, lyder: "Striden
            mellan de två, personligheten och hjordinstinkten, kommer att
            fortgå till tidernas ände."
          </p>
          <p xml:id="i-XqwuGujKuP3VYLgccGEkFg">
            Segerstedt visade prov på stort personligt mod och hög integritet
            i kampen mot totalitära politiker som bekämpade all form av frihet.
            Han stod emot fastän att han utsattes för en intensiv motkampanj
            från den svenska samlingsregeringen, kungen, affärsmän, akademiker,
            tidningsmän och andra som ansåg att hans texter i GHT satte Sverige
            i fara. GHT konfiskerades sammanlagt åtta gånger under kriget.
            När Segerstedt talade om hjordinstinkten syftade han inte bara
            på auktoritära och totalitära ledare som ville förkväva andras
            frihet utan även på människors tendens att låta sig förföras av
            demagoger, att förfalla till masstänkande, att dra sig för att
            själva avvika och att ge sig på dem som avviker.
          </p>
          <p xml:id="i-3wn3G8AuuhGQpseQLuofts">
            Segerstedt var en av Sveriges allra främsta publicister under
            1900-talet. Hans vackra och omväxlande språk saknar motstycke
            i svensk journalistik. Hans oförsonliga strid mot Tredje riket
            gav honom inte bara vänner och fiender i Sverige. Han blev under
            andra världskriget den mest beundrade svensken, och närmast en
            folkhjälte, i Danmark och Norge. Segerstedt lästes också noga
            i London, Berlin och Rom.
          </p>
          <p xml:id="i-HgPzvhfJNVy7wQT4G4BAWe">
            Torgny Segerstedt var, som dottern Ingrid Segerstedt Wiberg har
            konstaterat, en person som ”aldrig sökte men alltid valde striden”.
            Hans liv kom att präglas av striden mellan individuell frihet
            och kollektiv likformighet. Segerstedts livsverk är enastående
            och förtjänar att minnas. (Information tagen ur Anders Johnsons
            bok ”Ett porträtt av Torgny Segerstedt”.)
          </p>
          <p xml:id="i-2awcwBSN1ABEWxPzsMppkf">
            Jag anser att mer behöver göras för att erinra om göteborgaren
            Torgny Segerstedts inspirerande mod och gärningar i en tid då
            främlingsfientligheten åter vinner terräng. Att inte minnas historien
            är att glömma de levande. EU-rapporter visar att högerextrema
            inte sedan andra världskriget har varit så starka som de är idag.
            De beväpnar sig i högre grad och samarbetar mer över landsgränserna.
            En rapport av stiftelsen Expo visar också att aktiviteten hos
            rasistiska rörelser i Sverige ligger på en rekordhög nivå idag.
            Utvecklingen är högst oroande.
          </p>
          <p xml:id="i-NMaif58fpTBjSFxA62Ngfc">
            Landvetter flygplats, Sverige nästa största flygplats och västra
            Sveriges största flygplats, skulle gynnas av att bära Torgny Segerstedts
            namn som en påminnelse om att kampen mot totalitära krafter är
            en ständigt pågående kamp. Namnet kommer även påminna om vad en
            enskild människa kan uträtta i humanismens namn. Många länder
            har hedrat sina mest förtjänta medborgare genom att uppkalla landets
            viktigaste flygplatser efter dem: Charles de Gaulle (Paris), John
            F Kennedy (New York), Willy Brandt (Berlin), John Lennon (Liverpool),
            Lech Walesa (Gdansk) är exempel på det.
          </p>
          <p xml:id="i-BXw7vd5tNMX5a85XyxLD97">
            I tider där mer makt och fokus centraliseras till Stockholm behövs
            också fler påminnelser om att Göteborg och göteborgare har varit
            och fortsatt är starkt bidragande till det öppna och inkluderande
            samhälle som vi lever i. Ett namn på en flygplats blir allmänt
            använt. Människor minns och påminns om vad upphovsmannen eller
            kvinnan har gjort.
          </p>
          <p xml:id="i-GPZtWFXvPwQoF7FnKzSviA">
            Torgny Segerstedt-flygplatsen skulle bli en tydlig internationell
            symbol för en välkomnande stad som står öppen för världen och
            som kämpar mot alla former av förtryck. Jag föreslår därför att
            Landvetter flygplats döps om till Landvetter Torgny Segerstedt
            flygplats (Airport).
          </p>
        </div>
        <div type="motSignatures">
          <list>
            <item xml:id="i-G4C2Umv5hrXASTEqKd4kch" who="i-Y5fgQ33MMnP4uyafJ9fz8i">
              Robert Hannah (FP)
            </item>
          </list>
        </div>
      </div>
    </body>
  </text>
</TEI>
