<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-NU-02845">
  <teiHeader>
    <fileDesc>
      <titleStmt>
        <title>med anledning av prop. 2023/24:105 Energipolitikens långsiktiga inriktning</title>
        <author corresp="i-JZgLiagTc1Uwgw1yzLWrSS">av Birger Lahti m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2845 av Birger Lahti m.fl. (V)</title>
          <idno type="rdwebb">HB022845</idno>
          <rs type="number">2845</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HB022845/text</ref>
          <ref type="dokument_url_html">https://data.riksdagen.se/dokument/HB022845</ref>
          <ref type="dokumentstatus_url_xml">https://data.riksdagen.se/dokumentstatus/HB022845</ref>
          <ref type="pdf">https://data.riksdagen.se/fil/1562C3A3-D936-4B23-B562-A94CCAB3DBBA</ref>
          <ref type="docx">https://data.riksdagen.se/fil/6355E47B-FFA9-4BA3-9F4B-4601C8F6F0C2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-JM12cxgt7PNt4mAgY277BG" type="basedOn"/>
        <correspContext corresp="i-JM12cxgt7PNt4mAgY277BG">
          <ref>Proposition 2023/24:105</ref>
        </correspContext>
        <correspAction xml:id="i-BCVBvjywYQqmofpC2SwtbS" type="signed"/>
        <correspContext corresp="i-BCVBvjywYQqmofpC2SwtbS">
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-5mLeaeRm2Nu6dr4JgdwQAE" type="submitted">
          <date when="2024-04-02"/>
          <time when="15:08:45"/>
        </correspAction>
        <correspAction xml:id="i-UoDnhMTwnZWc2r2AsiKeMS" type="dismissed">
          <date when="2024-04-04"/>
        </correspAction>
        <correspAction xml:id="i-KGRHoUimmFczyx93dn3iQ3" type="reviewed">
          <date when="2024-04-04"/>
          <time when="12:32:07"/>
        </correspAction>
        <correspAction xml:id="i-HEKigWFQX4KHeTKsAot5Fc" type="referred">
          <date when="2024-04-05"/>
        </correspAction>
        <correspAction xml:id="i-7aCWrSMKL9bjgQpmRv8X6F" type="assigned">
          <date when="2024-04-04"/>
          <time when="16:19:00"/>
        </correspAction>
        <correspContext corresp="i-7aCWrSMKL9bjgQpmRv8X6F">
          <ref type="assignedTo">Näringsutskottet</ref>
        </correspContext>
        <correspAction xml:id="i-GKvMWByeuc5cAPvro6abN5" type="behandlas_i"/>
        <correspContext corresp="i-GKvMWByeuc5cAPvro6abN5">
          <ref type="uppgift">2023/24:NU14</ref>
          <ref type="ref_dok_id">HB01NU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU14</ref>
          <ref type="ref_dok_titel">Energipolitikens långsiktiga inriktning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GhheLtAzbKvxHAmShWsw1g" type="motHeader">
        <div xml:id="i-W1k6Ry52ybWLyetPs3Dsjs" type="motTitle">
          Motion till riksdagen 2023/24:2845 av Birger Lahti m.fl. (V)
          med anledning av prop. 2023/24:105 Energipolitikens långsiktiga
          inriktning
        </div>
      </div>
      <div xml:id="i-QfT7sFkzXcdiqUYGhkr9UL" type="motBody">
        <div xml:id="i-H6K5FpFMRkmYqkBKnaFPH8" type="TOC">
          <head xml:id="i-NVcgV4neCYqbbwNfnwPfVU">
            1 Innehåll
          </head>
          <list xml:id="i-TfLr3Q9vzu7Y31gHdjDb9h">
            <item xml:id="i-49tjidUBFJezdpHsntt8hp" style="indent-level: 1">
              1 Innehåll
            </item>
            <item xml:id="i-FDbeMwpnHo7eFTeup7mJNj" style="indent-level: 1">
              2 Förslag till riksdagsbeslut
            </item>
            <item xml:id="i-L1RAgUUv86fehAxpvrGQ5Z" style="indent-level: 1">
              3 Inledning
            </item>
            <item xml:id="i-AZ8ZmfFsf8eLMgQUuKhpCi" style="indent-level: 1">
              4 Vänsterpartiet avslår propositionen
            </item>
            <item xml:id="i-LhcwGCJb3PJxF3btMZXKgJ" style="indent-level: 2">
              4.1 Planeringsmål
            </item>
            <item xml:id="i-UsDiftYSqJpSjdywFQFyaS" style="indent-level: 2">
              4.2 Leveranssäkerhetsmål
            </item>
            <item xml:id="i-Cor53TkEiqDFrVdzfSq4r8" style="indent-level: 2">
              4.3 Energieffektiviseringsmål
            </item>
            <item xml:id="i-RkjmPKZwZfMRNddK5XXnJ7" style="indent-level: 2">
              4.4 Svensk elproduktion
            </item>
            <item xml:id="i-SaqPobVxy8CMAGVpxAWCq6" style="indent-level: 2">
              4.5 Förnybar energi
            </item>
            <item xml:id="i-Tum5SWXUwp4Y3PktsVxqrw" style="indent-level: 2">
              4.6 Vikten av ett robust elnät
            </item>
            <item xml:id="i-9gGiKjkt9ATw8HrMX5mmAp" style="indent-level: 2">
              4.7 Sverigepriser
            </item>
            <item xml:id="i-7qrhUWux7vZBFK46XrMoTF" style="indent-level: 2">
              4.8 Kärnkraft
            </item>
          </list>
        </div>
        <div xml:id="i-WqBjGzGwBzSGsU36u88hDe" type="motProposal" subtype="förslag">
          <head xml:id="i-Wm8Jkxe4ZJ169y8hhaoR44">
            2 Förslag till riksdagsbeslut
          </head>
          <list xml:id="i-7K7Xkq6B2yEtzXu22s6juw">
            <item xml:id="i-L3oEWXqHzyBVUqSFsM8dN7" sortKey="Yrkande 1">
              Riksdagen avslår regeringens proposition 2023/24:105 Energipolitikens
              långsiktiga inriktning.
            </item>
          </list>
        </div>
        <div xml:id="i-GLJibBcqnvsupGWSQK6JU9" type="motContent">
          <head xml:id="i-GDPveVHVhjDDB5VGvtrUrV" type="h1">
            3 Inledning
          </head>
          <p xml:id="i-7bTcc3iwFSNDUV2tmZ5TDX">
            Regeringens proposition 2023/24:105 Energipolitikens långsiktiga
            inriktning stakar ut den långsiktiga inriktningen för svensk energipolitik.
            Regeringen föreslår bl.a. ett planeringsmål om att planeringen
            av det svenska elsystemet ska ge förutsättningar att leverera
            den el som behövs för en ökad elektrifiering och för att möjliggöra
            den gröna omställningen. Regeringen föreslår också ett leveranssäkerhetsmål
            om att det svenska elsystemet ska ha förmågan att leverera el
            där efterfrågan finns, i rätt tid och i tillräcklig mängd, i den
            utsträckning det är samhällsekonomiskt effektivt. ”Omotiverade
            hinder” i elsystemet ska undanröjas för att skapa förutsättningar
            för en effektiv marknad som främjar konkurrenskraftiga priser.
            Regeringen bedömer vidare att det finns behov av att se över det
            nuvarande energieffektiviseringsmålet. Propositionen tar även
            ett brett grepp om energisystemet. De två förslag till beslut
            som finns i propositionen är kopplade till planeringsmålet och
            leveranssäkerhetsmålet.
          </p>
          <head xml:id="i-GZiUzuySq8wd91GmWehcDx" type="h1">
            4 Vänsterpartiet avslår propositionen
          </head>
          <p xml:id="i-EyoaGQYv7QgWbUpewXsw3U">
            För att åstadkomma en snabb och omfattande klimatomställning
            behöver vi elektrifiera delar av samhället. När fordonsflottan
            ska ställas om från fossilberoende till i huvudsak el, samtidigt
            som tåginfrastrukturen byggs ut och industrins tillverkningsprocesser
            skiftar till fossilfritt, kommer tillgången till el att behöva
            öka betydligt; i vissa scenarion förut­spås användningen öka mångdubbelt
            gentemot i dag. Sannolikt innebär denna process den största utbyggnaden
            av produktion och distribution av el i modern tid i Sverige. Svensk
            elproduktion behöver ta höjd för att det ska finnas el till elektrifieringen
            av både industrin och transportsektorn. Det är centralt för att
            pressa ned utsläppen.
          </p>
          <p xml:id="i-KtEsHKfwE4777UQJ96WJYX">
            Vänsterpartiet är starkt kritiskt till att regeringen inte har
            bjudit in till en blocköver­skridande, brett förankrad överenskommelse.
            Det är otvetydigt så att det behövs både ett planeringsmål och
            ett leveranssäkerhetsmål samt ett helhetsgrepp om energisystemet;
            i det arbetet hade oppositionen behövts, för att förhandla fram
            hur delmålen ska se ut och var fokus ska ligga vad gäller kraftproduktion.
          </p>
          <p xml:id="i-BdXQVPEL5PT3Mo8FngWYve">
            Vänsterpartiet saknar vitala delar i propositionen, såsom tydliga
            delmål vart femte år (vilket Vänsterpartiet och övriga oppositionen
            efterlyst sedan start), svar på hur elproduk­tionen ska öka i
            närtid och hur leveransmålet ska konkretiseras – det räcker inte
            med for­muleringar som ”elsystemet måste kunna leverera el till
            samhället” – det behövs kon­kretion.
          </p>
          <p xml:id="i-YYcPC75YwyfJyZVpyEURSK">
            Utöver det ligger fokus fel vad gäller produktion av fossilfri
            energi. Regeringen satsar, som väntat, sina kort på snabbt utbyggd
            kärnkraft, detta utan att ha ett resonemang eller en analys av
            hur dyr kärnkraftselen kommer att bli.
          </p>
          <p xml:id="i-QH1V5GtvwGeqCZFEK4BMzQ">
            Sol- och vindkraft lämnas utan tillfredsställande svar på hur
            man ska bygga ut dessa förnybara kraftkällor snabbt i närtid.
            Regeringen skriver att ”fler åtgärder bör vidtas för att förbättra
            förutsättningarna för en effektiv utbyggnad av vindkraft”. Det
            är för vagt och lämnar öppet för tolkningar.
          </p>
          <p xml:id="i-ThAi1nLr6HcFHX9BBSV36P">
            Vi noterar också att regeringen inte kommer med åtgärder eller
            lösningar i fråga om det kommunala vetot kopplat till vindkraften
            eller Försvarsmaktens höga andel avslag på densamma.
          </p>
          <p xml:id="i-4T3pihNL89LHgD9zhDGaj8">
            Vänsterpartiet ser ingen anledning att slopa de elområden, så
            som det föreslås i propo­sitionen, tvärtom behöver den geografiska
            produktionen av el korrelera med priset.
          </p>
          <p xml:id="i-J5vpNmDMBMkpVnzqeqKtsR">
            Riksdagen bör avslå proposition 2023/24:105 Energipolitikens
            långsiktiga inriktning. Detta bör riksdagen besluta.
          </p>
          <head xml:id="i-M9yBAd9LzBeXYLxVU9BxDZ" type="h2">
            4.1 Planeringsmål
          </head>
          <p xml:id="i-7d4ZhkcsTqSnKDew8S42aH">
            Regeringen bedömer att det behövs 300 TWh till år 2045. Däremellan
            ska det finnas regio­nala kontrollstationer, som regeringen benämner
            det. Dessa kontrollstationer ska med femårsintervall – 2030, 2035,
            2040, 2045 – ”tydliggöra behovet av el i olika geografiska områden”.
          </p>
          <p xml:id="i-TVNUwAcEBxvzaCSZJgjwv7">
            Vänsterpartiet anser, som nämnts ovan, att det saknas tydliga,
            siffersatta delmål vart femte år, som följs upp. Minst 70 TWh
            till år 2030 är Vänsterpartiets ingång. Sverige behöver mer el
            till rimliga priser i närtid och förutsägbar tillgång till TWh.
            Annars riskerar vi att industrin – både inhemsk och utländsk –
            drar sig för att investera i den gröna omställningen. Att enbart
            ha siktet inställt på 2045 riskerar att medföra att viktiga inve­steringar
            och elnätsinsatser som måste göras nu skjuts på framtiden. För
            att industrin ska våga satsa på omställningen behöver företagen
            veta att det finns tillgång till fossilfri el redan 2030. Annars
            är risken överhängande att företagen inte vågar investera i Sverige.
          </p>
          <p xml:id="i-Pe9dU3zh9aJ2QwxRQju2k8">
            Remissinstanser som Energiföretagen, Energimyndigheten, Naturskyddsföreningen,
            SKR, Svensk Solenergi och Svenskt Näringsliv efterlyser också
            tydliga planeringsmål till 2030 och 2035.
          </p>
          <head xml:id="i-V3hGkJyabshsa9u57Zuw7E" type="h2">
            4.2 Leveranssäkerhetsmål
          </head>
          <p xml:id="i-X2Mj12JtZVwEBFvqBxR5Xd">
            Regeringen betonar vikten av leveranssäker el och vill införa
            ett leveranssäkerhetsmål samt ge Svenska kraftnät ett övergripande
            ansvar för att regelbundet följa upp det från år 2030. Man skriver:
            ”Det svenska elsystemet ska ha förmågan att leverera el där efter­frågan
            finns, i rätt tid och i tillräcklig mängd, i den utsträckning
            det är samhällsekonomiskt effektivt. Omotiverade hinder i elsystemet
            ska undanröjas för att skapa förutsättningar för en effektiv marknad
            som främjar konkurrenskraftiga priser.” Vidare att ”Svenska kraftnät
            bör få ett övergripande ansvar för en regelbunden uppföljning
            av leveranssäker­hetsmålet och för att vidta eller föreslå nödvändiga
            åtgärder för att leveranssäkerhets­målet uppnås. En fördjupad
            uppföljning bör ske vid regelbundna kontrollstationer med start
            2030.”
          </p>
          <p xml:id="i-KExPNfXZYo1Qq25TA1J4Uk">
            Vänsterpartiet anser att regeringen är alltför otydlig vad gäller
            utformningen och for­muleringarna kring leveranssäkerhetsmålet.
            Vad är samhällsekonomiskt effektivt, och för vem? Vad är det för
            ”omotiverade hinder” som ska undanröjas? När regeringen skriver
            om ”effektiv marknad” lämnar det stort utrymme för tolkningar.
            De delar av Sverige där effektbrist är ett faktum kommer, i likhet
            med Vänsterpartiet, att vilja se ett förtydligande i närtid av
            vad regeringen menar med ”Elsystemet måste kunna leverera el till
            samhället.”
          </p>
          <head xml:id="i-Xi3PcYFFbP9XxXGfsxTojr" type="h2">
            4.3 Energieffektiviseringsmål
          </head>
          <p xml:id="i-P9uuKRUXQ7KW11rCKvpxaM">
            Regeringen vill att Sveriges mål för energieffektivisering ses
            över i syfte att tydligare främja en ”samhällsekonomiskt effektiv
            användning av energi och ett effektivt nyttjande av energisystemet
            som bidrar till den gröna omställningen”.
          </p>
          <p xml:id="i-XjD32vADQFWNkhHu8oB7cr">
            Riksdagen beslutade 2018 att Sverige år 2030 ska ha 50 procent
            effektivare energi­användning än år 2005. Vänsterpartiet vill
            inte riva upp befintliga mål om det inte finns ett nytt att ta
            ställning till. Vår ingång till energieffektivisering är att detta
            alltid ska vara en del när ny, tillgänglig elenergi skapas.
          </p>
          <p xml:id="i-WbTCVqNYLturri4kxPV6Xm">
            Behovet av el och en hållbar energiproduktion kommer alltid att
            finnas. Däremot är det både möjligt och nödvändigt att ställa
            om till en mer effektiv energianvändning. Genom ny teknik och
            energibesparing kan Sverige göra betydande energieffektiviseringar.
            Hur omfattande utbyggnaden av förnybara energikällor behöver vara
            är avhängigt hur stora energibesparingar och energieffektiviseringar
            som kan ske i samhället. Omställningen av fossila bränslen till
            förnybar energi och övergången till att i möjligaste mån elektrifiera
            industrin och transportsektorn kommer att öka elbehovet. Även
            om vi i dag har ett elöverskott i Sverige är det viktigt att energieffektiviseringen
            sker i en så pass hög takt att vi klarar ett ökat behov av el
            i nya sektorer.
          </p>
          <head xml:id="i-3KMng4N4rxV7BKhhdyDNQb" type="h2">
            4.4 Svensk elproduktion
          </head>
          <p xml:id="i-6eHHnt3D65GgaGjL9ZFSkZ">
            Ett robust och motståndskraftigt samhälle kräver att det offentliga
            har kontroll över samhällsviktig verksamhet. Ett lands elförsörjning
            ska inte lämnas fritt till marknadens aktörer där vinstmaximering
            utgör själva grundbulten. Det behövs i stället ett samhälleligt
            ansvar som både tar sig an det klimatnödläge vi befinner oss i
            och ger svensk industri de förutsättningar den behöver för att
            kunna fortsätta med sin gröna omställning.
          </p>
          <p xml:id="i-C9FRd3ot21gW3DaUUmqq45">
            Elproduktionen behöver ses som en del av samhällets infrastruktur,
            som vi gemen­samt bygger upp utifrån samhälleliga mål. Den tekniska
            energiomställningen av energi­systemet, med exempelvis småskalig
            energiproduktion, förändrar ägande- och produk­tionsstrukturerna
            så att framtidens energikonsumenter samtidigt är framtidens energiprodu­center.
            Därför behöver nätet som länkar dem samman ägas av det offentliga
            och inte begränsas av privata ägarintressen. Den avreglering som
            gjordes har inte lett till vare sig lägre priser eller större
            trygghet för konsumenterna, tvärtom. Det är tydligt att elmarknaden
            behöver göras om i grunden.
          </p>
          <p xml:id="i-QrR5Ax4yfdc4h9d4uZ8JwE">
            Sverige behöver en stabil och förutsägbar elmarknad, energiproduktion
            och eldistribu­tion för att klara klimatomställningen och elektrifieringen
            av industrin och transport­sektorn. Just därför vill Vänsterpartiet
            införa Sverigepriser – en modell för att separera den inhemska
            marknaden från exportmarknaden – och förstatliga elnätet samt
            sätta tak på elnätsavgifterna.
          </p>
          <head xml:id="i-GGmi6La7ZNxqU2yybohT4o" type="h2">
            4.5 Förnybar energi
          </head>
          <p xml:id="i-6tdEpmMS3bcB1RUoucwAyN">
            Vänsterpartiets mål står fast, att Sverige ska uppbära ett hundra
            procent förnybart energi­system i framtiden där vindkraft, vattenkraft
            och solkraft tillsammans med bioenergi förser Sverige med energi.
          </p>
          <p xml:id="i-9U3a2LYVQp28eYR5tfqQNK">
            Vänsterpartiet vill göra massiva investeringar i förnybar elproduktion.
            Vi föreslår därför ett investeringsstöd på 50 miljarder kronor
            under 10 år till lokal förnybar elproduk­tion. Investeringarna
            riktas till förnybar lokal elproduktion till konkurrenskraftigt
            elpris, med kravet att det ska vara till gagn för svensk industri
            och svenska hushåll. Det omfattar investeringar i såväl lokal
            förnybar elproduktion som överföringskapacitetsutbyggnad till
            lokal- och regionalnät samt anslutning till transmissionsnät.
          </p>
          <p xml:id="i-Li14jnk3PtF4DKizJFGHGx">
            Till skillnad från många andra länder är Sverige inte särskilt
            beroende av fossila energislag för att producera el. Sol-, vind-
            och vattenkraft hjälper oss att fasa ut kärn­kraften i närtid.
            Det är angeläget att Sverige fortsätter att värna sitt fossiloberoende
            och bygger ut den förnybara produktionen för att klara klimatomställningen.
          </p>
          <p xml:id="i-cKRmB9xSeNM3oHhEPYGez">
            Det energislag som har störst möjlighet till snabb utbyggnad
            och med genomgående goda ekonomiska kalkyler är vindkraften. Såväl
            havsbaserad som landbaserad vindkraft har god potential att bidra
            till klimatomställningen. En kraftig utbyggnad av havsbaserad
            vindkraft tillsammans med en väsentligt mer utvecklad vätgasproduktion
            och vätgas­lagringskapacitet, för att på så sätt jämna ut toppar
            och dalar i elförsörjningen under året, är en förutsättning för
            att klara elförsörjningen framöver. Samtidigt som kärnkraften
            förutsätter allt större investeringar för att kunna fortsätta
            drivas så sjunker investerings­kostnaderna för vindkraft och solkraft.
          </p>
          <p xml:id="i-TZ4BpS8ZPoYZv3UWTB4uMF">
            Vänsterpartiet vill öka acceptansen för vindkraft genom att lagstifta
            om en produk­tionsbaserad ekonomisk ersättning som går till de
            lokalsamhällen där vindkraft byggs. Det behövs bättre incitament
            för utbyggnad av vindkraft, både land- och havsbaserad, genom
            att man gynnar den kommun och de boende i närområdet där vindkraften
            ska byggas. Möjligheten till kommunalt veto mot vindkraft bör
            avskaffas. Vänsterpartiet vill också avskaffa anslutningsavgiften
            för havsbaserad vindkraft för att få fart på utbyggnaden.
          </p>
          <head xml:id="i-2GRAhAoJ8UVA7BBhGKisxs" type="h2">
            4.6 Vikten av ett robust elnät
          </head>
          <p xml:id="i-PyTyL7gQHz4asupwgKoj3g">
            Under lång tid har investeringar i elnätet varit eftersatta.
            Det är uppenbart att marknaden inte har lyckats lösa det efter
            avregleringen på 1990-talet. Vi vill bygga elnätet robust igen
            med kraftiga investeringar i såväl överföringskapaciteten mellan
            norra och södra Sverige som utbyggnad av elnätet för klimatomställningen.
            Elnätet behöver ses som en del av samhällets infrastruktur, som
            vi gemensamt bygger upp utifrån samhälleliga mål, som annan infrastruktur
            i form av exempelvis vägar och järnvägar. För oss är det väsentligt
            att elnätet är ägt av samhället genom exempelvis stat, region
            eller kommun.
          </p>
          <head xml:id="i-8YoEZKZsUoHinYTbRhVBZ2" type="h2">
            4.7 Sverigepriser
          </head>
          <p xml:id="i-RoLwvkYkM1jwbkoGLyyJJF">
            Sverige har god tillgång till el och har en stadig överproduktion.
            Vi kan tillgodose det inhemska behovet av el, i de flesta fall
            med råge. Dagens modell med marginalprissättning på el på en gemensam
            EU-marknad innebär att det är den dyrast producerade elen som
            blir prissättande för all el. Systemet är sådant att den el som
            är billigast att producera förbrukas först. Priset utgår emellertid
            från vad det kostar att producera den sista kilo­wattimmen som
            krävs för att möta efterfrågan, alltså den dyraste kilowattimmen.
          </p>
          <p xml:id="i-5njZ3gSAtZXNyRwfNFE2Za">
            Produktionskostnaden varierar kraftigt mellan de olika energislagen.
            Vind- och vatten­kraft har en klart billigare rörlig produktionskostnad
            än vad kärnkraft har, och dyrast är kol och olja. De höga elpriserna
            riskerar att bromsa klimatomställningen eftersom viktiga elektrifieringsprocesser
            fördyras. Investeringsviljan kan på sikt hotas av de höga priserna
            och i takt med att energiprisernas förutsägbarhet försvåras hotas
            även planerbarheten för den energitunga industrin. För Sverige
            innebär sålunda den nuvarande elmarknaden ett sårbart system som
            försvårar klimatomställningen och drabbar de enskilda hushållen
            hårt. För att en skyndsam klimatomställning ska lyckas måste den
            enligt Vänsterpartiet med nödvändighet ha ett rättviseperspektiv.
          </p>
          <p xml:id="i-UEd8nx4uyuvNdSZrREHkeZ">
            Vänsterpartiet har föreslagit en prisskyddsmodell som innebär
            att Sveriges fyra elprisområden kvarstår men separeras från den
            el som går på export. Den exporterade elen blir i praktiken ett
            femte elprisområde – ”elprisområde utland” – och inbegriper den
            el som är tillgänglig för export. Rent praktiskt skulle den nya
            modellen fungera så att ett pris fastställs för respektive inhemskt
            elprisområde (så som sker i dag) och ytter­ligare ett för det
            utländska elprisområdet. Den stora fördelen är att priset för
            de inhemska områdena då motsvarar de faktiska behoven: de volymer
            som är tänkta att användas inom respektive område. Detta innebär
            betydligt lägre priser för svenska konsumenter samtidigt som exportvolymerna
            och exportpriserna förblir desamma som i dag.
          </p>
          <head xml:id="i-WuqjnHd3c6epGy39okouRB" type="h2">
            4.8 Kärnkraft
          </head>
          <p xml:id="i-4VnbJjAsxKnwkECV4VmtjK">
            För Vänsterpartiet är kärnkraft inte svaret på ett hållbart och
            säkert energisystem. Det är inte bara en osäker energikälla, den
            är också dyr och försvårar omställningen till en för­nybar energiproduktion.
            Det finns inte heller någon säker metod för slutförvaring av det
            radioaktiva avfallet. Vänsterpartiet vill avveckla kärnkraften
            och satsa på förnybar energi­produktion. I både Tidöavtal och
            regeringsförklaring slår regeringen och Sverigedemo­kraterna fast
            att energipolitiken ska vara teknikneutral, men kärnkraften får
            samtidigt 400 miljarder kronor i riktade kreditgarantier och ett
            snabbspår vid tillstånd, och det statliga företaget Vattenfall
            får direktiv att bygga nya reaktorer. Det ensidiga fokuset på
            kärn­kraft hotar den stora investeringsvilja som finns i såväl
            land- som havsbaserad vindkraft. Utbyggnad av kärnkraft skapar
            en inlåsning i ett icke förnybart energislag för många decennier
            framöver. Vänsterpartiet anser att regeringens energipolitik är
            fylld av symbol­frågor men innehåller mycket lite som faktiskt
            stärker Sveriges energiberedskap och möjlighet att möta det ökande
            behovet av elektrifiering.
          </p>
        </div>
        <div xml:id="i-6LaU3xE9AdmmEmKj1SBbL2" type="motSignatures">
          <list xml:id="i-VkuAQn99p6c1RJZNmT5eng">
            <item xml:id="i-EdHgoikaZpXVAsQRrZxNZB" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-STeKFCirPQcKzr8VbSkuEP" who="i-Srv2XCR7hGVyZ66wLkW6ad">
              Lorena Delgado Varas (V)
            </item>
            <item xml:id="i-WB3RCFEqjKXc3oqs5RAq2Y" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-TAHMaZrqrGfu12FrRU96TZ" who="i-Xte2hVf6qgEgJA6sWB1cDH">
              Malcolm Momodou Jallow (V)
            </item>
            <item xml:id="i-V8Mpwa5QSRRKKymLXhbNeE" who="i-L3t2URPAv9iLWgdCvbz7Uv">
              Ilona Szatmári Waldau (V)
            </item>
            <item xml:id="i-VkqqLFQCuoaKaY4TvEK3Gs" who="i-Yam9ii4K4HfneDbj5TzDJY">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
