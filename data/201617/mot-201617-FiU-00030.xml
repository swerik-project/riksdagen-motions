<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-FiU-00030">
  <teiHeader>
    <fileDesc>
      <titleStmt>
        <title>med anledning av prop. 2015/16:195 Nytt regelverk om upphandling</title>
        <author corresp="i-HWbn7UwLvHk93mrHB9NC2c i-5xq5y8yJUv1khDbYCaXJ7X">av Oscar Sjöstedt och Dennis Dioukarev (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:30 av Oscar Sjöstedt och Dennis Dioukarev (båda SD)</title>
          <idno type="rdwebb">H40230</idno>
          <rs type="number">30</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H40230/text</ref>
          <ref type="dokument_url_html">http://data.riksdagen.se/dokument/H40230</ref>
          <ref type="dokumentstatus_url_xml">http://data.riksdagen.se/dokumentstatus/H40230</ref>
          <ref type="docx">http://data.riksdagen.se/fil/E37F327E-A2E1-4B8F-AE74-C551DE3BF272</ref>
          <ref type="pdf">http://data.riksdagen.se/fil/C9241039-2E65-42FA-9189-6B62039A87B0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HWbn7UwLvHk93mrHB9NC2c</idno>
            <name>Oscar Sjöstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5xq5y8yJUv1khDbYCaXJ7X</idno>
            <name>Dennis Dioukarev</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CBRNFBunpAv3Cf5fzayEzU" type="basedOn"/>
        <correspContext corresp="i-CBRNFBunpAv3Cf5fzayEzU">
          <ref>Proposition 2015/16:195</ref>
        </correspContext>
        <correspAction xml:id="i-DdFQKLDnrP8ddLzx94KvwE" type="signed"/>
        <correspContext corresp="i-DdFQKLDnrP8ddLzx94KvwE">
          <note type="signatory" corresp="i-HWbn7UwLvHk93mrHB9NC2c"/>
          <note type="signatory" corresp="i-5xq5y8yJUv1khDbYCaXJ7X"/>
        </correspContext>
        <correspAction xml:id="i-Mayf5zUnroBmmyHB5tQzAJ" type="submitted">
          <date when="2016-09-19"/>
          <time when="17:34:39"/>
        </correspAction>
        <correspAction xml:id="i-5m4HKLRXnXcyTKKLvqxShY" type="dismissed">
          <date when="2016-09-22"/>
        </correspAction>
        <correspAction xml:id="i-WVggP8f8xKiRZTWMjg1xLT" type="reviewed">
          <date when="2016-09-22"/>
          <time when="12:13:03"/>
        </correspAction>
        <correspAction xml:id="i-5STfSkZVYhyMxYSP9V942Y" type="referred">
          <date when="2016-09-23"/>
        </correspAction>
        <correspAction xml:id="i-CwMMAyGYS7vuMZZUTXHd98" type="assigned">
          <date when="2016-12-01"/>
          <time when="08:12:57"/>
        </correspAction>
        <correspContext corresp="i-CwMMAyGYS7vuMZZUTXHd98">
          <ref type="assignedTo">Finansutskottet</ref>
        </correspContext>
        <correspAction xml:id="i-A9MPGfP1VmMSW4gcZ9PDSj" type="behandlas_i"/>
        <correspContext corresp="i-A9MPGfP1VmMSW4gcZ9PDSj">
          <ref type="uppgift">2016/17:FiU7</ref>
          <ref type="ref_dok_id">H401FiU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU7</ref>
          <ref type="ref_dok_titel">Nytt regelverk om upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5hHcCc6DcomdoFqGTNa9Ma" type="motHeader">
        <div xml:id="i-2J5348GY1Q9Dnz3gzH2Wis" type="motTitle">
          Motion till riksdagen 2016/17:30 av Oscar Sjöstedt och Dennis
          Dioukarev (båda SD) med anledning av prop. 2015/16:195 Nytt regelverk
          om upphandling
        </div>
      </div>
      <div xml:id="i-J9ED1JTtnMRRxwLBny32De" type="motBody">
        <div xml:id="i-5svpNdsYVpGL1thT9LZiw8" type="motProposal" subtype="förslag">
          <head xml:id="i-FTzogwM7JC4FruHnK5h4n2">
            Förslag till riksdagsbeslut
          </head>
          <list xml:id="i-2EyCjpdW1fLEZ7eL4QLD3C" style="ol">
            <item xml:id="i-NJSCbPZZyToveLHc1hsk9">
              Riksdagen avslår propositionen.
            </item>
            <item xml:id="i-SaD49neHtM3mGLpRQYvDTL">
              Riksdagen ställer sig bakom det som anförs i motionen om huvudentreprenörsansvar
              och tillkännager detta för regeringen.
            </item>
            <item xml:id="i-tcKJ817Bh8cCLgeUEFp1w">
              Riksdagen ställer sig bakom det som anförs i motionen om utbildningsinsatser
              för offentliga upphandlare och tillkännager detta för regeringen.
            </item>
            <item xml:id="i-6NQ8g41GJ7LXckHpPNk2UK">
              Riksdagen ställer sig bakom det som anförs i motionen om samverkan
              mellan offentliga upphandlare och Skatteverket och tillkännager
              detta för regeringen.
            </item>
          </list>
        </div>
        <div xml:id="i-SNy5AgV1KcDrzfBmkXzMQu" type="motContent">
          <head xml:id="i-Bo2udSDquyHfm8iHSpmw1J" type="h1">
            Motivering
          </head>
          <p xml:id="i-XkKfiqjMrHNRFExYR1fSWj">
            Sverigedemokraterna är i grunden försvarare av den svenska modellen,
            med relativt starka parter på arbetsmarknaden och där politiken
            håller en armlängds avstånd. Kollektivavtalen är givetvis grundläggande
            för den svenska modellen. Samtidigt är friheten att ingå i en
            arbetstagar- eller arbetsgivarorganisation och att teckna ett
            kollektivavtal varken mer eller mindre viktig än friheten från
            att ingå i en viss förening och friheten för arbetsgivare och
            arbetstagare att teckna avtal sinsemellan. Exempelvis är det hos
            framför allt småföretag inte lika vanligt förekommande med kollektivavtal
            samtidigt som det över huvud taget inte går att påvisa att anställda
            hos småföretag utan kollektivavtal på något sätt skulle ha sämre
            villkor. 99,3 procent av alla företag i Sverige är just småföretag,
            och av dessa saknar merparten, över 60 procent, kollektivavtal.
            Däremot finns gott om exempel på hur just mindre företag och deras
            anställda trakasserats av de större fackklubbarna. En modern arbetsmarknad
            bör präglas av flexibilitet, där löntagarens grundläggande trygghet
            garanteras i lagstiftning och där möjligheten att ansluta sig
            till en arbetstagarorganisation finns, men där det också finns
            möjlighet för såväl arbetsgivare som arbetstagare att lösa sina
            intressekonflikter utan annan inblandning.
          </p>
          <p xml:id="i-DUsWWd8uQCUQWNn5FQJ86G">
            Grunden för vår marknadsekonomi är den fria företagsamheten och
            konkurrensen. Det borgar för en kontinuerlig produktutveckling,
            innovationer och ett konkurrenskraftigt pris. När en helt vanlig
            aktör – en privatperson – på en marknad ska köpa en vara eller
            tjänst, gör man vanligen en bedömning av just förhållandet mellan
            pris och kvalitet. Detta förhållande bör om något gälla i än högre
            utsträckning för upphandlande myndigheter, eftersom dessa representerar
            skattebetalarna och det är skattebetalarna som finansierar själva
            upphandlingen. Att sittande regering försöker driva igenom delar
            av sin politik ”bakvägen” genom just LOU så som propositionen
            föreslår innebär dels en ökad kostnad för medborgarna eftersom
            upphandlingen i fråga kommer att präglas av lägre konkurrens och
            därmed högre pris, dels en kraftig försämring för framför allt
            de många mindre företagen som av praktiska skäl inte kommer att
            leva upp till kravbilden.
          </p>
          <p xml:id="i-S1DEcvsdP2SdsQoDGna3EY">
            Det rimliga vore givetvis att principen om fri företagsamhet
            och likabehandlingsprincipen bör råda. Om det är politikens mening
            att vissa arbetsrättsliga hänsyn är så pass centrala att de inte
            går att negligera, så vore det mer rättframt att lagstifta direkt
            om dessa, i stället för att slå undan benen för företag som förvisso
            lever upp till befintlig lagstiftning och regelverk, men som kanske
            inte i varje enskild del når upp till varje enskild intention
            i vartenda ett av Sveriges omkring 700 olika kollektivavtal. Exempelvis
            regleras frågan om föräldraledighet i lagstiftning medan frågan
            om tjänstepension regleras direkt mellan parterna (alldeles oavsett
            om det finns ett kollektivavtal eller inte). Som exempel kan finnas
            två mindre företag där det ena har lukrativa tjänstepensionsvillkor
            medan det andra inte har något sådant system alls för sina anställda,
            samtidigt som det finns ett annat jämförbart kollektivanslutet
            företag som lever upp till minimikraven i ett specifikt kollektivavtal.
            I förekommande fall skulle de två förstnämnda bolagen i princip
            bli uteslutna från deltagande i offentlig upphandling, trots att
            det var det förstnämnda företaget som hade de bästa villkoren.
            Det är överlag problematiskt att påverka marknaden på så sätt
            som föreslås i propositionen. Det finns vidare ingen evidens för
            att företag som saknar kollektivavtal skulle erbjuda sämre villkor
            än kollektivavtalsanslutna företag. Tillika har förslagen om miljö-,
            social- och arbetsrättsliga hänsyn förkastats av Lagrådet med
            hänvisning till just de mindre företagen. Kontentan av propositionens
            innebörd och mening blir således en fördyring av offentlig upphandling
            på skattebetalarnas bekostnad samt en försämring för främst småföretagen
            där en majoritet saknar kollektivavtal, detta oaktat om de applicerar
            bättre villkor i direkta avtal med de anställda. LOU är inte en
            lämplig arena för Socialdemokraterna att experimentera med en
            obsolet och utdaterad Ams-politik.
          </p>
          <p xml:id="i-BJye5sjgdDjhViDeNkF2Fh">
            Det blir vidare problematiskt om politiker eller därtill tillsatta
            tjänstemän ska bestämma vilket av Sveriges 700 olika kollektivavtal
            som ska vara normerande. Det uppstår en sorts bisarr konkurrens
            mellan olika avtal. Det är fullt rimligt att ställa krav som motsvarar
            svensk lagstiftning, och det är fullt rimligt att ställa krav
            inom ILO:s s.k. hårda kärna. Det är dock olämpligt att ställa
            krav som sträcker sig vida bortom befintlig lagstiftning. Om upphandlande
            myndigheter måste välja mellan konkurrerande kollektivavtal uppstår
            inte bara ett problem för myndigheten själv utan framför allt
            för de kollektivavtalslösa företagen som helt plötsligt måste
            konkurrera bortom det som lagstiftningen stadgar. Avsaknaden av
            transparens vore ett allvarligt tillväxthinder för dessa. Upphandlingslagstiftningen
            bör snarast gå hand i hand med en öppen handel och en fri marknad.
          </p>
          <p xml:id="i-yabYBx9eiSSNDEYVVZWTk">
            Det är vidare fullständigt oacceptabelt att dessa nya krav enbart
            kan ställas på företag med inhemsk arbetskraft, på grund av EU-rätten.
            Dylika villkor som föreslås i propositionen kan enligt befintlig
            rätt inte omfatta utstationerad arbetskraft utan enbart sådana
            krav som ställs inom ramen för ILO:s ”hårda kärna”. I klartext
            innebär detta att vanliga svenska företag med vanliga löntagare,
            vare sig de är inrikes eller utrikes födda, får en omedelbar konkurrensnackdel
            gentemot företag som sysselsätter utstationerad arbetskraft. Detta
            gäller vid varje tillfälle som den offentliga upphandlaren ställer
            krav om exempelvis tjänstepension. Detta är någonting Sverigedemokraterna
            inte kan acceptera.
          </p>
          <p xml:id="i-V9iGg9DidwZrx9oBSZn83n">
            Sverigedemokraterna motsätter sig att ställa krav på själva sammansättningen
            av företagens arbetskraft inom ramen för LOU. Det faktum att man
            dessutom använder sig av något vaga och därtill olika termer (ett
            exempel är ”missgynnade personer”) leder därtill enbart till ökad
            osäkerhet och lägre grad av transparens. Det är inte politikens
            uppgift att diktera för företagarna vem eller vilka de ska anställa
            och på vilka grunder. Det är däremot politikens uppgift att tillse
            att en så stor del av arbetskraften som möjligt också är anställningsbar,
            och reformer för detta bör också genomföras, men inte inom ramen
            för LOU. Det finns flera sätt att underlätta för grupper, exempelvis
            personer med funktionsnedsättning, som står längre ifrån arbetsmarknaden.
            Sverigedemokraterna är dock av uppfattningen att det finns betydligt
            smartare och mer effektiva sätt att göra så än just genom LOU.
            Detta ligger dock utanför ramen för propositionen och kommer att
            utvecklas inom ramen för partiets budgetmotion.
          </p>
          <p xml:id="i-DQ1hhYui28kooUg7AgZ5Ln">
            Sverigedemokraterna ser positivt på s.k. sociala företag och
            ser gärna att företag som verkar antingen under tröskelvärdet
            alternativt inom sådana sektorer – främst inom särskilda delar
            av välfärden – kan fortsätta undantas från LOU. Det kan röra sig
            om exempelvis icke-vinstdrivande organisationer för hemlösa eller
            kvinnojourer.
          </p>
          <p xml:id="i-2ACmrpXybsB24M8ire1d9M">
            Det är problematiskt att många offentliga upphandlingar, även
            med nuvarande krav och lagstiftning, faktiskt i slutändan kommit
            att hanteras av företag med antingen oschysta villkor eller med
            regelrätt svart arbetskraft. Detta förklaras av att någon vidare
            ”due diligence” över huvud taget inte sker. Ett huvudentreprenörsansvar,
            där huvudentreprenören är ansvarig för hela kedjan, är i princip
            den enda lösningen på detta alltför förekommande fenomen. Detta
            är fullt rimligt att implementera i lagstiftning och inom LOU,
            möjligen med undantag för särskilda branscher – exempelvis inom
            lantbruk – där slutleverantören kanske är en enskild bonde som
            av naturliga skäl inte alla gånger kan leva upp till alla intentioner
            i exempelvis semesterlagen eller arbetstidslagen.
          </p>
          <p xml:id="i-KbraxXtrj7bTmyd18AaQq1">
            Sammanfattningsvis kan konstateras att propositionen skulle medföra
          </p>
          <list xml:id="i-ausCvxThD6WhLggkHdKdB" style="ul">
            <item xml:id="i-3sPwT4Tq1Zc6qPp7xWtSfc">
              Ett elakartat ingrepp i den svenska modellen då inflytande förskjuts
              från arbetsmarknadens parter till myndigheter och kommuner samt
              från Arbetsdomstolen till Förvaltningsrätten,
            </item>
            <item xml:id="i-HtCvA5DEnKHqG8PgA4Ma4i">
              Kraftiga försämringar för majoriteten av landets småföretag,
            </item>
            <item xml:id="i-8wDmsRiSDCXiSJrkwRYkaS">
              Incitamentsstrukturer för företag att sysselsätta utstationerad
              arbetskraft emedan dessa är undantagna från vissa villkor,
            </item>
            <item xml:id="i-93xXRFy2DjMsqa7K2mBSqn">
              Fördyringar för skattebetalarna som ett resultat av minskad konkurrens
              och ökat krångel,
            </item>
            <item xml:id="i-9WKTniyFJwixBKyCRDYito">
              Ett orimligt politiskt ingrepp i den fria företagsamheten då
              offentliga myndigheter kan ställa krav på den demografiska sammansättningen
              av ett företags arbetskraft.
            </item>
          </list>
          <p xml:id="i-2zcQDkHa1ZVjqgbSWzA7WB">
            Så som propositionen är beskaffad i nuläget, med en i det närmaste
            salig röra av dels EU-rätt, dels ett kraftigt ingrepp på den fria
            företagsamheten och dels ett försök att bakvägen implementera
            en utdaterad Ams-politik, yrkar Sverigedemokraterna på att riksdagen
            avslår propositionen. Regeringen uppmanas att återkomma till riksdagen
            med förslag som inte går bortom de av EU stipulerade direktiven
            på området.
          </p>
          <p xml:id="i-ESSh9mXYM64obF145s5VQD">
            Regeringen bör tillika återkomma med en ny proposition som enbart
            omfattar frågan om huvudentreprenörsansvar. En sådan proposition
            bör innehålla en grad av flexibilitet för sådana branscher där
            arbetsvillkoren av praktiska skäl är att anse som speciella.
          </p>
          <p xml:id="i-EnKLG6MCtmW7P5NonK2uvc">
            Regeringen bör också se till att en utbildningsinsats av landets
            upphandlingsansvariga kan komma igång. Det bör därvidlag tydliggöras
            vilka krav som både får och bör ställas inom ramen för en offentlig
            upphandling, samt inte minst att upphandlaren ska förkasta ett
            anbud som kan anses vara onormalt lågt, i praktiken alltså där
            det finns misstanke om svart arbetskraft i något led av entreprenörskedjan.
          </p>
          <p xml:id="i-LS3cbhZjvk9JAFBQB66UgL">
            Vidare bör regeringen se till att Skatteverket samverkar med
            offentliga upphandlare och säkerställer att inbetalda sociala
            avgifter ligger i paritet med den faktiska arbetsinsatsen, för
            att stävja förekomsten av svart arbetskraft. Nacka kommun kan
            härvidlag tjäna som inspirationsmodell enligt Nackamodellen.
          </p>
          <p xml:id="i-4iBgpkYyWA1oX5SGTZ6r2x">
            Vi vill tillägga att i Sverigedemokraternas budgetförslag avser
            vi att avsätta medel både till utbildning av landets upphandlingsansvariga
            och till samverkan mellan Skatteverket och offentliga upphandlare.
          </p>
          <p xml:id="i-UsyPNPPNS8qqXCSC5LB9G9">
            Sverigedemokraterna beklagar att regeringen valt en konfrontatorisk
            konfliktlinje i stället för att söka parlamentariskt stöd för
            att åtgärda de allvarliga problem som finns inom offentlig upphandling
            samt för att säkerställa vanliga svenska löntagares grundläggande
            trygghet.
          </p>
        </div>
        <div xml:id="i-Wb7zYo7bNTKzE4kTrU97uM" type="signatureBlock">
          <list xml:id="i-HzHkXGzwdAyEApeUogeM8s">
            <item xml:id="i-BRsKDFqVStYqa4HfKVhGw6" who="i-HWbn7UwLvHk93mrHB9NC2c" type="signature">
              Oscar Sjöstedt (SD)
            </item>
            <item xml:id="i-Puq415ksRBffhvc3yZEdpV" who="i-5xq5y8yJUv1khDbYCaXJ7X" type="signature">
              Dennis Dioukarev (SD)
            </item>
          </list>
        </div>
      </div>
    </body>
  </text>
</TEI>
