<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__551/mot_1958_a_ak__551-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 551 år 1958
          </p>
          <p>
            Nr 551
          </p>
          <p>
            Av herr Hagberg m. fl., i anledning av Kungl Maj:ts proposition,
            nr 110, angående vissa organisations- och anslagsfrågor rörande
            försvaret.
          </p>
          <p>
            I regeringens proposition nr 110/1958 framlägges riktlinjer för
            den sven- ska militärmaktens organisation och utveckling under
            den närmaste tio- årsperioden samt de beräknade kostnaderna därför.
            Departementschefen ansluter sig i alla väsentliga punkter till
            de uppfattningar som 1955 års försvarsberedning framfört. Denna
            beredning accepterar i sin tur i allt väsentligt de åsikter och
            ståndpunkter som de högsta militära tjänstestäl- lena hävdat.
            Regeringsförslaget kan alltså anses utgöra de militära befälhavarnas
            önskemål med de modifikationer som dessa ansett sig böra iakttaga
            av hän- syn till den allmänna opinionens reaktioner och möjligheterna
            att få mili- tärutgifterna accepterade av riksdagens majoritet.
            I regeringsförslaget fäster man sig först och främst vid att den
            angivna målsättningen för vårt lands militära försvar icke underordnas
            den av rege- ringen proklamerade utrikespolitiska målsättningen.
            Som bekant är denna målsättning formulerad sålunda: alliansfrihet
            under fredstid för att möj- liggöra neutralitet i händelse av
            krig. Denna regeringens utrikespolitiska målsättning har ett mycket
            starkt stöd hos den överväldigande delen av svenska folket. I
            försvarspropositionen heter det emellertid:
          </p>
          <p>
            Om krig eller oroligheter utbryter i vår närhet ställes krigsmakten
            inför uppgiften att värna vår neutralitet. (Kursiverat i propositionen).
            Krigs- makten kan dock enligt studien inte utformas med särskild
            hänsyn härtill. (Vår kusiv.). Det avgörande skyddet för neutraliteten
            ligger i krigsmaktens förmåga att genom sin styrka avhålla en
            motståndare från angrepp.
          </p>
          <p>
            Den tankegång som här framlägges är, att den svenska krigsmakten
            skall vara av en sådan storlek och kvalité, att den avskräcker
            också stor- makter och stormaktsblock från att våga ett angrepp
            mot vårt land. Vårt lands jämförelsevis ringa befolkning, dess
            långa gränser och begränsade ekonomiska resurser medger dock inte
            uppbyggnad och underhåll av en militärmakt så stor att den kan
            avskräcka en stormakt eller ett stormakts- block från ett angrepp
            i avsikt att ta vårt land i anspråk för sina egna syf- ten. Visserligen
            sägs i annat sammanhang i propositionen att angrepp mot vårt land
            inte kan bli en förstahandsangelägenhet för i krig invecklade
            stor-
          </p>
          <pb facs="riksdagen-motions-pdf/data/1958/mot_1958_a_ak__551/mot_1958_a_ak__551-002.pdf"/>
          <p>
            Motioner i Andra kammaren, nr 551 år 1958 11
          </p>
          <p>
            makter eller stormaktsblock. Detta är emellertid endast lösa
            spekulationer och kan inte vara annat än lösa spekulationer. Trots
            departementschefens mening att det är nödvändigt att nu »se framåt
            och att icke i för hög grad bygga på erfarenhetsmässiga intryck»
            vill vi göra några erinringar, som i detta sammanhang inte är
            utan intresse. Under världskriget 1939—1945 företogs upprepade
            invasionsaktioner mot såväl små som medelstora och stora stater.
            Nazi-Tyskland invaderade i tur och ordning Polen, Danmark, Norge,
            Holland, Belgien, Frankrike, Ju- goslavien och Sovjetunionen.
            Japan invaderade vissa områden i Stilla havet och Kina. England-Amerika
            invaderade Nordafrika, Italien och det euro- peiska fastlandet
            över Frankrike. Sovjetunionen gick i krigets slutskede över de
            tyska gränserna. Ett karaktäristiskt drag i andra världskriget
            var att inte ett enda allvarligt anlagt invasionsförsök misslyckades.
            Endast efter lång försvarskamp och tidskrävande kraftsamling lyckades
            Sovjetunionen och Kina kasta ut angriparna, detta dock först sedan
            angriparna ockuperat områden som i areal och befolkning mångdubbelt
            överträffade vårt land. Ytterligare karaktäristiskt för det andra
            världskrigets invasionsföretag var att angriparens förluster under
            själva invasionsoperationerna var rela- tivt ringa. De ojämförligt
            största förlusterna uppstod i angriparens försök att hålla de
            erövrade områdena besatta och utnyttja dem för sina egna syften.
            Det svenska gränsförsvarets styrka lär inte i framtiden kunna
            avskräcka en stormakt eller ett stormaktsblock från angrepp. Däremot
            skulle vetska- pen om att träffa ett väpnat folk med fast beslutsamhet
            och förmåga att kämpa sig fritt säkerligen stämma till större
            eftertanke. Denna eftertanke skulle bli än större om vårt land
            genom sina ståndpunktstaganden i de utrikespolitiska frågorna
            ytterligare befäst den good-will som det redan åtnjuter såsom
            fredsälskande och neutral stat. Gränsförsvarets avskräckande verkan
            förringas ytterligare av det faktum att vi inte kan försvara våra
            gränser i hela dess längd. Inte ens den militära sakkunskap, på
            vilken regeringsförslaget stödjer sig, vågar förutsätta ett sammanhängande
            gränsförsvar. Av överbefälhavarens militära studier, som redovisas
            i propositionen, framgår, att endast vissa delar av våra gränser
            mot norr och öster kan erhålla ett försvar som kan tänkas slå
            tillbaka en angripare. Gränserna mot väster förutsättes icke vara
            i behov av något gränsförsvar, endast skydd för att »tillgodose
            importbehovet». (sid. 48). I detta samanhang kan vi inte underlåta
            en kommentar till den kostnads- ram för militärväsendet, som regeringsförslaget
            skisserar. Detta kostnads- förslag är så konstruerat att en automatisk
            höjning av militärutgifterna kommer att ske under den närmaste
            tioårsperioden. Till de 2 700 miljoner kronor, som begärs för
            nästa budgetår på driftbudgeten, kommer kapital- utgifterna och
            andra utgifter, som har direkt samband med försvarsorga-
          </p>
          <pb facs="riksdagen-motions-pdf/data/1958/mot_1958_a_ak__551/mot_1958_a_ak__551-003.pdf"/>
          <p>
            12 Motioner i Andra kammaren, nr 551 år 1958
          </p>
          <p>
            nisationen. Den förutsedda automatiska höjningen beräknas uppgå
            till 65 å 70 miljoner kronor årligen, vartill kommer kompensation
            för eventuella prisstegringar. Regeringsförslaget innebär i sina
            konsekvenser att vi får en stegring under tioårsperioden av militärutgifterna
            från närmare 3 000 mil- joner kronor nästa år till närmare 5 000
            miljoner kronor vid tioårsperiodens slut. Sådana utgifter för
            militära ändamål i fredstid torde vara ganska ena- stående för
            en liten nation, och de betänkligheter mot militäranslagens stor-
            lek, som kommit till uttryck på olika sätt, är både begripliga
            och berättiga- de. Det grundläggande felet i regeringens förslag
            är emellertid att det väljer en oriktig målsättning för vårt försvar
            av den nationella friheten och neu- traliteten. Enligt vår mening
            måste man finna sig i det faktum, att ett litet land som vårt
            inte förmår bygga upp och underhålla en krigsmakt som kan avskräcka
            en stormakt eller ett stormaktsblock från angrepp. Alla erfarenheter
            visar att detta inte var möjligt redan vid det andra världskrigets
            utbrott. Den tekniska utvecklingen av vapnen, kärnvapnens tillkomst,
            nya transport- medel för vapen, såsom robotar och raketer, gör
            det ännu mer omöjligt. Vi anser den av regeringen proklamerade
            utrikespolitiska linjen — alli- ansfrihet och neutralitet — vara
            riktig. Vi anser också att vårt försvarsvä- sen skall utformas
            så, att det blir ett stöd för denna politik och samtidigt visar
            all världen att Sveriges folk är berett att försvara sin nationella
            frihet men inte har några som helst aggressiva avsikter. Vi bör
            således bygga upp ett neutralitetsförsvar. Ett sådant försvar
            har flera komponenter och inte enbart militära. Vi anser att nya
            priciper för folkets militära värnkraft är förtjänta av prövning.
            För närvarande ligger tyngdpunkten i militärorganisationen på
            upprättandet och upprätthållandet av en tekniskt högtstående militär
            Oorga- nisation. De värnpliktiga utbildas med tanke på att i händelse
            av krig kun- na sköta de tekniskt mycket komplicerade stridsredskapen.
            Däremot räk- nar man inte med att i händelse av ett angrepp mobilisera
            hela folket till försvar och för uppgiften att driva ut en angripare
            från ockuperat territo- rium. Vi menar att de erfarenheter som
            krigföringen gav i de under andra världskriget ockuperade staterna
            borde beaktas och bearbetas med hänsyn till de svenska förhållandena
            och den vapentekniska utvecklingen. En all- mänt genomförd utbildning
            och återkommande repetition av en gång inhäm- tad kunskap i gerillakrigföring
            samt uppläggning av förråd av enkla hand- vapen, ammunition, sprängämnen
            och dylikt skulle höja värnkraften. En lämplig organisation enligt
            milisprincipen kunde upprättas. Tyngdpunkten i en sådan organisation
            kunde måhända lämpligast förläggas till industri- erna och det
            redan existerande verkskyddet. Därest arbetarnas och tjänste-
            männens organisationer vore engagerade i en sådan försvarsorganisation
          </p>
          <pb facs="riksdagen-motions-pdf/data/1958/mot_1958_a_ak__551/mot_1958_a_ak__551-004.pdf"/>
          <p>
            Motioner i Andra kammaren, nr 551 år 1958 13
          </p>
          <p>
            och hade kontroll över de upplagda förråden, vore riskerna för
            ett missbruk av dessa eliminerade. Som redan nämnts består ett
            effektivt neutralitetsförsvar inte endast av militära maktmedel.
            Lika stor roll spelar det förtroende som vårt folk åt- njuter
            hos andra folk såsom fredsvänligt och neutralt. Varje ståndpunkts-
            tagande i utrikespolitiska sammanhang, vilket med berättigande
            kan tol- kas som partitagande för den ena eller andra stormaktsgruppen,
            är till ska- da för förtroendet. Också handlingar av inflytelserika
            svenska befolk- ningsgrupper av krigsaktivistisk och aggressiv
            karaktär kan skada förtro- endet till den proklamerade neutralitetslinjen.
            Särskilt skadligt verkar givetvis om krigsaktivism och aggressionslystnad
            vittnande uppträdande från de militära tjänsteställena. Ett effektivt
            neutralitetsförsvar måste vårda sig om att ytterligare utbygga
            det redan befintliga förtroendet till upprik- tigheten och ärligheten
            i den proklamerade utrikespolitiska målsättningen. Vår nationella
            säkerhet skulle stärkas om vår neutralitet vore garante- rad av
            i första hand stormakterna. Under senare år har sådan garanti
            ut- färdats till Österrike. Oss förefaller det rimligt att stormakterna
            inte skulle ha något reellt att invända mot att utfärda liknande
            garantier också för Sverige, därest önskemål om sådana gjordes
            från svensk sida. Under den senaste tiden har en stark opinion
            rests mot de ökade mili- tärutgifterna. Inför de perspektiv som
            kärnvapnen öppnar i fråga om för- intelsekraft har frågan ställts
            om det över huvud taget lönar sig för ett litet land att hålla
            sig med en krigsmakt. Vi inbillar oss inte att den tiden redan
            kommit då varg och lamm kan beta fredligt vid varandras sida.
            Men å andra sidan tror vi att det ligger något positivt och värdefullt
            i de tanke- gångar som exempelvis framförts i författaren Per
            Anders Fogelströms och reservofficeren Roland Morells skrift »I
            stället för atombomb». De rekom- mendationer och uppfattningar
            som redovisas i denna skrift ter sig för vanetänkandet utopiska
            och för det militära vanetänkandet naturligtvis skrattretande.
            Det vore dock oklokt att utan vidare avvisa dessa tankar och förslag.
            Måhända kommer de vid en allvarlig prövning att visa sig mera
            hållbara än vad som kan synas vid första ögonkastet. Man kan inte
            bortse från att de tekniska och vetenskapliga framstegen och upptäckterna
            efter det andra världskriget i grund förändrat betingel- serna
            för de små nationernas tillvaro och inför nya kvaliteter i det
            mellan- folkliga umgänget. Inte minst har de militära organisationerna
            fått nya, tidigare helt okända, maktmedel i sina händer, maktmedel
            som principiellt skiljer sig från alla tidigare kända vapen. De
            nya vapnen, kärnvapnen av oli- ka slag, har inte endast en omedelbar
            och direkt verkan. Dessa vapen drab- bar inte endast samtidens
            människor utan också framtidens. De kan fram- föras med hjälp
            av helt nya transportmedel, robotar och raketer, mot vilka
          </p>
          <pb facs="riksdagen-motions-pdf/data/1958/mot_1958_a_ak__551/mot_1958_a_ak__551-005.pdf"/>
          <p>
            14 Motioner i Andra kammaren, nr 551 år 1958
          </p>
          <p>
            intet effektivt hinder kan resas. Detta är någonting principiellt
            nytt, som måste beaktas vid utformningen av det neutralitetsförsvar
            som anses behöv- ligt. Det principiellt nya i den moderna krigstekniken
            kräver enligt vår me- ning en radikal omprövning av alla gamla,
            på tidigare teknik byggda för- svarspolitiska premisser. Vi är
            helt medvetna om det omöjliga i att på kort tid och utan tillgång
            till militär och annan sakkunskap framlägga ett konkret förslag
            till ett svenskt neutralitetsförsvar, byggt enligt andra principer
            än de hävdvunna. Vi anser emellertid att en förbehållslös prövning
            av nya vägar för ett så- dant försvars utformning bör företas.
            Vi antar att två år bör vara tillräck- liga för en sådan prövning.
            | Intill dess en sådan utredning föreligger och ett nytt förslag
            till neutra- litetsförsvar kan framläggas inför riksdagen, kommer
            givetvis den nuvaran- de militära organisationen att existera.
            Vi motsätter oss emellertid varje höjning av de för innevarande
            budgetår utgående anslagen till militära än- damål. Redan årets
            riksdag kan fatta vissa principbeslut att begränsa mi- litärutgifterna.
            I motion nr 524 i andra kammaren till årets riksdag av her- rar
            Spångberg och Åkerström, liksom i motion nr 525 i andra kammaren
            av herr Lundberg har ställts vissa konkreta förslag, till vilka
            vi vill ansluta OSS. Denna anslutning från vår sida gäller yrkandena
            i den förstnämnda motionen om principbeslut mot att atomvapen
            införlivas med den svenska krigsmakten. I den senare motionen
            vill vi ansluta oss till yrkandena om nedskärning av värnpliktstiden
            till sex månader, begränsning av repeti- tionsövningarna samt
            höjningen av de värnpliktigas dagavlöning till kro- nor 3:50.
            Med hänvisning till vad här anförts vill vi föreslå, att riksdagen
            i skrivelse till Kungl. Maj:t hemställer om en allsidig utredning
            av ett neutralitetsförsvar i huvudsak- lig överensstämmelse med
            de grundlinjer som i det föregå- ende skisserats.
          </p>
          <p>
            Stockholm den 25 april 1958 H. Hagberg Gustav Johansson Knut
            Senander
          </p>
          <p>
            Helmer Holmberg Henning Nilsson Erik Karlsson
          </p>
        </div>
      </div>
    </body>
  </text>
</TEI>
