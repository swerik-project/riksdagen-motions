<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1953--fk--00470">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__fk__470/mot_1953__fk__470-001.pdf"/>
      <fw xml:id="i-L4vz8zecqYwNQWrRv1XYzn">
        8 Motioner i Första kammaren, nr 470.
      </fw>
      <div xml:id="i-XB7ZMTbnjoeaLb2cPNTBbc" type="motHeader">
        <div xml:id="i-8wrUbb99BgGdZt1zujZENZ" type="motTitle"/>
        <div xml:id="i-KqEVBhbjaDxLhCwcwc25Yp" type="motSubmissionInfo"/>
      </div>
      <div xml:id="i-BU4KhATeC9DmYPakPSXxE4" type="motBody">
        <div xml:id="i-NGmrPgRmiJyfHYY7bB5EfB">
          <p xml:id="i-N753X1iHgiXU43vogd2pPu">
            Nr 4'70.
          </p>
          <p xml:id="i-H5dWPHFeu6Mj5FCcrimg26" type="titleString">
            Av herr Osvald och herr Persson, Johan, i anledning av Kungl.
            Maj:ts proposition angående det fortsatta stödet åt hampodlingen
            m.m.
          </p>
          <p xml:id="i-4WytGD5AmyALykysobQhZb">
            I Kungl. Maj:ts proposition nr 195 angående det fortsatta stödet
            åt hamp- odlingen m.m. har bl. a. föreslagits, att fortsatt stöd
            skall utgå endast till hampberedningsverket i Visby. Värmbolsverket
            skulle sålunda nedläggas, sedan 1952 års skörd upparbetats. De
            utredningar, som ligga till grund för propositionen, ha enligt
            vår mening icke tagit nödig hänsyn till de framtida utvecklingsmöjligheterna
            för svensk hampodling, ej heller till de möjligheter, som nu synas
            föreligga, att vidga avsättningen av svensk hampfiber till nya
            områden. Vad först själva odlingen beträffar må nämnas, att i
            de av statens jord- bruksförsök under åren 1944—1950 utförda gödslingsförsöken
            har halm- skörden (från fullgödslade parceller) ökat från 4350
            kg per hektar år 1944 till 6 410 kg år 1950. Denna betydande förbättring
            torde framför allt bero på att odlarna ägnat allt större omsorg
            åt valet av jordar för hampan och att odlingstekniken förbättrats.
            Ingenting talar för att denna utveck- ling skulle vara avslutad.
            Tvärtom tyda de resultat som vunnits vid statens jordbruksförsök
            på att stora framsteg alltjämt äro möjliga i fråga om göds- ling
            och odlingsteknik. Det finns följaktligen välgrundad anledning
            att an- taga, att man framdeles skall kunna räkna med betydligt
            större avkastning och bättre kvalitet än för närvarande. Stora
            förhoppningar har man också rätt att ställa på det sedan några
            år pågående förädlingsarbetet. Särskilt må här framhållas den
            förbättring av odlingsresultatet, som är att vänta genom övergången
            till samkönad hampa. Den samkönade hampan ger sålunda både en
            högre fiberhalt och en bättre kvalitet än den hittills använda
            skildkönade hampan. I de försök med olika sorter och stammar,
            som utförts av statens jordbruksförsök, ha sålunda de samkönade
            sorterna lämnat i genomsnitt över 1000 kg fiber per hektar, d.v.s.
            omkring 200 kg mera än de skildkönade sorterna, och därtill en
            fiber av högre kvalitet än dessas. Förädlingen av samkönad hampa
            befinner sig ännu blott i begynnelsestadiet, och helt visst står
            mycket att vinna genom en intensifierad förädling av samkönad
            hampa för mellansvenska och got- ländska förhållanden. I fråga
            om möjligheterna att vidga avsättningsområdet för svensk hampa
            må här endast i korthet hänvisas till de mycket löftesrika resultat,
            som redan vunnits vid hampväveriet i Värmbol. De där framställda
            vävnaderna ha fått mycket vackra lovord från många avnämare. Om
            löftena infrias,
          </p>
          <pb facs="riksdagen-motions-pdf/data/1953/mot_1953__fk__470/mot_1953__fk__470-002.pdf"/>
          <fw xml:id="i-NRJD1pnSz1d3WF8mmqFi6E">
            Motioner i Första kammaren, nr 470. 9
          </fw>
          <p xml:id="i-JKsd1FMgCA5mSzmfmpxvyF">
            och allt talar därför, kommer hampan att få betydelse icke endast
            ur bered- skapssynpunkt utan även ur andra synpunkter. Jordbruksutskottet,
            som även beaktat denna sida av problemet, uttalade också i sitt
            av 1951 års riksdag godkända utlåtande: »Förutsättningar torde
            vidare finnas för att Värmbolsverket genom sin tillverkning av
            hampvävnader skall kunna öka användningsområdet för svensk hampa.»
            I den mån svenska sorter av sam- könad hampa komma att bli tillgängliga,
            torde förutsättningarna härför komma att ytterligare ökas. Det
            kan under sådana omständigheter icke vara riktigt att nedlägga
            det verk, som i detta hänseende utfört pionjär- arbetet. Det var
            bl. a. överväganden av nu angiven art, som föranledde jordbruks-
            utskottet vid 1951 års riksdag att uttala, att frågan om hampodlingens
            stor- lek och beredningens lokalisering borde slutgiltigt avgöras
            först sedan ytter- ligare erfarenheter vunnits rörande odlingen
            och beredningens lönsamhet. &gt;Med hänsyn till nödvändigheten
            att erhålla fullgoda bedömningsgrunder vid en framtida behandling
            av föreliggande spörsmål» säger utskottet, bör den tid, under
            vilken verken skola erhålla tillfälle att fortsätta sin verk-
            samhet, icke tillmätas alltför knappt. Utskottet föreslog därför,
            att båda beredningsverken »tills vidare under åren 1951—1955 skola
            komma i åtnju- tande av statligt stöd&gt;. Då utskottet samtidigt
            förutsatte, att Kungl. Maj:t under loppet av fem- årsperioden,
            därest ändrade förhållanden så skulle påkalla, skulle företaga
            en förnyad prövning av frågan och underställa riksdagen förslag
            i ämnet, kan utskottet, såsom bl. a. Lantbruksakademien framhållit,
            icke ha avsett ett av extraordinära väderleksförhållanden föranlett
            tillfälligt misslyckande. Detta har minst av allt kunnat lämna
            de »fullgoda bedömningsgrunder»&gt;, varom utskottet talar. De
            båda senaste årens dåliga resultat av hampodlingen och hampbered-
            ningen ha föranletts av förhållanden, som minst av allt kunna
            betecknas som normala. Under år 1951 arbetade verken under mycket
            osäkra förhål- landen, eftersom riksdagens beslut inte fattades
            förrän vid höstriksdagen, och under 1952 var det den ogynnsamma
            väderleken, som var anledningen till att skörden blev dålig. Men
            det var som bekant icke bara hampodlingen som misslyckades. Detsamma
            gäller många andra odlingar. Och då bör man likväl beakta, att
            av de flesta andra kulturväxter, som på många håll gåvo dålig
            skörd, hade man ett sortmaterial, som genom många års fram- gångsrik
            växtförädling och odling anpassats till miljöförhållandena i vårt
            land, vilket däremot ej är fallet med hampan. Men ingen torde
            ifrågasätta, att odlingen av dessa andra kulturväxter, t. ex.
            vårvete, nu skulle begränsas. Visserligen kräves det nu betydande
            medel för att hålla båda verken i gång. Den insats, som nu skulle
            erfordras, är emellertid enligt vår mening befogad framför allt
            av två anledningar. För det första är hampodlingen för många av
            våra relativt kalkrika torvjordar en utomordentligt värdefull
          </p>
          <pb facs="riksdagen-motions-pdf/data/1953/mot_1953__fk__470/mot_1953__fk__470-003.pdf"/>
          <fw xml:id="i-9ZAeyjE9CJNjAio1B8eybq">
            10 Motioner i Första kammaren, nr 470.
          </fw>
          <p xml:id="i-Ur8B6YPqQr6JD6jZkBVs9R">
            kultur. Hampan har till följd av sitt stora värde som förfrukt
            och sin förmåga att tränga tillbaka ogräset ett synnerligen gynnsamt
            inflytande på hela växtodlingen på myrjordarna. Hampan är vidare
            en känslig indikator på markens närings- och dräneringstillstånd,
            och den har även härigenom ett stort värde. Det är svårt att uppskatta
            detta i siffror, men säkert är att inom de trakter, där man under
            senare år haft hampan med i växtföljden, skulle det för odlarna
            innebära ett allvarligt avbräck, om de nu skulle nöd- gas upphöra
            med hampodlingen. För det andra bör icke något av beredningsverken
            nedläggas förrän frå- gan om de anställdas sysselsättning och
            försörjning blivit grundligt utredd — såsom bl. a. framhållits
            av arbetsmarknadsstyrelsen. I detta sammanhang vilja vi också
            erinra om att det under senare år ofta framhållits, att det vore
            önskvärt, om industri i större utsträckning än hit- tills förlades
            till landsbygden. Det kan då icke vara konsekvent och riktigt
            att utan tvingande skäl nedlägga en industri, som ligger på landsbygden
            och ger sysselsättning åt en idog befolkning. I stället för att
            minska hampodlingen synas ansträngningarna böra in- riktas på
            att genom intensifierad försöks- och förädlingsverksamhet vinna
            resultat, som snabbt kunna göra odlingen mera ekonomiskt lönande.
            I så- dant syfte bör statens jordbruksförsök beredas möjlighet
            till utvidgad för- söksverksamhet rörande hampodlingens odlingstekniska
            problem, varjämte förädlingsverksamheten med samkönad hampa på
            allt sätt bör stödjas. Med stöd av vad sålunda anförts hemställes,
            dels att det av 1951 års riksdag fattade beslutet om stöd åt båda
            beredningsverken under femårsperioden 1951—1955 skall fullföljas,
            dels att anhållan göres hos Kungl. Maj:t om förslag till höstriksdagen
            om de åtgärder, som i sådant syfte äro på- kallade.
          </p>
          <p xml:id="i-UHjbzksbr7WcpHAR2r94di" type="date">
            Stockholm den 22 april 1953.
          </p>
          <div xml:id="i-AnLXnQNVkSvcRCg5MwsZwM" type="signatureBlock">
            <list xml:id="i-CzK7vTpqgPNYX9mHeAEata">
              <item xml:id="i-W81iVRrWLfN7vP3eDBJTEg" who="i-PHRNhFwHoTM7WGoisPA8cq" type="signature">
                Hugo Osvald
              </item>
              <item xml:id="i-G9MaKWs2KEBSSso4H2UGLm" who="unknown" type="signature">
                Johan Persson
              </item>
            </list>
          </div>
        </div>
      </div>
    </body>
  </text>
</TEI>
