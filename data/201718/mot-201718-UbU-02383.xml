<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-02383">
  <teiHeader>
    <fileDesc>
      <titleStmt>
        <title>Granskning av de konfessionella friskolorna </title>
        <author corresp="i-9aV6a5JgMMU7racuNkrEgj i-9P5NZaksQybZxn8tBxUxvh">av Richard Jomshof och Carina Ståhl Herrstedt (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2383 av Richard Jomshof och Carina Ståhl Herrstedt (båda SD)</title>
          <idno type="rdwebb">H5022383</idno>
          <rs type="number">2383</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5022383/text</ref>
          <ref type="dokument_url_html">http://data.riksdagen.se/dokument/H5022383</ref>
          <ref type="dokumentstatus_url_xml">http://data.riksdagen.se/dokumentstatus/H5022383</ref>
          <ref type="docx">http://data.riksdagen.se/fil/E199F791-6387-46AA-94FA-A8AA38083E34</ref>
          <ref type="pdf">http://data.riksdagen.se/fil/C0C938ED-E468-4BF7-A0B2-47D5F88A4AD5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Mo4XsnetPKTJdB5xDXWQ45" type="signed"/>
        <correspContext corresp="i-Mo4XsnetPKTJdB5xDXWQ45">
          <note type="signatory" corresp="i-9aV6a5JgMMU7racuNkrEgj"/>
          <note type="signatory" corresp="i-9P5NZaksQybZxn8tBxUxvh"/>
        </correspContext>
        <correspAction type="submitted" xml:id="i-M2L3d25yM5bNB7vceKwpe7">
          <date when="2017-10-04"/>
          <time when="11:53:52"/>
        </correspAction>
        <correspAction type="reviewed" xml:id="i-JNDCn1HA92iHLg5zEKURkM">
          <date when="2017-10-04"/>
          <time when="13:00:03"/>
        </correspAction>
        <correspAction type="referred" xml:id="i-E5Hnv9nbuwM5ZXr9ZGSioU">
          <date when="2017-10-13"/>
        </correspAction>
        <correspAction type="assigned" xml:id="i-2NZTUiv3fZfH19BkPB5sxu">
          <date when="2018-10-03"/>
          <time when="15:00:53"/>
        </correspAction>
        <correspContext corresp="i-2NZTUiv3fZfH19BkPB5sxu">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-5WCT3WZJcHvAdThr7bgZSu"/>
        <correspContext corresp="i-5WCT3WZJcHvAdThr7bgZSu">
          <ref type="uppgift">2017/18:UbU18</ref>
          <ref type="ref_dok_id">H501UbU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU18</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-B54Rqqmzq6WXJ4wfwAB5uR"/>
        <correspContext corresp="i-B54Rqqmzq6WXJ4wfwAB5uR">
          <ref type="uppgift">2017/18:UbU20</ref>
          <ref type="ref_dok_id">H501UbU20</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU20</ref>
          <ref type="ref_dok_titel">Grundläggande om utbildningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:2383 av Richard Jomshof och Carina Ståhl Herrstedt (båda SD) Granskning av de konfessionella friskolorna</div>
      </div>
      <div type="motBody">
        <div type="motProposal" subtype="förslag">
          <head xml:id="i-YXrWiw6ejBZjE5ZvthwZYE">
            Förslag till riksdagsbeslut
          </head>
          <list style="ol">
            <item xml:id="i-Ap8VU7uByG2iw47wrHeZvX">
              Riksdagen ställer sig bakom det som anförs i motionen om en hårdare
              granskning av de konfessionella friskolorna i enlighet med vad
              som framgår i motionen och tillkännager detta för regeringen.
            </item>
            <item xml:id="i-ESMm4ShRPP61TAmTfENfbX">
              Riksdagen ställer sig bakom det som anförs i motionen om att
              det ska tillsättas en utredning med målet att klargöra förhållandena
              på de konfessionella friskolorna och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-5kXuhd8dzfMPkZj5rgCeyQ">
            Motivering
          </head>
          <p xml:id="i-QnzjfBjnmM1hhnaMbGCKU7">
            När folkskolan infördes 1842, var den helt underställd kyrkan
            samtidigt som katekesundervisning var ett centralt inslag i undervisningen.
            Skolans huvuduppdrag var att fostra eleverna till kristna samhällsmedborgare
            och katekesen var den svenska folkskolans viktigaste lärobok.
          </p>
          <p xml:id="i-UjGF88V2ZCa8emrqRvweX7">
            Med 1919 års undervisningsplan tog staten över folkskolans undervisning
            från kyrkan. Katekesen inom kristendomsundervisningen avskaffades.
            Därmed började den process där den svenska skolan blivit alltmer
            icke-konfessionell. Alltsedan dess har vårt samhälle blivit alltmer
            sekulariserat och under 1900-talets senare del har vi tagit för
            givet att skolan ska stå för en i allt väsentligt icke-konfessionell
            utbildning.
          </p>
          <p xml:id="i-Jo3pPe4gk9uE5j8UUgoSrr">
            Med friskolereformen 1992 och en övergång till ett nytt finansieringssystem
            med ”skolpeng”, tog en utveckling vid där friskolorna blev allt
            fler. Även de konfessionella friskolorna blev fler, där de kristna
            och muslimska friskolorna dominerar utvecklingen.
          </p>
          <p xml:id="i-6esbMkXEqMsvMMs9hu4LNF">
            Undervisningen ska dock enligt lagar, regler och styrdokument
            fortfarande vara icke-konfessionell. Dessutom ska grundläggande
            demokratiska värderingar fortfarande styra både skolorna och undervisningen.
            Utöver det finns krav på allsidighet och saklighet i själva undervisningen.
            Dessa krav stipuleras i en regeringspromemoria (2007-10-12), i
            skollagen (1 kap. 6 §, 7 §) samt i LGR11 (sidan 7).
          </p>
          <p xml:id="i-VF8aQnzUFpeC7HENkPZtzx">
            Rapporter om missförhållanden på konfessionella friskolor har
            avlöst varandra genom åren. Även om vissa missförhållanden tidigare
            har uppmärksammats på kristna friskolor, är det på de muslimska
            friskolorna som problematiken verkar vara som störst.
          </p>
          <p xml:id="i-Wgy8FZq1wcU7wAKbLcHgTP">
            Journalisten Evin Rubar gjorde 2003 ett mycket uppmärksammat
            undersökande reportage kallat ”I skolans våld”, där mycket grova
            missförhållanden på tio muslimska friskolor lades i dagen. Det
            framkom bland annat att skolor underlät att anmäla så pass grovt
            våld att det närmast kan jämföras med tortyr av skolbarn. Skolor
            underlät också att rapportera om uppenbart tvångsgifte och dessutom
            förekom hot och våld på själva skolorna.
          </p>
          <p xml:id="i-BVHXd3bCptbn2DyFb172iQ">
            Vidare har vi de senaste åren tagit del av uppgifter som exempelvis
            gör gällande att beslöjade småflickor tvingas sitta bakom pojkarna
            längst bak i klassrummet (Växjö islamiska skola), och att flickor
            med menstruation varit ovälkomna till delar av undervisningen
            (muslimska Römosseskolan i Göteborg). Andra skolor har kritiserats
            för bristande trygghet och studiero samt en rad brister i undervisning
            och uppföljning (muslimska Jasminskolan i Norrköping), samt en
            rad brister vad gäller utbildning, individuella utvecklingsplaner
            och särskilt stöd (muslimska Central Skola Al-Huda i Stockholm).
          </p>
          <p xml:id="i-SSVei469E8xYY7c6cYX1Cx">
            I fjol kunde vi läsa om Al-Azharskolan i Vällingby, där könsuppdelad
            idrottsundervisning är en del av skolans muslimska profil. Enligt
            Håkan Larsson, professor vid Gymnastik- och idrottshögskolan,
            innebär en sådan uppdelning att ”eleverna inte får möjlighet att
            lära sig att behandla medmänniskor som individer utan i första
            hand som könsvarelser”. Larsson menar dessutom att reaktionen
            från Skolinspektionen hade varit en helt annan om det hade rört
            sig om en icke-muslimsk skola, vilket i så fall tyder på att Skolinspektionen
            inte behandlar alla skolor lika samt att man är undfallande gentemot
            islams utbredda kvinnoförtryck. (Lärarnas Nyheter, 2016-08-26.)
            Under 2017 har Al-Azharskolan i Vällingby dessutom kritiserats
            för att man har en uppdelning mellan flickor och pojkar på skolbussen
            – där flickorna tvingas att sitta längst bak i bussen – och att
            man håller bön på lektionstid, vilket bryter mot skollagen.
          </p>
          <p xml:id="i-2pX2Nk8cyMFawVjAByYTA3">
            Trots flera avslöjanden misstänker vi att Skolinspektionen endast
            skrapat på ytan vad gäller problematiken med de konfessionella
            friskolorna i allmänhet och de muslimska friskolorna i synnerhet.
            Det är naturligtvis oacceptabelt att sådant förekommer i ett modernt
            land som säger sig vila på en humanistisk och demokratisk värdegrund.
          </p>
          <p xml:id="i-JPyFX8b3XDp3NfQyGN58Fb">
            Vi vill därför att regeringen säkerställer att styrdokument och
            lagstiftning efterlevs i praktiken och att Skolinspektionen utökar
            sitt tillsynsansvar till en trovärdig nivå, samtidigt som man
            oftare än i dag stänger de friskolor som inte lever upp till ställda
            krav. Vi vill vidare att regeringen tillsätter en objektiv utredning
            för att klargöra förhållandena på de konfessionella friskolorna.
          </p>
        </div>
        <div type="motSignatures">
          <list>
            <item xml:id="i-56SxNkWYhBCk7CU7ACNByv">
              Richard Jomshof (SD)
            </item>
            <item xml:id="i-V1o9uCBpoTDzjk57DEHUEQ">
              Carina Ståhl Herrstedt (SD)
            </item>
          </list>
        </div>
      </div>
    </body>
  </text>
</TEI>
