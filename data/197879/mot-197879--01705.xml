<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--01705">
  <teiHeader>
    <fileDesc>
      <titleStmt>
        <title>om den offentliga sektorns tillväxt</title>
        <author>av Per Unckel</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om den offentliga sektorns tillväxt</title>
          <idno type="rdwebb">G2021705</idno>
          <rs type="number">1705</rs>
          <ref type="dokument_url_text">http://data.riksdagen.se/dokument/G2021705/text</ref>
          <ref type="dokument_url_html">http://data.riksdagen.se/dokument/G2021705</ref>
          <ref type="dokumentstatus_url_xml">http://data.riksdagen.se/dokumentstatus/G2021705</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BbWhKN8LYooYPeK77uLHBD</idno>
            <name>PER UNCKEL</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9nVstPZgexZ6oiRH6q3ZGM" type="signed"/>
        <correspContext corresp="i-9nVstPZgexZ6oiRH6q3ZGM">
          <note type="signatory" corresp="i-BbWhKN8LYooYPeK77uLHBD"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__1705/mot_197879__1705-001.pdf"/>
      <fw xml:id="i-DCd5eGxkAPYR4PUiAuKjXA">
        Motion 1978/79:1705
      </fw>
      <div xml:id="i-4mFDmmVtRGpTHZovEqbWfo" type="motHeader">
        <div xml:id="i-Hd7UGSEY2EYdasbfnyGUG" type="motTitle"/>
        <div xml:id="i-VPEh5rCWhJvhd3cRScE8xW" type="motSubmissionInfo"/>
      </div>
      <div xml:id="i-LTKGuYwzt8xwZDVSp81L8B" type="motBody">
        <div xml:id="i-KvJaF4uPAZSMhWgGsUpvmn">
          <p xml:id="i-6t5eHXyGFykP1hQxRzBxBN">
            av Per Unckel om den offentliga sektorns tillväxt
          </p>
          <p xml:id="i-CU2MsMRokbZsv8CAmBPGwZ">
            Den offentliga sektorn växer snabbt. En ökande andel av medborgarnas
            inkomster tas i anspråk för gemensamma ändamål. Samtidigt griper
            den offentliga sektorn in på allt fler områden som tidigare varit
            undandragna den offentliga maktens inflytande och kontroll. Den
            offentliga verksamhetens omfattning i relation till bruttonationalpro-
            dukten (BNP) framgår av nedanstående sammanställning. Observeras
            bör att de olika posterna följer skilda indelningsgrunder, varför
            en hopsummering inte är möjlig.
          </p>
          <p xml:id="i-Ss3ZKZ6bhS4FzrsorTLNza">
            1963 1977 Offentlig sektor 38 2 64 26 Privat konsumtion 59 96
            52 2 Statlig konsumtion 89 9 92 Kommunal konsumtion 92 20 96 Transfereringar
            9 2 22 96
          </p>
          <p xml:id="i-KPN4C2PtXUb2M3UpE7FFnC">
            Den offentliga sektorns ökning kan också mätas i absolut budgetomslut-
            ning. Den statliga budgetomslutningen var 1950 ca 7 miljarder,
            1965 ca 40 miljarder och 1977 137 miljarder kronor. De sammanlagda
            kommunala utgifterna var 1965 10,5 miljarder och 1977 ca 80 miljarder
            kronor. För att klara finansieringen bara av den kommunala expansionen
            har den genom- snittliga kommunalskatten stigit från 10,00 kr.
            1950 till 26,85 kr. 1977.
          </p>
          <p xml:id="i-BY3cisqp7BPJce4ap7u9Hw">
            Effekter av den offentliga sektorns expansion
          </p>
          <p xml:id="i-4uJ5r5Qm17ARm5YCMFrS2A">
            Effekterna av den offentliga sektorns snabba ökning har blivit
            mångfal- diga. För den enskilde innebär en mer vittförgrenad offentlig
            verksamhet att hans dispositionsmöjlighet över den egna inkomsten
            gradvis nedgår. Speciellt kännbar har därvid kommunalskatteutvecklingen
            varit.
          </p>
          <p xml:id="i-71VXEdquSRHx2oASPRrbgf">
            En minskad personlig dispositionsmöjlighet i kombination med
            den minskade rörelsefrihet som ingripanden av annat slag än i
            form av ökad utdebitering medför har för många människor inneburit
            att den personliga rörelsefriheten beskurits. I allt högre grad
            bestämmer den offentliga makten å den enskilde medborgarens vägnar.
            Valfrihet ersätts av kollektiva hänsyn. Mångfalden reduceras.
          </p>
          <pb facs="riksdagen-motions-pdf/data/197879/mot_197879__1705/mot_197879__1705-002.pdf"/>
          <fw xml:id="i-Nybhm23KexKF7e16SYWYdW">
            Mot. 1978/79:1705 4
          </fw>
          <p xml:id="i-9mhGqidMAiq7qyR1iNPdnr">
            Den växande offentliga sektorn har också inneburit en förändring
            av beslutsformerna. En allt större del av samhällets totala resurser
            fördelas numera genom administrativa beslut snarare än genom beslut
            fattade på marknaden. Därigenom har näring getts åt byråkratins
            inneboende tendens att expandera av egen kraft. En växande byråkrati
            fortsätter att växa därför att byråkratin regelmässigt förordar
            lösningar på uppkommande samhällspro- blem som ligger i linje
            med det administrativa byråkratiska tänkesättet. Ekonomiskt märks
            effekterna av den växande offentliga verksamheten i en tilltagande
            ovilja hos vanliga medborgare att solidariskt betala de skatter
            som den offentliga verksamheten kräver. En dold sektor expanderar
            i takt med att skattetrycket stiger. Bortsett från de inkomster
            till stat och kommun som därmed aldrig upptas till beskattning
            innebär denna tendens en successiv uppluckring av den skattemoral
            som varje samhälle av vår typ kräver. Den dolda sektorn är den
            tysta revolten mot högskattesamhället. I medvetenheten om att
            det blir allt svårare att genom ökade skatter tillföra stat och
            kommun nya inkomster ligger en av förklaringarna till att statsmakterna
            under senare år tvingats acceptera ett växande budgetunder- skott
            och kommunerna i sin tur vänt sig till staten för att få täckning
            för de utgifter man inte ansett sig kunna avvara. En sådan politik
            är möjlig och till och med riktig under en viss tid och under
            vissa givna konjunkturella betingelser. Men den är inte möjlig
            som en varaktig princip för samhällsar- betet. Den offentliga
            sektorns problem har alltså ideologiska, byråkratiska, skattepolitiska
            och samhällsekonomiska dimensioner. Vid en bedömning av framtida
            handlingsalternativ måste alla dessa dimensioner ses i ett samman-
            hang.
          </p>
          <p xml:id="i-Kk2a5m1pVQ7QthfPdhgx8">
            Den offentliga sektorn måste reformeras
          </p>
          <p xml:id="i-RqpDznvmVRWZ2ATRHRqMgF">
            Inom loppet av något eller några år kommer genomgripande åtgärder
            för att bringa balans i den offentliga sektorns utveckling att
            bli nödvändiga av framför allt samhällsekonomiska skäl. Ett underskott
            i statsbudgeten på inemot 50 miljarder kronor kan då bedömas bli
            så inflationsdrivande att det ligger utanför vad som kan tolereras.
            Samtidigt kommer en kommunal expansion av hittillsvarande storlek
            eller ca 4 96 att vida överstiga det samhällsekonomiskt möjliga.
            Från socialdemokratisk sida hävdas att den eftersträvade balansen
            bör uppnås genom höjda skatter. Att detta över huvud taget skulle
            vara möjligt är inte alldeles givet, inte ens om man bortser från
            de ideologiska och byråkratiska skäl som redan de kan åberopas
            mot en sådan åtgärd. En höjning av de direkta skatterna leder
            troligen till en sådan ökning av skattefusket och en sådan nedgång
            i arbetsviljan att det kan ifrågasättas om skattehöjningar över
            huvud taget leder till något netto för stat och kommun. En höjning
            av den direkta skatten leder dessutom vårt land än närmare den
            öppna
          </p>
          <pb facs="riksdagen-motions-pdf/data/197879/mot_197879__1705/mot_197879__1705-003.pdf"/>
          <fw xml:id="i-QHLbtcWEB3JxaggWk8fKxQ">
            Mot. 1378/79:1705 5
          </fw>
          <p xml:id="i-4fK6wD7N8DdbbN4Q1LVCbu">
            skatterevolt som andra länder under senare tid fått uppleva.
            Höjningar av den direkta skatten skulle därutöver innebära än
            större svårigheter för de avtalsslutande parterna på arbetsmarknaden
            att nå löneuppgörelser som ligger inom ramen för vad samhällsekonomin
            tål. Ökade kostnader för företagen, stigande priser och minskade
            expansionsmöj- ligheter skulle med till visshet gränsande sannolikhet
            följa i spåren. Liknande effekter skulle också bli följden om
            höjningarna i stället togs ut via momsen eller arbetsgivaravgifterna.
            Höjda skatter, oavsett hur dessa togs ut, skulle föra oss tillbaka
            till 1976 års svårigheter, men med ett väsentligt sämre utgångsläge
            för reparativa insatser än de som då rådde. En högre skattebelastning
            av enskilda och företag är därför inte en möjlig väg ur våra nuvarande
            svårigheter. Ur samhällsekonomisk synvinkel skulle därmed ingen
            annan möjlighet återstå än att söka begränsa de offentliga utgifterna.
            En sådan handlingsväg kan dessutom kombineras med åtgärder syftande
            till att lösa också de övriga problem som inledningsvis diskuterades.
            Åtgärder syftande till en gradvis förändring av den offentliga
            sektorn i riktning mot större sparsamhet och ökad känslighet gentemot
            enskilda människors personliga önskemål skulle vara bäst ägnade
            att lösa den offentliga sektorns problem. Dessa förändringar måste
            ske på ett sådant sätt att en socialt rättfärdig fördelningsprofil
            kan vidmakthållas.
          </p>
          <p xml:id="i-Tno1TgTMzSjs4wBfeFzFC7">
            Transfereringar och den kommunala konsumtionen
          </p>
          <p xml:id="i-8MKp95tn9hh5fq8QztpJuE">
            Den hittillsvarande snabba expansionen av den offentliga sektorn
            kan praktiskt taget helt hänföras till två sektorer, nämligen
            transfereringar och den kommunala konsumtionen. Kvantitativt är
            dessa båda sektorer dessutom av betydande omfattning. Av särskilt
            intresse blir därför att överväga vilka förändringar som kan vidtas
            inom dessa för att nå den nödvändiga begränsningen. Samtidigt
            har såväl transfereringar som den kommunala konsumtionen starka
            sociala motiv som kräver särskild hänsyn.
          </p>
          <p xml:id="i-JMZWoFmoTg2VuondiPXEEj">
            Transfereringar
          </p>
          <p xml:id="i-T6FddtfxQQzZ5QPy4fSzh7">
            De statliga transfereringarna, exkl. u-landsbiståndet, uppgår
            i dag till ca 68 miljarder kronor per år. Till transfereringarna
            räknas allt från bidrag till kommuner och lån till företag till
            bostadsbidrag. Finansieringen sker i vissa fall direkt över statsbudgeten,
            i andra via arbetsgivaravgifter. Den del av transfereringarna
            som utgörs av stöd till industrin betingas dels av konjunkturella
            skäl, dels av skäl som sammanhänger med skatteutveck- lingen i
            stort. Stora subventioner för att trygga sysselsättningen har
            blivit nödvändiga på grund av de stigande direkta och indirekta
            skatter och avgifter som i sin tur nödvändiggjorts av den snabbt
            expanderande offentliga verksamheten. Det är inte givet att nettoeffekten
            av denna utveckling för
          </p>
          <p xml:id="i-TCH1LxMZ9p8em37LEJ4a2Q">
            1" Riksdagen 1978179. 3 saml. Nr 1705-1707
          </p>
          <pb facs="riksdagen-motions-pdf/data/197879/mot_197879__1705/mot_197879__1705-004.pdf"/>
          <fw xml:id="i-PHrNiNVVzkzcecng2nRozB">
            Mot. 1978/79:1705 6
          </fw>
          <p xml:id="i-NPjt9oGJ15ua246BoHKM9X">
            samhällsekonomin i stort är positiv. Av transfereringarna till
            kommunerna sammanhänger flera med stats- makternas önskan att
            utveckla den kommunala servicen efter centrala bedömningar. I
            realiteten innebär denna grundsyn ett underkännande av de kommunala
            förtroendemännens förmåga att inom de ramar den kommunala ekonomin
            medger bedöma den lokala servicenivån. Den kommunala självstyrelsen,
            och den till denna kopplade kommunala beskattningsrätten, har
            kommit att förändras till den grad att de grundläggande förutsättningarna
            för verksamhets- och ekonomiansvaret på skilda samhällsnivåer
            raserats. Under förutsättning att kommunalt självstyre och beskattningsrätt
            alltjämt uppfattas som centrala värden, måste varje transferering
            till kommunerna, frånsett det generella skatteutjämningssystemet,
            kunna motiveras med ytterligt starka skäl. Till stöd för transfereringar
            till enskilda brukar i huvudsak två motiv andras. Transfereringar
            kan motiveras av behovet av omfördelning från en grupp medborgare
            till en annan grupp eller av behovet av omfördelning för en och
            samma medborgare från den yrkesverksamma delen av livet till ålderdomen.
            Utöver dessa två meningsfulla transfereringseffekter finns emellertid
            en tredje, nämligen omfördelningen från en människa till samma
            människa under samma del av livet. Sådana transfereringar, som
            i realiteten innebär att vanliga medborgare betalar sina egna
            bidrag, finns det i princip inga skäl att acceptera. I den mån
            denna typ av transfereringar upplevs som nödvändig ligger felet
            i grunden i skattesystemet som inte förmår klara den inkomst-
            fördelning som är ett av skattepolitikens huvudsyften. Genom det
            komplexa transfereringssystemet saknas i dag överblick över vilka
            effekter förändringar i detta får för inkomstfördelningen. Klart
            är att vissa transfereringar anges ha ett helt annat syfte än
            de effekter de i realiteten kommit att få. Ett exempel härpå är
            livsmedelssubventionerna. Staten subventionerar årligen livsmedel
            med en summa i storleksord- ningen 4 miljarder kronor. Som skäl
            anges ofta angelägenheten av att hålla matpriserna så låga att
            barnfamiljer och låginkomsttagare skall ha möjlighet att bekosta
            en variationsrik mathållning. Livsmedelssubventioner är emel-
            lertid ett trubbigt instrument om syftet är att stödja barnfamiljer.
            Tvärtom innebär en subventionering av detta slag i realiteten
            en speciell favör ju högre inkomsten är. Till yttermera visso
            tvingas också låginkomsttagaren via skatten vara med och bekosta
            den subvention som skall göra livsmedlen billigare i butiken.
            Med det angivna syftet vore det riktigare, och fördelnings- politiskt
            lättare att överblicka, om lantbruket medgavs att ta ut det verkliga
            priset av konsumenterna. De som av skilda skäl har svårt att klara
            de högre matpriserna kan stödjas genom riktade åtgärder som träffar
            just dem men ingen annan konsumentkategori. Livsmedelssubventionerna
            är ett exempel på den rundgång inom skatte- och transfereringssystemet
            som med åren blivit allt vanligare. Ett annat är
          </p>
          <pb facs="riksdagen-motions-pdf/data/197879/mot_197879__1705/mot_197879__1705-005.pdf"/>
          <fw xml:id="i-N3RaTzTzbk9C2J1T37TgHE">
            Mot. 1978/79:1705 I
          </fw>
          <p xml:id="i-9icBj4kYndsHAKRuk9VPjW">
            den flora av kapitalstöd och transfereringar som byggts in i
            bostadspoliti- ken. Sammanlagt torde insatserna inom ramen för
            bostadspolitiken komma att uppgå till mer än 10 miljarder kronor
            under innevarande år. Med en annorlunda utformning av bostadspolitiken
            i vid mening torde samtliga dessa insatser kunna undvaras med
            undantag för någon miljard inom ramen för skattesystemet för att
            stödja låginkomsttagare. 1972 års skatteutrednings förslag till
            revideringar av den statliga inkomst- beskattningen innebar väsentliga
            förbättringar i förhållande till nuvarande skattesystem. Förslaget
            blev emellertid bara halvt genom att den samlade översynen av
            skatter och transfereringar uttryckligen undantogs från utred-
            ningens arbetsområde. Även om utredningens förslag skulle komma
            att genomföras får det därför ändock karaktär av provisorium till
            dess att också transfereringarnas effekter vägts in i systemet.
            Ett skatte- och transfereringssystem som har förutsättningar att
            av flertalet medborgare uppfattas som rimligt måste bygga på klart
            redovisade fördel- ningspolitiska effekter och på ett minimum
            av rundgång. Genom ett sådant system bör skattetrycket kunna sänkas
            i inte oväsentlig utsträckning. Även om en sådan skattesänkning
            inte automatiskt skulle innebära att de samhällsekonomiska risker
            som är förknippade med en alltför stark offentlig expansion skulle
            minskas, skulle sänkningen innebära avgjort positiva psykologiska
            fördelar och en minskning av medborgarnas beroende av direkta
            politiska beslut för sin materiella välfärd. För att den samhällsekonomiskt
            nödvändiga begränsningen av den offentliga sektorns omfattning
            skall kunna uppnås är det sannolikt nödvän- digt att gå längre
            än bara till en överföring av transfereringar till skattesys-
            temet. Ett stopp för nya offentliga åtaganden är härvid ett första
            steg. Kortsiktiga försämringar för vissa grupper kan emellertid
            knappast längre uteslutas, om svensk ekonomi återigen skall komma
            i en sådan balans att framtida välståndshöjningar för alla medborgargrupper
            skall kunna tryggas. Alternativet till att nu göra de uppoffringar
            som tidigare försummelser aktualiserar är att senare tvingas till
            åtgärder av väsentligen mer vittomfat- tande slag. Vid en omfördelning
            av t.ex. livsmedelssubventioner och stöd inom ramen för bostadspolitiken
            i stort är det inte orimligt att tänka sig att faktiska besparingar
            uppstår. Sådana kan uppnås om medel som frigörs inte i sin helhet
            förbrukas för motsvarande stöd inom skattesystemets ram. Det alternativa
            stödet borde kunna begränsas till dem som av allmänna inkomstskäl
            eller försörjningsbörda är i särskilt stort behov därav.
          </p>
          <p xml:id="i-5EJzXcsNxYXfRTmSSwg61U">
            Den kommunala konsumtionen
          </p>
          <p xml:id="i-5C1rh4mJaKUb57TVxxiZ2y">
            Den kommunala konsumtionen har under de senaste 15 åren stigit
            praktiskt taget lika snabbt som transfereringarna. 1978 uppgick
            den kommu- nala volymökningen till 3,9 96. Skulle nuvarande trender
            fortsätta innebär
          </p>
          <pb facs="riksdagen-motions-pdf/data/197879/mot_197879__1705/mot_197879__1705-006.pdf"/>
          <fw xml:id="i-46UTpnZQsbHTUWb8jqJx74">
            Mot. 1978/79:1705 8
          </fw>
          <p xml:id="i-KMDQEkFtLEJy9NZUsAi6ro">
            det att den genomsnittliga kommunala utdebiteringen snabbt skulle
            stiga till 35 kr., förutsatt att inga extraordinära statliga insatser
            vidtas. Den kommunala expansionen torde i första hand drivas fram
            av två faktorer. Dels beslutar regering och riksdag, t. ex. på
            barnomsorgsområdet, om ambitiösa långtidsplaner som överlåts till
            kommunerna att genomföra, dels försvårar kombinationen av huvudansvar
            för vårdsektorn och närhet till de problem vården har att handha
            den ekonomiska prioritering som til syvende og sidst ändå är nödvändig.
            Att kommunerna inte upplever sig som ansvariga för samhällsekonomin
            innebär dessutom att den åtminstone teoretiska broms som kombinationen
            ansvar för statsbudgeten utgör för statsmakterna saknas på det
            kommunala planet. En skattehöjning i en kommun kan från de enskilda
            kommunalmännens utgångspunkt relativt lätt försvaras som oväsentlig
            för samhällsekonomin. Det är uppenbart att åtgärder av mer genomgripande
            karaktär än hittills är nödvändiga om den kommunala expansionen
            skall kunna hejdas. De åtgärder som i första hand bör komma i
            fråga är en radikalt minskad direktivverksamhet från statsmakterna
            gentemot kommunerna, en ökad avgiftsbeläggning av kommunala tjänster
            och, om övriga åtgärder inte ger tillräcklig effekt, införande
            av kommunalt skattetak. En minskad direktivgivning från statsmakterna
            gentemot kommunerna är av betydelse såväl av ekonomiska skäl som
            av kommunala självstyrelseskäl. Åläggs inte kommunerna, vare sig
            direkt eller indirekt, att genomföra av statsmakterna önskade
            uppgifter, är sannolikheten stor för att man åtmins- tone på vissa
            områden skall kunna hålla en lägre expansionstakt än vad man f.n.,
            med rätt eller orätt, känner sig tvingad till. Att kommunerna
            utan statliga pekpinnar själva får avgöra vilken service kommunen
            skall erbjuda sina innevånare innebär en förstärkning av den kommunala
            självstyrel- sen. Merparten av den primär- och sekundärkommunala
            servicen erbjuds i dag medborgarna gratis eller till starkt reducerat
            pris. Kostnaderna får i stället bestridas av skattebetalarna,
            vilka åtminstone delvis är samma personer som utnyttjar servicen
            i fråga. Den rundgång som tidigare diskuterats före- kommer också
            i kommunerna. Den starka skattesubventioneringen innebär emellertid
            också att något riktigt mått på medborgarnas efterfrågan av tjänster
            inte finns. Vid nolltaxa eller en taxa i närheten därav blir efterfrågan
            praktiskt taget omättlig. En självkostnadstaxa däremot skulle
            innebära en mer realistisk bild av hur kommuninnevånarna önskade
            prioritera mellan olika verksamheter. Dagens subventioneringssystem
            omöjliggör en prioritering såväl mellan olika tjän- ster inom
            ramen för det kommunala serviceutbudet som mellan dessa tjänster
            och annan form av konsumtion. Den främsta invändningen mot en
            ökad avgiftsfinansering brukar vara de fördelningseffekter som
            därmed uppstår. Invändningen saknar ofta relevans. Genom förändringar
            i skattesystemet kan de fördelningspolitiska effekter
          </p>
          <pb facs="riksdagen-motions-pdf/data/197879/mot_197879__1705/mot_197879__1705-007.pdf"/>
          <fw xml:id="i-3gDm1tWrUGeoiqT1qHboyh">
            Mot. 1978/79:1705 9
          </fw>
          <p xml:id="i-8FrrNV3eueXHZawBMLrufK">
            man i allmänna termer eftersträvar uppnås. Det är knappast därutöver
            vare sig nödvändigt eller lämpligt att lägga till de extra fördelningsinstrument
            som subventionerade kommunala tjänster innebär, i synnerhet inte
            genom att göra priset beroende av konsumenternas inkomst. Tvärtom
            är det rimligt att varje medborgare av de inkomster som återstår
            när den fördelningspolitiskt konstruerade skatten dragits betalar
            samma pris oavsett inkomst, ett pris som i princip motsvarar den
            efterfrågade tjänstens kostnad. En minskad subventionering av
            kommunala tjänster, och därutöver en prissättning som är oberoende
            av inkomst, skulle främja rättvisa och valfrihet samtidigt som
            den kommunala expansionstakten därigenom borde kunna bromsas.
            Barnomsorgen är ett av flera områden där åtgärder av detta slag
            är både möjliga och angelägna. Den statliga och kommunala barnomsorgspoli-
            tiken är det kanske tydligaste exemplet på godtycket inom fördelningspoli-
            tiken och där principiella åtgärder ägnade att främja rättvisan
            sedan länge finns redovisade. Det kan dessutom med fog hävdas
            att det inte är givet att de endast begränsade resurser som alltjämt
            kan anslås till barnomsorgen, bortsett från speciella fall där
            särskilda skäl föreligger, skall fördelas efter principen allt
            till en del och ingenting till övriga.
          </p>
          <p xml:id="i-4F4A7s4CVZhY2mBpZH4GMT">
            En samlad bedömning
          </p>
          <p xml:id="i-K2RrpNJGVANzLQYG4h67rR">
            Den offentliga sektorn har utvecklats på ett sådant sätt att
            de politiskt ansvariga organen endast delvis fortfarande har kontroll
            och överblick över de samlade effekterna av sektorns vittförgrenade
            åtgärder. De samhällseko- nomiska riskerna av en framskrivning
            av hittills förhärskande trender gör åtgärder nu särskilt angelägna.
            Vid den prövning av alternativa handlings- möjligheter som därvid
            måste ske är det emellertid av avgörande vikt att skatteproblemen
            och byråkratiseringsproblemen samtidigt bedöms för att därigenom
            finna lösningar som tillgodoser kravet på en långsiktigt stark
            samhällsekonomi som förmår garantera varje människa största möjliga
            inflytande över den egna framtiden. Inkomstfördelningen mellan
            olika medborgare bör inte vara en tämligen godtycklig och av beslutsfattarna
            oförutsebar sammantagen effekt av ett oöverskådligt skatte- och
            bidrags- komplex. I stället bör olika skatteregler och bidragsregler
            utformas så, att de kan utgöra effektiva instrument för att uppnå
            en eftersträvad omfördelning mellan olika medborgare.
          </p>
          <p xml:id="i-Hn8Try6NupaM92GAnW5e7F">
            Hemställan
          </p>
          <p xml:id="i-MzDjaEi1ajbVY85aVDSd8x">
            Med hänvisning till vad som framhållits hemställs att riksdagen
            hos regeringen begär 1. en redovisning av det samlade skatte-
            och transfereringssyste- mets fördelningspolitiska effekter, 2.
            förslag om förändringar i skatte- och transfereringssystemet
          </p>
          <pb facs="riksdagen-motions-pdf/data/197879/mot_197879__1705/mot_197879__1705-008.pdf"/>
          <fw xml:id="i-RtNBQoSuX6e1iRZUnj9wZG">
            Mot. 1978/79:1705 10
          </fw>
          <p xml:id="i-JBXWwkhK5TZnNaAUXNj1AP">
            liksom i den del av den kommande verksamheten som direkt påverkas
            av statsmakterna, syftande till återhållsamhet med offentliga
            utgifter, en ökning av enskilda medborgares möjlighet till självständiga
            prioriteringar inom det offentliga serviceutbudet och en förstärkt
            kommunal självstyrelse i enlighet med vad som anförts i motionen.
          </p>
          <p xml:id="i-GQKfSM2JY7bFR8dzmcBgw1" type="date">
            Stockholm den 25 januari 1979
          </p>
          <div xml:id="i-RBrHWg2NQTnEXyYwMrUdaP" type="signatureBlock">
            <p who="i-BbWhKN8LYooYPeK77uLHBD" type="signature">
              PER UNCKEL (m)
            </p>
          </div>
        </div>
      </div>
    </body>
  </text>
</TEI>
