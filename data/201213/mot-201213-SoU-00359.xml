<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00359">
  <teiHeader>
    <fileDesc>
      <titleStmt>
        <title>Könsstympning</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Könsstympning</title>
          <idno type="rdwebb">H002So359</idno>
          <rs type="number">So359</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So359/text</ref>
          <ref type="dokument_url_html">http://data.riksdagen.se/dokument/H002So359</ref>
          <ref type="dokumentstatus_url_xml">http://data.riksdagen.se/dokumentstatus/H002So359</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4pmuJBiavAEkTfqA39hE99" type="signed"/>
        <correspContext corresp="i-4pmuJBiavAEkTfqA39hE99">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-LGK3HGWgwQBDT2G8hJyHLw" type="numbering">
          <date when="2012-10-05"/>
        </correspAction>
        <correspAction xml:id="i-HYiKCRhduxTk3gAMRL5tTs" type="submission">
          <date when="2012-10-04"/>
        </correspAction>
        <correspAction xml:id="i-SRjJe4pjgkMtjYC2nsupvr" type="transfer">
          <date when="2012-10-04"/>
        </correspAction>
        <correspAction xml:id="i-MhdJLYAdA7hNcQZh6czptR" type="assigned"/>
        <correspContext corresp="i-MhdJLYAdA7hNcQZh6czptR">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-SoEsy26Zd9juag2zLG62yz">
            Förslag till riksdagsbeslut
          </head>
          <list style="ol">
            <item xml:id="i-8HkYWsonf1VGD3jnUC15S5">
              Riksdagen tillkännager för regeringen som sin mening vad som
              anförs i motionen om att regeringen bör ge Socialstyrelsen i uppdrag
              att ta fram en ny handlingsplan för att bekämpa könsstympning
              i Sverige.
            </item>
            <item xml:id="i-EBPUAKf9HumDC1Mta1Xkpb">
              Riksdagen tillkännager för regeringen som sin mening vad som
              anförs i motionen om att regeringen bör se över möjligheten att
              förlänga preskriptionstiden för könsstympningsbrott. 1
            </item>
            <item xml:id="i-5yGPAvbRZYabtjfAm23bdL">
              Riksdagen tillkännager för regeringen som sin mening vad som
              anförs i motionen om en större kartläggning, liksom en riskbedömning
              utifrån evidensbaserad forskning om könsstympning.
            </item>
            <item xml:id="i-Rn5KvNkjZADrMxyhtedbYu">
              Riksdagen tillkännager för regeringen som sin mening vad som
              anförs i motionen om att Sverige internationellt bör verka till
              förmån för insatser ämnade att få ett slut på könsstympning. 2
            </item>
          </list>
          <p xml:id="i-HnLZzUFrwxcSVLguX3tgXu">
            1 Yrkande 2 hänvisat till JuU.
          </p>
          <p xml:id="i-TCRe8RiEqHzcceuHqr83Gi">
            2 Yrkande 4 hänvisat till UU.
          </p>
        </div>
        <div type="motContent">
          <head xml:id="i-STx9KLeDideMoDhhg9Mc1i" type="h1">
            Motivering
          </head>
          <p xml:id="i-R9eLsVScoohLK1pot9XR18">
            Könsstympning är ett fruktansvärt brott och ett övergrepp som
            begås mot flickor och kvinnor, unga och gamla, världen över. Man
            räknar med att omkring 130 miljoner kvinnor är könsstympade och
            att det fortfarande utförs omkring tre miljoner könsstympningar
            årligen. Vanligast är de i Somalia, Egypten, Eritrea, Etiopien,
            Sudan, Mali och Gambia. Vissa ingrepp är synnerligen brutala,
            däribland den faraoniska metoden där kvinnans underliv i princip
            helt sys samman. Många har stora besvär livet igenom, och det
            är en stympning som helt står i strid med allt vad mänskliga fri-
            och rättigheter heter.
          </p>
          <p xml:id="i-D4Jqfy5R1bC33dFm2tjJzS">
            Könsstympning nyttjas för att kontrollera kvinnans sexualitet.
            Att bli könsstympad innebär att det blir lättare för kvinnan att
            bli bortgift, i de kulturer där tvångsgifte tillämpas. Mannen
            känner då att han kan vara säker på att kvinnan är oskuld. Många
            kvinnor har högre status om de är könsstympade, och de bidrar
            därför ofta själva till att traditionen förs vidare. Det är faktiskt
            framför allt kvinnor som utför könsstympningen. Även i länder
            som Egypten där könsstympning förbjudits fortsätter traditionen
            att tillämpas.
          </p>
          <p xml:id="i-TcYkTAD6J7dYJSjzzv8V54">
            Könsstympning förbjöds i svensk lag år 1982. År 1998 skärptes
            lagen och straffskalorna blev hårdare, så att man nu kan dömas
            till mellan två och tio års fängelse för denna lagöverträdelse.
            Sedan 1999 kan personer också dömas för könsstympningsbrott i
            Sverige, även om brottet begåtts i länder där det inte är straffbart.
          </p>
          <p xml:id="i-Bk7yy4wPTiEpjZiS1xEMW7">
            I Sverige vet vi inte hur många som varje år utsätts för könsstympning.
            Uppskattningar gör gällande att det rör sig om mellan 8 000 till
            10 000 flickor och kvinnor bland folkgrupper som tagit sin tillflykt
            till Sverige. Socialstyrelsen var mellan 2003 och 2006 ålagd att
            arbeta utifrån en särskild handlingsplan mot könsstympning, ett
            uppdrag som nu sedan sex år är avslutat. Deras kunskapsbank på
            området är nedmonterad, och de har inte längre ett ansvar för
            punktinsatser mot olika grupper där könsstympning förekommer.
          </p>
          <p xml:id="i-NMsJmKdzsJbfnzQcTvypgg">
            Mer information om könsstympning krävs i såväl utbildningsväsendet
            som inom hälso- och sjukvården och föreningslivet. Det är också
            en utmaning för trossamfund, och flera religiösa ledare har bland
            annat undertecknat ett gemensamt upprop om att motverka könsstympning.
            Det är viktigt att framförallt de som nu kommer som flyktingar
            och invandrare till Sverige från länder där könsstympning är vanligt
            förekommande i ett tidigt skede informeras om den svenska lagstiftningens
            icke-toleranta syn, i syfte att förhindra att fler flickor och
            kvinnor drabbas.
          </p>
          <p xml:id="i-79T2om9GwKXiyzgafVLPPE">
            Av dessa skäl bör regeringen undersöka möjligheten att ge Socialstyrelsen
            i uppdrag att ta fram en ny handlingsplan för att förebygga och
            bekämpa könsstympning i Sverige. Möjligheten att förlänga preskriptionstiden
            för könsstympningsbrott bör dessutom ses över, så att man också
            i vuxen ålder ges möjlighet att anmäla brott man utsatts för som
            barn. Givet att det i dag inte görs några kartläggningar om förekomsten
            av könsstympning i Sverige bör man också genomföra en större kartläggning
            liksom en riskbedömning utifrån evidensbaserad forskning på området.
          </p>
          <p xml:id="i-AAAXG88mK8Wh77NVwG25R6">
            Även internationellt bör Sverige verka till förmån för insatser
            ämnade att få slut på denna sedvänja som förstör så många flickors
            och kvinnors liv. Det nordiska samarbetet är här av stor betydelse.
            I länder såsom Burkina Faso och Senegal, som enligt många bedömare
            gjort stora framsteg i arbetet mot könsstympning, skulle de nordiska
            länderna kunna bidra till att ytterligare stärka de lovvärda insatser
            som utförts.
          </p>
          <p xml:id="i-H96wapCTmSZSZPnEzf4jB8">
            Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-UjR9cH2tdU3o5zyTHbFRZD">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
