<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00325">
  <teiHeader>
    <fileDesc>
      <titleStmt>
        <title>Patientintegriteten</title>
        <author corresp="i-Ev6Dx3pWj2WT32VGQpabaz i-3J7gReC5w7NtoncLZdAwSc">av Finn Bengtsson och Marianne Watz (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Patientintegriteten</title>
          <idno type="rdwebb">GX02K325</idno>
          <rs type="number">K325</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K325/text</ref>
          <ref type="dokument_url_html">http://data.riksdagen.se/dokument/GX02K325</ref>
          <ref type="dokumentstatus_url_xml">http://data.riksdagen.se/dokumentstatus/GX02K325</ref>
          <ref type="doc">http://data.riksdagen.se/fil/D69508F1-97B3-4B19-B2CB-9FD758D172BB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-3J7gReC5w7NtoncLZdAwSc</idno>
            <name>Marianne Watz</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YYArgnkGmETfE2fTU5c25A" type="signed"/>
        <correspContext corresp="i-YYArgnkGmETfE2fTU5c25A">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-3J7gReC5w7NtoncLZdAwSc"/>
        </correspContext>
        <correspAction type="numbering" xml:id="i-cvm9ohFfnk1nds9fFoUNb">
          <date when="2009-10-06"/>
        </correspAction>
        <correspAction type="submission" xml:id="i-VXhJLQSksewb1hfQRxdVkM">
          <date when="2009-10-05"/>
        </correspAction>
        <correspAction type="transfer" xml:id="i-9tmuZ35aK7e6mw2VSMeTnu">
          <date when="2009-10-05"/>
        </correspAction>
        <correspAction type="assigned" xml:id="i-Lu1XX2aQrnJv1ekDXWHfLh"/>
        <correspContext corresp="i-Lu1XX2aQrnJv1ekDXWHfLh">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-WVkgU3YMtczxc6oKXMwnYK">
            Förslag till riksdagsbeslut
          </head>
          <p xml:id="i-9QR74pfciftUFjEmBnxdRM">
            Riksdagen tillkännager för regeringen som sin mening vad som
            anförs i motionen om en översyn av sekretesslagen i syfte att
            stärka integriteten för patienter.
          </p>
        </div>
        <div type="motContent">
          <head type="h1" xml:id="i-M6gviFFEQPXBKaaLa3hAPJ">
            Bakgrund
          </head>
          <p xml:id="i-QrXWD2bJygqsL4sMPW1TNQ">
            Integritetsskyddet för patienter i vården i form av en sträng
            sekretesslagstiftning är för oss moderater närmast en självklarhet.
            Under senare år har tyvärr olika förändringar i samhället kommit
            att hota detta stränga sekretesskydd. Detta är mycket allvarligt,
            och det krävs därför enligt oss en genomgripande översyn av hur
            sjukvårdssekretessen fungerar i praktiken, så att människors rätt
            till personlig integritet när de är patienter kan garanteras.
            Särskilt glädjande för oss moderater är mot denna bakgrund att
            vår senaste partistämma i slutet av augusti 2009 biföll en likalydande
            motion. Därför finner vi det extra angeläget att riksdagen nu
            görs uppmärksam på detta, i hopp om att man vill bifalla motionen
            med syfte att ge regeringen till känna att det behövs av en skärpning
            av sekretessen för konfidentiell kommunikation mellan vårdtagare
            och vårdgivare inom hälso- och sjukvården.
          </p>
          <head type="h2" xml:id="i-K8PgpXAP6UJfQ5T5PmDLvu">
            Exempel på bristande sekretesskydd i sjukvården
          </head>
          <p xml:id="i-T7Hvd681QHvynfKL1uZhEH">
            Ett exempel utgörs av den nyligen stiftade lagen om ersättningsetableringar
            för läkare m.fl. som arbetar på den så kallade nationella taxan
            i samverkansavtal med landstinget. Det gäller läkare m.fl. som
            öppnade egna mottagningar när den dåvarande borgerliga regeringen
            1994 införde fri etableringsrätt inom hälso- och sjukvården, en
            rätt som Socialdemokraterna avskaffade omedelbart efter valet
            1994. Här har en, i praktiken, sekretessbrytande lagstiftning
            nyss antagits av riksdagen genom att landstingen beviljats lagligt
            stöd för att infordra kompletta patientjournaler och annan patientinformation
            av läkare och sjukgymnaster med samverkansavtal för att landstingstjänstemännen
            ska kunna bedöma om rätt ekonomisk ersättning för utförda åtgärder
            har utgått eller ej.
          </p>
          <p xml:id="i-9rBpqeG9J3Rt4su4EAaYLy">
            Det framstår för oss som helt oproportionerligt att ge tjänstemän
            i landstinget rätt att kräva in all den integritetskänsliga information
            som sjukvårdens patienthandlingar inte sällan innehåller, och
            för vilken den stränga lagen om sjukvårdssekretess en gång i tiden
            skapades, bara för att kunna kontrollera ett ekonomiskt mellanhavande
            läkare/sjukgymnast och landsting emellan. Den ytterst känsliga
            överskottsinformation som på detta sätt i lag tillåts bli tillgänglig
            för, i princip, vilken tjänsteman i landstinget som helst är ett
            uppenbart hot mot syftet med ha en i lag fäst sträng patientsekretess.
            Flertalet tillsynsfrågor inom hälso- och sjukvården har hittills
            hanterats av en trång personkrets, vanligen mycket få personer
            med stor erfarenhet av att hantera sekretessbelagd information
            på den centrala tillsynsmyndigheten, Socialstyrelsen. Att utvidga
            den kretsen till en personkrets bestående av en mängd tjänstemän
            på landsting runt om i Sverige är inte i praktiken förenligt med
            att en sträng sekretess inom sjukvården upprätthålls. Dessutom
            är villkoren, vad gäller tillgången till journalhandlingar och
            annan integritetskänslig information om patienter, genom den nya
            lagen annorlunda för läkare och sjukgymnaster som arbetar med
            samverkansavtal, jämfört med dem som istället har vårdavtal med
            landstingen, vilket nästa exempel visar.
          </p>
          <p xml:id="i-V9yqzU2Ck5zbWD1qPw6amY">
            Den ordning som enligt oss vore mest rimlig är den att om ett
            landsting bedömer att behov föreligger för granskning av i sekretesslag
            skyddad information, exempelvis patientjournaler, så ska den aktuella
            frågeställningen preciseras till tillsynsmyndigheten Socialstyrelsen,
            som i sin tur infordrar de sekretesskyddade handlingarna och besvarar
            landstingets frågor. På så sätt garanteras att landstingen kan
            få in den information som erfordras för att de ska kunna fullgöra
            sitt uppdrag, samtidigt som patientsekretessen behålls lika strikt
            och för den trånga personkrets som lagstiftaren avsett.
          </p>
          <p xml:id="i-4uB53UR9Q623ZnXpusaMRi">
            I nästa exempel finner vi hur landstingen runt om i landet nu
            vanligen hanterar sina vårdavtal med olika sjukvårdsentreprenörer.
            Utan hänsyn till den i lag fästa patientsekretessen skriver man
            helst numer in i vårdavtalet att landstinget ska ha fri tillgång
            till journalinformation om enskilda ej avidentifierade patienter,
            för att kunna granska att vårdgivarna får rätt betalning.
          </p>
          <p xml:id="i-2SwNKwNF7M9Vgi7aMNgwkS">
            Då endast Socialstyrelsen har full tillsynsskyldighet för vården,
            saknas sannolikt lagstöd för landstingen att i sina vårdavtal
            kräva tillgång till denna typ av sekretessbelagd information.
            Troligen är det därför så att den vårdentreprenör som idag på
            uppmaning av ett landsting inlämnar patientjournaler, med hänvisning
            till att detta överenskommits i ett avtal dem emellan, begår ett
            brott mot lagstiftningen om sjukvårdssekretess.
          </p>
          <p xml:id="i-JfdpRq2tRu8YQuknHvTE9V">
            Ett sista exempel kommer från försäkringsbranschen. Det har blivit
            allt vanligare att försäkringsbolag kräver att patienter ger bolagen
            ett generellt tillstånd att få ta del av patientjournaler för
            att bolaget ska kunna ta ställning till om en viss försäkring
            ska beviljas eller ej. Det innebär att försäkringsbolagen kan
            få ta del av en mängd uppgifter som kanske inte alls har med den
            aktuella försäkringen att göra.
          </p>
          <p xml:id="i-A4r9PfBsJWMr13Y3aNfsJM">
            Rimligare vore enligt vår mening att försäkringsbolagen i förekommande
            fall preciserar vad de eventuellt inte vill försäkra och att en
            potentiell försäkringstagare sedan skaffar ett utlåtande från
            sin läkare som beskriver individens hälsoläge i aktuellt hänseende.
            Det handlar här som i övriga exempel om att begränsa utomståendes
            tillgång till överskottsinformation.
          </p>
          <head type="h1" xml:id="i-82Mzsjwjq2j3PXft5CkGi8">
            Förslag
          </head>
          <p xml:id="i-66rfrwvhRhxStnv6DdmiUb">
            Enbart dessa tre exempel visar enligt oss tydligt att den i lag
            fästa sjukvårdssekretessen riskerar att urvattnas i den ständiga
            process med lagändringar som riksdagen har att hantera. Det är
            inte uteslutet att sjukvårdssekretessen även på andra områden
            kommit att komprometteras på ett ofördelaktigt sätt för patienterna
            i samband med ett högt, och i övrigt välkommet, reformtempo hos
            alliansregeringen. Vi lägger därför följande förslag: att tillämpningen
            av det lagstadgade skyddet för patientsekretessen noga ses över.
            Om våra farhågor kan bekräftas vill vi att detta medför att konkreta
            förslag till skärpningar av lagstiftningen om patientsekretess
            läggs fram för att säkerställa patienternas rätt till skydd för
            integritetskänslig information. Vi vill att riksdagen genom att
            bifalla denna motion ger regeringen detta tillkänna.
          </p>
        </div>
        <div type="motSignatures">
          <list>
            <item xml:id="i-JtY9cbS3EfQddZzdGoPzPT">
              Finn Bengtsson (m)
            </item>
            <item xml:id="i-TBVWiDrCeSsDcD2Bgbp5Ao">
              Marianne Watz (m)
            </item>
          </list>
        </div>
      </div>
    </body>
  </text>
</TEI>
