<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-SoU-00307">
  <teiHeader>
    <fileDesc>
      <titleStmt>
        <title>Hälso- och sjukvård</title>
        <author corresp="i-9GkZmWA6j3AXTPSkudVbZ i-9GkZmWA6j3AXTPSkudVbZ">av Roland Larsson m.fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hälso- och sjukvård</title>
          <idno type="rdwebb">GL02So307</idno>
          <rs type="number">So307</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GL02So307/text</ref>
          <ref type="dokument_url_html">http://data.riksdagen.se/dokument/GL02So307</ref>
          <ref type="dokumentstatus_url_xml">http://data.riksdagen.se/dokumentstatus/GL02So307</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9GkZmWA6j3AXTPSkudVbZ</idno>
            <name>Roland Larsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-TVpY9zEquJ2jKT7pqxS85w</idno>
            <name>Karin Israelsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-S5PCk5aLzcaX5qooYtMdGY</idno>
            <name>Rolf Kenneryd</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-LZLGMvsP9XTxkbY9UQvvVo</idno>
            <name>Ingrid Skeppstedt</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8KGHHqnCbosJuiWXSVH5vU</idno>
            <name>Andreas Carlgren</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-CakSt71sHecUuCwQm5ALoP</idno>
            <name>Kerstin Warnerbring</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-9GkZmWA6j3AXTPSkudVbZ</idno>
            <name>Roland Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-8KGHHqnCbosJuiWXSVH5vU</idno>
            <name>Andreas Carlgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-CakSt71sHecUuCwQm5ALoP</idno>
            <name>Kerstin Warnerbring</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LZLGMvsP9XTxkbY9UQvvVo</idno>
            <name>Ingrid Skeppstedt</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-S5PCk5aLzcaX5qooYtMdGY</idno>
            <name>Rolf Kenneryd</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TVpY9zEquJ2jKT7pqxS85w</idno>
            <name>Karin Israelsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PUyfPyfM4xWjvtHR5K1i9z" type="signed"/>
        <correspContext corresp="i-PUyfPyfM4xWjvtHR5K1i9z">
          <note type="signatory" corresp="i-9GkZmWA6j3AXTPSkudVbZ"/>
          <note type="signatory" corresp="i-TVpY9zEquJ2jKT7pqxS85w"/>
          <note type="signatory" corresp="i-S5PCk5aLzcaX5qooYtMdGY"/>
          <note type="signatory" corresp="i-LZLGMvsP9XTxkbY9UQvvVo"/>
          <note type="signatory" corresp="i-8KGHHqnCbosJuiWXSVH5vU"/>
          <note type="signatory" corresp="i-CakSt71sHecUuCwQm5ALoP"/>
          <note type="signatory" corresp="i-9GkZmWA6j3AXTPSkudVbZ"/>
          <note type="signatory" corresp="i-8KGHHqnCbosJuiWXSVH5vU"/>
          <note type="signatory" corresp="i-CakSt71sHecUuCwQm5ALoP"/>
          <note type="signatory" corresp="i-LZLGMvsP9XTxkbY9UQvvVo"/>
          <note type="signatory" corresp="i-S5PCk5aLzcaX5qooYtMdGY"/>
          <note type="signatory" corresp="i-TVpY9zEquJ2jKT7pqxS85w"/>
        </correspContext>
        <correspAction xml:id="i-FYUp3EM3jjRvkkKsf4f6k1" type="referral">
          <date when="1997-10-10"/>
        </correspAction>
        <correspAction xml:id="i-Y2Bth3M3VAzisnn2ACqKU1" type="dismissal">
          <date when="1997-10-10"/>
        </correspAction>
        <correspAction xml:id="i-49iDHRsvX7J6jgYtdeqbwW" type="submission">
          <date when="1997-10-06"/>
        </correspAction>
        <correspAction xml:id="i-9bUWVW1HzyfsCuTa2XFJyq" type="referral">
          <date when="1997-10-10"/>
        </correspAction>
        <correspAction xml:id="i-SdMSf9kr4RFfQX5ToGjUdJ" type="dismissal">
          <date when="1997-10-10"/>
        </correspAction>
        <correspAction xml:id="i-GYEWNGYPYiFMzZEgxwVneE" type="submission">
          <date when="1997-10-06"/>
        </correspAction>
        <correspAction xml:id="i-NaHqqha4fQrbX9c9qjacKD" type="assigned"/>
        <correspContext corresp="i-NaHqqha4fQrbX9c9qjacKD">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_SO_0307/mot_199798_SO_0307-0001.pdf"/>
      <div xml:id="i-5mtH7mCSaVVZRLdC8mHNhs" type="motHeader">
        <div xml:id="i-B45xqp9Pt7BDWi5DzV6uBT" type="motTitle"/>
        <div xml:id="i-2xprt3k3K3cMy3QLdwX7bh" type="motSubmissionInfo"/>
      </div>
      <div xml:id="i-RAAPVEq4hkaRT68hb61sPe" type="motBody">
        <div xml:id="i-RKn87fKSAwRCjob56CUvmF">
          <p xml:id="i-7ZXMYZZNNgFzsaiULSK4WJ">
            1997/98 50307 S0305-307
          </p>
          <p xml:id="i-4kZyYP4bt2XDwzRocQ3EPC">
            Motion till riksdagen 1997798!$5307
          </p>
          <p xml:id="i-JVkrmnSfsbRrBjqQLdvnZa">
            av Roland Larsson m.fl. (c) Hälso- och sjukvård
          </p>
          <p xml:id="i-ME5AbQeN48CKb7jjyVR2D3">
            Motionen delad mellan flera utskott
          </p>
          <p xml:id="i-7V4Yxm6t65K35nwR1tRn9u">
            Ett gott samhälle förutsätter tillgång till god vård. Vården
            ska vara lika för alla och finansieras solidariskt. Vården ska
            utgå från den enskildes intresse och patientens makt måste stärkas.
            Vem som ger vården är inte avgörande. Olika vårdgivare stärker
            tillsammans den enskildes möjligheter och bidrar till att utveckla
            kvaliteten i vården. I motionen anges ett antal riktlinjer för
            sjukvården. Hemsjukvården är grunden för all vård. Möjligheterna
            att välja vård i hemmet måste stärkas. Det handlar om att öka
            livskvaliteten. Det är viktigt att samordna resurser med patienten
            i centrum. Det handlar inte minst om samordning mellan försäkringskassan
            och sjukvården. Här föreslås att regeringen ska återkomma till
            riksdagen med en redovisning av förslag som möjliggör denna finansiella
            samverkan. Centerpartiet betonar vikten av att utveckla patientens
            ställning i vården. Möjligheterna att välja vård måste stärkas.
            Regeringen bör återkomma i denna fråga. När sjukvården nu tillförs
            nya resurser måste hög prioritet ges åt att arbeta bort de växande
            köerna. Centerpartiet anser att utrymme nu även skapats för att
            utvidga den nuvarande vårdgarantin att gälla generellt med en
            tidsram på tre månader till operation. Regeringen bör skyndsamt
            ta upp överläggningar med Landstingsförbundet i syfte att åstadkomma
            denna nya vårdgaranti. Centerpartiet föreslår i motionen att Hälso-
            och sjukvårdslagen öppnas för att möjliggöra lokala och regionala
            överenskommelser om t.ex. den grund- läggande vården — primärvården.
            Detta ska kunna bli möjligt under vissa förutsättningar.
          </p>
          <p xml:id="i-3whzXCNNwUDsdMEXCzykQw">
            En ny välfärd — ett gott samhälle
          </p>
          <p xml:id="i-5vEtJVrZY7imY9kD6rtBtE">
            Ett gott samhälle är ett samhälle med trygga individer och med
            trygga familjer. Ett samhälle där människor känner att de betyder
            något och har ett ansvar förenat med möjlighet att forma sitt
            liv i samverkan med sin omgivning. Ett gott samhälle förutsätter
            tillgång till god vård. Alla människor, oavsett var i landet man
            bor eller vem man är, måste känna sig säkra på att vården finns
            tillgänglig vid behov. Det är vårt gemensamma
          </p>
          <pb facs="riksdagen-motions-pdf/data/199798/mot_199798_SO_0307/mot_199798_SO_0307-0002.pdf"/>
          <p xml:id="i-JxyPmHxtHmEAUMcauFMvSd">
            ansvar att utveckla vården så att människor känner trygghet och
            tillit. För alla måste gälla att bara den bästa vården är god
            nog! Centerpartiet vill utveckla en ny välfärd, som förenar respekt
            och omtanke om varandra med personligt ansvar. Låt oss bygga vidare
            på det som fungerar väl — att vi alla betalar utifrån vår förmåga
            för att säkra att alla får tillgång till grundläggande trygghet,
            som god vård på lika villkor. Låt oss samtidigt ta fasta på människors
            kraft och förmåga att forma sin väg genom livet. Vi är alla individer
            och vill bli bemötta med respekt för våra önskemål och krav. Centerpartiet
            vill garantera att alla människor ska omfattas av den generella
            välfärden. Det är vårt gemensamma ansvar att solidariskt finansiera
            denna grundläggande trygghet. Sjukvården är en grundbult för att
            välfärden skall fungera. Idag finns ett mycket starkt folkligt
            stöd för att sjukvården skall finansieras genom skatter och avgifter
            för att vägleda, inte avskräcka. Erfarenheterna från USA visar
            samtidigt att försäkringslösningar ger såväl höga kostnader som
            dålig och ojämlikt fördelad sjukvård. Ett systemskifte i finansieringen
            som ibland framförs i debatten löser inga av sjukvårdens problem,
            men riskerar uppenbart att skapa nya. Centerpartiet vill arbeta
            för att sjukvården får goda ekonomiska förutsättningar i syfte
            att kunna ge alla, som behöver, den bästa vården! Detta sker bäst
            genom en offentlig och solidariskt finansierad vård!
          </p>
          <p xml:id="i-WmCowsb2yusBcMhogKDbcf">
            Resurs att utveckla
          </p>
          <p xml:id="i-4wNrruVpGNCxvBYK3EENjh">
            1990-talet har inneburit svåra ekonomiska påfrestningar för vårt
            samhälle. Det har inte minst varit kännbart för alla som drabbats
            av arbetslöshet bl a till följd av 80-talets missgrepp i ekonomin.
            Insatserna för att sänka räntan och återställa tilltron till Sveriges
            ekonomi har varit tuffa för enskilda och då särskilt barnfamiljerna,
            men också inneburit stora påfrestningar hos kommuner och landsting.
            Det har samtidigt inneburit en förnyelse på gott och ont. Det
            har skett en kraftig produktivitetsökning som för många människor
            har öppnat nya möjligheter att med medicinsk teknik förbättra
            behandlingarna och korta vårdtiderna. Det har ökat livskvaliteten
            för många människor och betytt ett effektivare utnyttjande av
            våra gemensamma resurser. Människor med komplicerad sjukdomsbild
            och återkommande behov har samtidigt kunnat uppleva att de kortare
            vårdtiderna och omstruktureringarna lett till sämre tillgänglighet
            och ökad osäkerhet. Centerpartiet har aktivt verkat för att få
            ordning på statens finanser och därmed även ge förutsättningar
            för ökade resurser till vården. Centerpartiet bedömer att vården
            under kommande tre år kan tillföras i storleksordningen 4,6 miljarder
            kronor vilket skapar utrymme att utveckla hälso- och sjukvården
            för att möta ett nytt millennium. Härmed skapas förutsättningar
            att utveckla den nära vården — primärvården — vården för de äldre,
            för handikappade och för de psykiskt sjuka.
          </p>
          <p xml:id="i-AojhKQ7DDjqoY7FSYqgR8Z">
            Mot. 1997/98S0307
          </p>
          <p xml:id="i-YJ1krNEa8aYnxWnPcDipFy">
            Jä
          </p>
          <pb facs="riksdagen-motions-pdf/data/199798/mot_199798_SO_0307/mot_199798_SO_0307-0003.pdf"/>
          <p xml:id="i-HWH5Jh2uK8ZzE7UXJYN5UV">
            14 Vård i hemmet — en möjlighet
          </p>
          <p xml:id="i-GMWWisJKzRCdodW5JvALEX">
            Vården börjar i hemmet. Dels är det självklart så att huvuddelen
            av hälso- och sjukvård bedrivs i hemmet. Det handlar om vardagssjukvård
            och om att förebygga ohälsa genom bra kost, bra boendemiljö, sund
            livsstil och information om egenvård. För att stärka individens
            egen kompetens är det viktigt med föräldrautbildning och barnhälsovård
            som bygger upp föräldrarnas kompetens men också med insatser inom
            ramen för skolan, vilket också berörs i partimotionen ”Omtanke
            om barnen”. Det är likaså betydelsefullt att alla har tillgång
            till ett stöd för sin egenvård, exempelvis i form av närhet till
            distriktssköterskorna. För att stärka hemsjukvården och underlätta
            för anhörigvården är det centralt att människor känner att det
            är nära till och lätt att nå distriktssköterskan. Vård i hemmet
            ska vara en möjlighet och då handlar det i växande grad om avancerade
            medicinska insatser och tunga vårduppgifter. Det ställer helt
            nya krav på vården, uppmärksamhet på anhörigas behov av att vara
            delaktiga i vården och få utbildning och information. Det tydliggör
            behovet av omtanke och respekt för den enskilda individens eget
            val. Vården måste formas utifrån patientens och anhörigas villkor
            och inte tvärtom!
          </p>
          <p xml:id="i-SciZqJfzyF3YvLHe8G5f8t">
            Friare val
          </p>
          <p xml:id="i-BiJaTKc8JDBKmQhg35iFks">
            Patientens ställning i vården har stärkts under senare tid. Inte
            minst arbetar sjukvårdshuvudmännen för att tydligt informera patienterna
            om de rättigheter de har. Flera landsting har utarbetat s k rättighetskataloger.
            Det är gott och väl men inte tillräckligt. I praktiken finns stora
            skillnader när det gäller att fritt välja vårdgivare. Här måste
            även = alternativa vårdformer uppmärksammas t.ex. naprapater och
            akupunktörer. Samtidigt finns mycket att göra för att stärka alla
            patienters ställning och inte bara de röststarkas. Det handlar
            om att stärka patienternas möjligheter att på goda grunder göra
            ett friare val. Patientinformationen måste förbättras och det
            måste bli en rättighet att överskådligt kunna följa hur och var
            man snabbast kan få en behandling. Genom att öppna kvalitetsregistren
            får människor en möjlighet att även följa vårdens resultat när
            man träffar sitt val. Det är viktigt att lagstiftningen här ger
            utrymme att stärka patientmakten. Detta bör ges regeringen till
            känna.
          </p>
          <p xml:id="i-LM4HpedVn2pgPpHAYTmkiV">
            Kompetent personal
          </p>
          <p xml:id="i-CNLKfe1sca2x1NqqiqJoHk">
            För att den enskilde individen ska känna att man inte blir fråntagen
            sitt ansvar när man blir patient krävs ett intensivt arbete med
            attityder. Det handlar samtidigt om att personalen inom vården
            känner trygghet och utvecklingskraft i sitt arbete. De många omstruktureringar
            och återkommande sparbetingen har skapat en betydande press på
            personalen. Många vittnar om den negativa stress som vårdanställda
            upplever. Vården har trots detta klarat att upprätthålla människors
            förtroende och tillit. Detta får tillskrivas den kunniga och kompetenta
            personal som bär upp dagens vård. Inom de kommande 10-15 åren
            går en mycket stor del av dagens
          </p>
          <p xml:id="i-BQUNsoRtsT28fGYW5dNdTt">
            Mot. 1997/98S0307
          </p>
          <pb facs="riksdagen-motions-pdf/data/199798/mot_199798_SO_0307/mot_199798_SO_0307-0004.pdf"/>
          <p xml:id="i-L9sTyn1EpHVPZxUeHTLXM2">
            personal i pension. Det utökade ekonomiska utrymme som saneringen
            av statsbudgeten banar väg för måste därför även användas för
            att stärka vårdpersonalens kompetens och utvecklingsmöjligheter.
            Inte minst krävs aktiva insatser för att stimulera unga att inte
            bara utbilda sig, utan också välja vården som yrke. Även om morgondagens
            vård ser annorlunda ut, krävs kompetent personal för att säkra
            att alla kan få bästa vård. Hänsyn härtill måste tas i de fortsatta
            utbildningssatsningarna, vilket bör ges regeringen till känna.
          </p>
          <p xml:id="i-QGFs1qFxNFvmsAEvBVdZn9">
            Nära vård — mångfaldens vård
          </p>
          <p xml:id="i-JGWok7u8EAPFD5PxMJ6ppa">
            För att utveckla morgondagens vård krävs mångfald och insikt
            om att det måste vara olika för att bli lika. Detta gäller inte
            minst kvinnors vårdbehov. Utifrån lokala förutsättningar och människors
            prioriteringar kommer olika lösningar att formas. Mångfalden måste
            sikta till att överbrygga gränser, istället för att dra upp nya.
            För att den nära vården ska kunna möta den enskildes olika behov
            krävs ökad samverkan mellan primärvård, specialistvård, försäkringskassan,
            socialtjänsten, alternativvården och en rad andra kompetenser.
            Hälso- och sjukvårdslagen måste ge utrymme för denna mångfald
            inom ramen för den solidariskt finansierade vården. Var läkaren
            eller sjuksköterskan är anställd är av underordnad betydelse.
            För mångfalden är det bra med olika vårdgivare — både privata,
            offentliga och olika kooperativ. Det viktiga är inte vem som utför
            vården, utan att den enskilde får bästa vård. Det finns skäl att
            betona värdet av den närvård som bedrivs i privat regi — i form
            av läkare, BVC, mödravård, sjukgymnaster, distriktssköterskor
            m fl. Ofta håller de en hög kvalitet och upplevs som en viktig
            trygghet för patienterna. Hälso- och sjukvårdslagen måste således
            skapa utrymme för att lokalt och regionalt träffa överenskommelser
            som gör det möjligt för olika huvudmän att ta ansvar för t.ex.
            den grundläggande vården — primärvården. Vården måste kunna organiseras
            utifrån behov och geografiska förutsättningar i olika delar av
            landet. Lokala överenskommelser om ansvarsfördelning av primärvården
            ska ske inom ramen för en finansiering som ger möjlighet till
            regional utjämning, säkrar likvärdig och rättvis vård samt kostnadseffektivitet.
            Hälso- och sjukvårdslagen bör justeras för att möjliggöra detta.
            Detta bör ges regeringen till känna. Den lokala, nära sjukvården
            är den viktiga. Den nära vården kan vara olika såväl till innehåll
            som form — finnas i sjukhuset, i vårdcentralen, hos husläkaren,
            distriktssköterskan eller hos den självvalda specialisten. Det
            är den lokala vården som har till uppgift att ytterst säkra att
            alla får den bästa vård som tänkas kan, oavsett var man bor eller
            vem man är. Här finns vardagsspecialisterna, med omvårdnadskompetens
            och med tillgång till de bästa specialisterna med modern teknik
            och möjlighet att hjälpa patienterna att träffa rätt val. Här
            i den nära vården har man rätt att välja sin personliga vägledare
            genom vårdkedjan. Här finns det yttersta ansvaret för att alla
            får ett friare val och den bästa vården.
          </p>
          <p xml:id="i-WXzzcS6xkrnZFfPyuKZ35Y">
            Mot. 1997/98S0307
          </p>
          <p xml:id="i-SkxfHAqfgxhYT5oy5y7ctV">
            15
          </p>
          <pb facs="riksdagen-motions-pdf/data/199798/mot_199798_SO_0307/mot_199798_SO_0307-0005.pdf"/>
          <p xml:id="i-Uo9Xbry8u7r7ViXv6Z8juB">
            16 Små och stora sjukhus
          </p>
          <p xml:id="i-TEJXkXNutFYbVoFAUfsHDf">
            De små sjukhusen är ofta en del i den nära vården. Innehållet
            kan se olika ut över tiden, men många människor upplever dem som
            en viktig trygghetsfaktor. Detta måste respekteras i den fortlöpande
            utvecklingen av vården. Det finns inget som talar för att de medicinska
            resultaten skulle vara bättre på det stora än det lilla sjukhuset.
            Det finns inte heller något som säger att det med automatik skulle
            vara tvärtom. Självklart måste kvaliteten alltid kunna säkerställas.
            Även här måste dock patienten ges såväl makt som valfrihet. Centerpartiet
            är övertygat om att framtiden kräver såväl små som stora sjukhus.
            Ju mer specifik vården är, desto mer centraliserad kan den vara.
            Vi har sett hur människor väljer att resa utomlands för att söka
            den bästa vården för den egna unika situationen. Vardagssjukvården
            ska vara nära och lätt att nå. Framtidens vård kräver både decentralisering
            för att stärka tillgängligheten samtidigt som den högspecialiserade
            vården kan bedrivas på färre enheter. Vården måste utgå från den
            enskilde, inte efter sjukvårdsorganisationen. Genom att ta vara
            på ny teknik som t ex telemedicin kan denna utveckling främjas.
            Den bästa vården förutsätter en organisation som är effektiv utifrån
            ett helhetsperspektiv.
          </p>
          <p xml:id="i-2Y5nGoo6W62NneSZW4xCtZ">
            Patientens vårdtid i centrum
          </p>
          <p xml:id="i-Jii9VYwSGAp1g1yPopJa9r">
            Den kraftiga utveckling som skett inom vården har inneburit ökad
            effektivitet och väsentligt kortare vårdtider. Detta har varit
            betydelsefullt för att stärka patienternas makt och för att minska
            mänskligt lidande. Uppenbart har detta varit framgångsrikt när
            det gäller de enklare ingreppen. För människor med större vårdtyngd
            finns dock skäl att uppmärksamt följa effekterna av den starka
            fokuseringen på att korta vårdtiderna. Patienter betraktas som
            medicinskt färdigbehandlade för stunden. Inte minst många äldre
            upplever jojjoeffekten. De skrivs ut från vården till ingenting
            eller bara för att snabbt skrivas in igen. Det handlar självklart
            om samverkan mellan specialister och primärvård och hemsjukvård.
            Det handlar om tillgången på rehabilitering och anhörigstöd. Här
            krävs stor uppmärksamhet och insatser för att rätta till direkta
            missförhållanden. Samtidigt finns skäl att följa upp om de korta
            vårdtiderna i tyngre fall är rätt kvalitetsmått utan i verkligheten
            står för ökad rundgång och totalt sett längre vårdbehov till nackdel
            för den enskilde. Återigen är det den bästa vården som ska sökas
            för att göra den enskilde individens vårdtid så effektiv och kort
            som möjligt.
          </p>
          <p xml:id="i-K7KFCKJYa8e2XfxtsfeqeS">
            Vård på lika villkor
          </p>
          <p xml:id="i-7ntTKzmYxYHa3vSSqYsoHJ">
            Sverige har under en följd år kunnat uppvisa en förbättrad hälsa
            hos befolkningen. Denna utveckling har dock brutits och återigen
            kan man se hur hälsoklyftan växer. Detta samtidigt som människor
            tenderar att i ökad utsträckning välja bort vård. Orsakerna till
            det senare är inte helt klarlagda men mycket tyder på att olikheterna
            när det gäller tillgången på vården växer. Orsakerna till ökad
            ohälsa är ofta arbetslöshet och ekonomiska problem.
          </p>
          <p xml:id="i-U5JvrtafmWXQMqyMJoGAPB">
            Mot. 1997/98S0307
          </p>
          <pb facs="riksdagen-motions-pdf/data/199798/mot_199798_SO_0307/mot_199798_SO_0307-0006.pdf"/>
          <p xml:id="i-47RHqMfrScYDfgLaYkvD3S">
            Utvecklingen kräver stor uppmärksamhet om alla skall garanteras
            vård på lika villkor i framtiden. Här kan även förutses växande
            behov av vård i framtiden. Inte minst gäller det att följa kvinnors
            ohälsa som oftare än mäns leder till sjukdom. Lika villkor förutsätter
            bl a jämställd vård. Även barnens situation måste uppmärksammas.
            Här finns en uppenbar risk för ett växande dolt och allt tyngre
            vårdbehov i vuxen ålder.
          </p>
          <p xml:id="i-GQEoNca3gmY6zVT3GDXr8r">
            Bort med köerna
          </p>
          <p xml:id="i-3cUApWUYusyJMdvPH9QRQs">
            Tilltron till vård på lika villkor handlar om att inte behöva
            vänta på en operation månad efter månad. De långa vårdköer som
            fanns i början av 90- talet skapade mycket lidande för enskilda
            människor och var oacceptabla. Genom att tillskapa en vårdgaranti
            sattes press på vården att organisera verksamheten så att köerna
            kunde kortas. Så skedde med stor framgång. De extra resurser som
            ställdes till förfogande var här bara en del av framgången. När
            väl köerna var borta och ekonomin krävde omprioriteringar söktes
            en ny form av vårdgaranti. Den har nu varit i kraft under ett
            år, och den tiden är för kort för att utläsa några långtgående
            slutsatser av dess effekter. Klart är nog ändå att om den gamla
            vårdgarantin var behäftad med nackdelar så har den nya inte uppvisat
            några uppenbara fördelar för den enskilde. Prioriteringsutredningen
            tydliggjorde att det var andra sjukdomar som borde ha högre prioritet
            än de som omfattades av dåvarande vårdgaranti. Den rangordnar
            tre principer som ska vara vägledande när vården ställs inför
            svåra val. Utifrån detta bör formas en generell vårdgaranti på
            tre månader för alla diagnoser. Tidsgränsen på tre månader till
            operation gav en tydlighet som för den enskilde var värdefull.
            När nu ramarna för sjukvården vidgas måste ambitionen vara att
            skyndsamt «arbeta bort köerna och då bör nuvarande vårdgaranti
            utvecklas till att gälla generellt, med en tydlig tidsram. Inom
            tre månader ska man ha fått anvisad operation. Omfattningen av
            garantin bör kunna justeras över tiden. Regeringen bör skyndsamt
            ta upp överläggningar med Landstingsförbundet i syfte att komplettera
            gällande vårdgaranti med en tydlig tidsram såsom här angivits.
            Detta bör ges regeringen till känna.
          </p>
          <p xml:id="i-BtxKaFCrkkkV8TfZUz78ow">
            Samordna resurser
          </p>
          <p xml:id="i-2XNqMKdgH86s3LemDfBF5D">
            Med den enskilde människans behov i centrum är det viktigt att
            åstadkomma det både för den enskilde och alla skattebetalare mest
            effektiva resursutnyttjandet. Det handlar då om samverkan över
            sektorsgränser och andra gränser. En rad försök har dragits igång
            för att underlätta för samverkan av de resurser som sammantaget
            kommer den enskilda individen till del. Det handlar om samverkan
            mellan sjukvården och försäkringskassan för att kunna korta den
            enskildes vårdtid och underlätta rehabiliteringen. Det s k FINSAM-försöket
            har pågått inom ramen för särskilda pengar som avdelats i förhandlingar
            mellan landstingen och regeringen via Dagmar- pengarna. De särskilda
            pengarna har nu i stort upphört, men satsningen har visat sig
            så framgångsrik att samordningen förutsätts fortsätta inom ramen
            för ordinarie resurser. Utvärderingen hävdar entydigt att vinsterna
            är möjliga
          </p>
          <p xml:id="i-GHpdAy4gpt4FTrs1nyokFg">
            Mot. 1997/98S0307
          </p>
          <p xml:id="i-9SgBuuptYAkYdPgFimCnah">
            17
          </p>
          <pb facs="riksdagen-motions-pdf/data/199798/mot_199798_SO_0307/mot_199798_SO_0307-0007.pdf"/>
          <p xml:id="i-Mn3a3ccUoqtr6joT6h6vh7">
            18
          </p>
          <p xml:id="i-K2nHstcuA7AoVdVixvt96g">
            att ta hem i full skala samtidigt som risktagandet med en reform
            i full skala bedöms som begränsat. Riksförsäkringsverket och Socialstyrelsen
            anser båda att arbetet nu skall inriktas på att klara ut de frågeställningar
            som uppstår vid en skalförändring till en stabil och långsiktig
            reform. Centerpartiet delar denna bedömning och anser att arbetet
            måste bedrivas med stor skyndsamhet syftande till att i ett första
            skede nå ett samarbete mellan sjukvården och sjukförsäkringen.
            Härigenom frigörs resurser i vården som kan komma andra vårdbehövande
            till del, inte minst de äldre och riktigt vårdtunga. Centerpartiet
            hemställer att regeringen skyndsamt återkommer till riksdagen
            med en redovisning av förslag som möjliggör denna finansiella
            samverkan för alla vårdbehövandes bästa. Centerpartiet vill samtidigt
            understryka behovet av att samverkan mellan olika parter i syfte
            att stärka den enskildes ställning och korta dennes vårdbehov.
            Det handlar t ex om samverkan sjukvård, försäkringskassa, socialtjänst
            och arbetsförmedling. Sådan samverkan måste uppmuntras. Därmed
            frigörs både mänskliga och ekonomiska resurser samtidigt som individens
            behovstillfredsställelse ökar. Den enskilde ska känna att den
            gemensamma finansieringen av grundläggande trygghet verkligen
            leder till den bästa vård och rehabilitering som tänkas kan!
          </p>
          <p xml:id="i-EufpDinJmoNHXL1maFk1P5">
            Hemställan
          </p>
          <p xml:id="i-5Lyp22agQDSXyEoBN2nvCw">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            allmänna riktlinjer för hälso- och sjukvården, 2. att riksdagen
            som sin mening ger regeringen till känna vad i motionen anförts
            om att stärka patientens makt, 3. att riksdagen som sin mening
            ger regeringen till känna vad i motionen anförts om fortsatta
            utbildningssatsningar, 4. att riksdagen som sin mening ger regeringen
            till känna vad i motionen anförts om en justering i hälso- och
            sjukvårdslagen, 5. att riksdagen som sin mening ger regeringen
            till känna vad i motionen anförts om en skyndsam utvidgning av
            vårdgarantin, 6. att riksdagen som sin mening ger regeringen till
            känna vad i motionen anförts om förslag som möjliggör en finansiell
            samverkan för alla vårdbehövandes bästa.'
          </p>
          <p xml:id="i-CnvSU44ZbE9dM65zfTpRTj">
            Mot. 1997/98S0307
          </p>
          <pb facs="riksdagen-motions-pdf/data/199798/mot_199798_SO_0307/mot_199798_SO_0307-0008.pdf"/>
          <p xml:id="i-Q7DDwiyZtSmCkRqDQoEcwu" type="date">
            Stockholm den 4 oktober 1997
          </p>
          <p xml:id="i-QRdcXYE7SFxtHzZepssab5" type="signatureBlock">
            Roland Larsson (c)
          </p>
          <p xml:id="i-6Ax2SMMXAehKKEZfwN5UEm">
            Ingrid Skeppstedt (c)
          </p>
          <p xml:id="i-FnK48kZQNTewueTriSqaTZ">
            Karin Israelsson (c)
          </p>
          <p xml:id="i-6g2zhQr7AVMeW9UwUnziXq">
            Andreas Carlgren (c)
          </p>
          <p xml:id="i-9NkuvEAVEhD1iRRk7SHL5v">
            "Yrkande 6 hänvisat till SfU.
          </p>
          <p xml:id="i-7yqamNmnGWTdnvf8mz71XD">
            Gotab, Stockholm 1997
          </p>
          <p xml:id="i-Nfx7EQoUrLANyYQvPjEtQK">
            Kerstin Warnerbring (c)
          </p>
          <p xml:id="i-HuajeLiQZwhL2WyvSF2wM5">
            Rolf Kenneryd (c)
          </p>
          <p xml:id="i-D1JNKuFbETvMXF9jcmExwZ">
            Mot. 1997/98S0307
          </p>
          <p xml:id="i-5uGc1trzhYMTJAraE98dvY">
            19
          </p>
        </div>
      </div>
    </body>
  </text>
</TEI>
