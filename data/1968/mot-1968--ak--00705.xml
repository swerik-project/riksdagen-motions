<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__705/mot_1968__ak__705-001.pdf"/>
      <div type="motHeader" xml:id="i-4du8W4zsvTzKCnZ1WNSgaB">
        <div type="motTitle" xml:id="i-QSddnSwDMQaWTGGuHvFxqH"/>
        <div type="motSubmissionInfo" xml:id="i-DmorKQBG1yCML9MNyWfyqA"/>
      </div>
      <div type="motBody" xml:id="i-6esG1Z4bqVPRdasEjrLcKN">
        <div xml:id="i-CUrcXr6Nk55oNF6Zghs1vh">
          <p xml:id="i-h3FXSZyNhgFJPmAfM5BFB">
            Motioner i Andra kammaren, nr 705 år 1968 3
          </p>
          <p xml:id="i-d5yBwc63CPtzZeQfgRVwK">
            Nr 705
          </p>
          <p xml:id="i-71rZzp1U2DjvPCQq7mjVJ5">
            Av fru Frankel m, fl., angående föräldrautbildning och familjeråd-
            givning.
          </p>
          <p xml:id="i-4RZmSAExxEDrwvdwRgU7mw">
            (Lika lydande med motion nr 572 i Första kammaren)
          </p>
          <p xml:id="i-DnbMjRXegKnUkV4LN31Y6q">
            Miljöns betydelse för individens samhällsanpassning torde vara
            oomstridd bland beteendevetenskapliga fackmän. Det sätt på vilket
            omgivningen för barns utveckling och mognad gestaltar sig är av
            livsavgörande betydelse för dem själva — och för samhället. Det
            måste därför anses som en sam- hällsuppgift av yttersta vikt att
            skapa en så god uppväxtmiljö som möjligt. En mycket stor del av
            de sociala problem samhället har att brottas med i form av kriminalitet,
            narkomani, allmän asocialitet, psykiska besvär hos människor m.
            m. är direkta resultat av allvarliga brister i den sociala mil-
            jöns utformning under individernas uppväxt. Det är uppenbart att
            vårt samhälle har stora brister som uppväxtmiljö för barn. Redan
            vid planeringen av den yttre miljön beaktas ofta barnens och ungdomens
            behov i sista hand. Trafikskyddade lekplatser för småbar- nen,
            spelplaner och andra lekytor för äldre barn tycks ofta få stå
            tillbaka för behovet av parkeringsplatser vid uppförandet av nya
            bostadsområden. Deras behov av samlingsplatser inomhus tillfredsställs
            sällan. Här måste man hålla i minnet att det behövs både förenings-
            och hobbylokaler och platser för mera oorganiserad gängsamvaro,
            som är ett naturligt behov vid denna ålder. Den moderna bostadspolitiken
            som innebär relativt små familjebostäder medför att samhället
            på något annat sätt måste tillgodose ungdomens lokalbehov. Bristerna
            i den inre miljön är allvarligare. Vi har en otillräcklig bered-
            skap för att skydda barnen mot följderna av asocialitet och missanpassning
            i hemmet. Åtgärder som vidtas av de barnavårdande myndigheterna
            kommer ofta, när avsevärda skadeverkningar redan hunnit inträffa,
            och åtgärderna i sig själva tycks ibland i sig ha skadliga effekter.
            Men även i mindre dras- tiska fall av missanpassning kan föräldrarnas
            beteende mot barnen ge avse- värda skador, som kanske inte är
            av det slaget att samhället förorsakas kostnader i form av mentalsjukvård
            eller omhändertagande, men som inne- bär lidanden för individen.
            Ett sådant uppenbart missförhållande som att många barn lämnas
            ensam- ma utan tillsyn eller lämnas till olämpliga vårdare under
            föräldrarnas arbete borde inte förekomma i en modern välfärdsstat.
            ändå har vi långt
          </p>
          <pb facs="riksdagen-motions-pdf/data/1968/mot_1968__ak__705/mot_1968__ak__705-002.pdf"/>
          <p xml:id="i-GszkoLEzbrt1remY7pYM5S">
            4 Motioner i Andra kammaren, nr 705 år 1968
          </p>
          <p xml:id="i-BJpPFHkhjbQgkdF8RuHpgN">
            kvar innan behovet av barntillsyn är tillgodosett. Det borde
            inte heller före- komma att barn skiljs från sina föräldrar på
            grund av undermåliga bostads- förhållanden eller svårigheter att
            ordna barntillsynen. Men ingripanden av detta slag är inte ovanliga.
            Alltför sällan beaktas också att barn är individer med berättigade
            krav på trygghet och skydd mot övergrepp från samhällets sida
            och i vissa fall även från föräldrarnas sida. Vid samhällsingripanden
            torde barnens rätts- trygghet inte alltid beaktas om inte föräldrarna
            står på barnets sida. Vi har i annat sammanhang krävt ett förstärkt
            rättsskydd för ungdomar genom införande av möjligheten att förordna
            offentligt biträde i barnavårds- ärenden. Vi vill här framför
            allt peka på tre områden där reformer skulle kunna genomföras
            som avsevärt skulle kunna förbättra uppväxtvillkoren för många
            barn. Det gäller införandet av allmän föräldraundervisning, infö-
            randet av allmän förskola för fem- och sexåringar — på längre
            sikt även för fyraåringar — samt införandet av en samhällelig
            landsomfattande orga- nisation för familjerådgivning.
          </p>
          <p xml:id="i-9xWvsRigM9VZ9mThm5dj1j">
            Föräldrautbildning I alla människovårdande yrken betonas kravet
            på adekvat utbildning allt mera. Föräldrar som vårdar egna barn
            har knappast några möjligheter att erhålla utbildning. Alla föräldrar
            torde inte heller vara medvetna om något utbildningsbehov. De
            kurser för blivande föräldrar som nu organiseras av Röda korset
            i samarbete med barnavårdscentralerna på ganska många platser
            i landet rör endast spädbarnsvård. Endast Stockholms stad har
            sedan några år till- baka haft en ganska omfattande verksamhet
            med kurser för föräldrar till äldre barn. Man har också anordnat
            samtalsgrupper för föräldrar. Familjer som har sökt psykiaterhjälp
            för störningar hos barnen har regelmässigt blivit hänvisade till
            samtalsgrupper. Behovet av denna typ av utbildningsverksamhet
            torde vara mycket stort. Omfånget på brevskörden till tidningarnas
            rådgivningsspalter och radions frågeprogram i familjefrågor ger
            en antydan om den saken. även om natur- ligtvis inte alla dessa
            skador hade förhindrats om föräldrarna haft bättre kunskaper är
            det uppenbart att utbildning gör föräldrarna bättre skickade att
            förebygga skador och att upptäcka ogynnsam utveckling tidigare.
            Kun- skaper borde göra föräldrarna tryggare i sin vårduppgift
            och medföra att umgänget mellan föräldrar och barn blir mera avspänt.
            Det är väsentligt att den nuvarande föräldrautbildningen utbyggs
            och får en enhetlig organisation. I varje kommun bör föräldrakurser
            och sam- talsgrupper organiseras. Kurserna bör anordnas i form
            av grundläggande kurser, med påbyggnadskurser i barn- och ungdomspsykologi
            som man del-
          </p>
          <pb facs="riksdagen-motions-pdf/data/1968/mot_1968__ak__705/mot_1968__ak__705-003.pdf"/>
          <p xml:id="i-VPQemvFsEN3awY1dbz53Ak">
            Motioner i Andra kammaren, nr 705 år 1968 5
          </p>
          <p xml:id="i-6BtDPxezXXhYgVhaA8Z7P3">
            tar i allteftersom de egna barnen växer upp. Kurserna måste göras
            populära genom aktiv propaganda och upplysning, så att de också
            på längre sikt kan nå ut till de föräldrar som inte spontant söker
            utbildning. I beaktande av den långsamma utvecklingen av denna
            typ av kursverk- samhet ter det sig väsentligt att verksamheten
            planeras från statlig sida och ges enhetlig organisation samt
            att kommunerna erhåller statsbidrag för att stimulera startandet
            av kurser. Det är också viktigt att i den obliga- toriska skolan
            och i gymnasieskolan ges en god hem- och familjeundervis- ning
            åt både pojkar och flickor. Nu förekommer undervisning i hemmets
            skötsel och spädbarnsvård. En välutbyggd psykologi och samlevnadsunder-
            visning är viktig inte bara för att göra eleverna väl rustade
            för framtida föräldraskap. Sådan undervisning kan också ge eleverna
            klarhet om deras egen omedelbara familjesituation. Psykologi finns
            visserligen redan som ämne inom gymnasiet, men endast på vissa
            linjer. Naturvetare och tekniker anses uppenbarligen ha mindre
            behov av sådan undervisning än ekonomer, humanister och samhällsvetare.
            Samma förhållande gäller inom fackskolan.
          </p>
          <p xml:id="i-AD7fNVC4BqBEhKaxPM4s2e">
            Familjerådgivning Familjerådgivning är den andra sidan av den
            service samhället kan bjuda familjerna för att hjälpa till med
            att undanröja brister i barnens uppväxt- miljö. Behovet av familjerådgivning
            ter sig lika uppenbart som behovet av föräldrautbildning. Utvecklingen
            av denna verksamhet har till stor del tack vare privata initiativ
            gått längre än när det gäller föräldrautbildningen. Statsbidrag
            ges försöksvis till landstingskommuner — och i vissa fall till
            enskilda och kommuner — för anordnande av familjerådgivning. För
            närvarande ges anslag till 18 familjerådgivningsbyråer. För nästa
            budgetår planeras en utvidgning till en nittonde byrå. För innevarande
            budgetår har anslag beviljats med 200 000 kronor. Ingen höjning
            föreslås för budgetåret 1968/69. Samtidigt drivs emellertid lika
            många rådgivningsbyråer i privat regi utan statsbidrag. Initiativtagarna
            är i de flesta fall kyrkliga sammanslutningar, men också enskilda
            föreningar bildade för detta speciella ändamål före- kommer. Personalen
            vid byråerna har en ganska varierande sammansätt- ning. Vid de
            landstingskommunala byråerna finns i allmänhet en kurator, dock
            ofta utan mentalhygienisk utbildning, och möjlighet att anlita
            läkare. De bäst utrustade byråerna har tillgång till såväl psykiater
            och psykolog som kurator. Dessutom finns ibland möjlighet att
            anlita juridisk konsult. Behovet av en fastare och mera enhetlig
            organisation på detta område ter sig uppenbar. Likaså behovet
            av ekonomiskt stöd till de byråer som nu inte erhåller sådant.
            Försöksverksamheten med statsbidrag till familjerådgivning har
            nu pågått sedan 1960. Det förefaller vara tid att övergå till
            permanent verksamhet på detta område. även om det i 1965 års abortutrednings
            direk-
          </p>
          <pb facs="riksdagen-motions-pdf/data/1968/mot_1968__ak__705/mot_1968__ak__705-004.pdf"/>
          <p xml:id="i-LhMaQK9rcUWJG2LxyMtU6Z">
            6 Motioner i Andra kammaren, nr 705 år 1968
          </p>
          <p xml:id="i-Vyr8k4kGCu9EANtYsvgogp">
            tiv ingår en utredning om sambandet mellan familjerådgivning
            och abort- rådgivning, anser vi att familjerådgivningen i framtiden
            bör få en själv- ständig ställning. Det har redan kunnat konstateras
            att abortrådgivningen alltför mycket inkräktar på familjerådgivningen
            när verksamheterna är sammanslagna på samma byrå. Vi föreslår
            därför att utredningen om samordning och modernisering av hela
            sociallagstiftningen skall få i uppdrag att utreda familjerådgivningens
            plats i den kommunala och landstingskommunala basorganisationen
            på det sociala området. I väntan på utredningens resultat bör
            anslaget till stats- bidrag ökas och villkoren liberaliseras så
            att de existerande byråerna kan erhålla stöd om de har kurativ
            eller terapeutisk utbildad personal och möj- lighet att konsultera
            psykiater. Startandet av nya byråer bör stimuleras. I detta sammanhang
            bör påpekas att bristen på barnspykiatriker är större än t.o.m.
            psykiaterbristen i allmänhet. Detta innebär ett utomordentligt
            allvarligt problem eftersom endast barn med de allra allvarligaste
            störning- arna kan behandlas. I de flesta fall finns ingen möjlighet
            att erhålla råd och vård på ett någorlunda tidigt stadium även
            om störningen är uppenbar och tenderar att förvärras.
          </p>
          <p xml:id="i-Y5moF1sz75YxmAGbNgJLMz">
            Förskola
          </p>
          <p xml:id="i-FHwE3d4viCFnmUqFDjGhwK">
            Daghem och förskola ger barnen vissa fördelar som hemmiljön sällan
            kan ersätta. Barnen får tillgång till stora lekytor med plats
            för lekar som är olämpliga i hemmet. Förskolan kan också ge tillgång
            till skrymmande leksaker och lekredskap. Barnen leds av pedagogiskt
            skolad personal. Möj- ligheten till kontakt med jämnåriga är större
            än i hemmet. Så har det också visat sig i flera undersökningar
            att daghemsbarn och barn från förskola är mera utvecklade vid
            skolinträdet än barn som till- bringat hela förskoletiden i hemmet.
            Detta ter sig naturligt med tanke på att den moderna familjestrukturen
            sällan ger barnen tillfälle att dagligen umgås med mer än en vuxen
            person och att en familjebostadsyta sällan ger tillräcklig plats
            för barnens rörelsebehov och behov av umgänge med kam- rater.
            Det är alltså väsentligt att förskolan byggs ut så att alla barn
            får möjlig- het att tillbringa den senare hälften av förskoletiden
            där. I dagens läge finns i princip plats för alla sexåringar,
            men platserna är ojämnt fördelade mellan olika kommuner och mellan
            olika delar inom kommunerna. Från fackhåll har också framhållits
            att ett förskoleprogram på mindre än två år är mindre värdefullt
            ur utvecklingspedagogisk synpunkt. Man bör därför från början
            satsa på en tvåårig allmän förskola. På längre sikt kan man tänka
            sig att även ta emot fyraåringarna. Så småningom bör man också
            sikta mot ett obligatorium i någon form. Här erbjuder den sänkning
            av skolinträdesåldern, som föreslagits i annat
          </p>
          <pb facs="riksdagen-motions-pdf/data/1968/mot_1968__ak__705/mot_1968__ak__705-005.pdf"/>
          <p xml:id="i-E4BGuQu64WJibvz6k3yKKJ">
            Motioner i Andra kammaren, nr 705 år 1968 7
          </p>
          <p xml:id="i-RhohNAFh6ZKXHFQqdvzDPU">
            sammanhang, ett naturligt alternativ till lösning av problemet.
            En allmän förskola ger vissa möjligheter utöver de rent pedagogiska.
            Den allmänna förskolan gör det möjligt för samhället att tidigt
            få kontakt med barnen för att upptäcka skador av olika slag. Detta
            gäller både fysiska skador av typ dövhet och nedsatt syn, som
            nu ofta upptäcks först vid skol- starten, och störningar i den
            psykiska utvecklingen. Värdet av att tidigt upptäcka olika slag
            av störningar och kunna vidta åtgärder behöver knap- past betonas.
            Fall av uppenbar vanvård, misshandel etc. torde också i ökad utsträckning
            kunna förhindras. I dagens läge får nästan alla barn tillsyn på
            barnavårdscentraler under det första levnadsåret, men siffran
            har sjunkit till betydligt under en tredje- del under året före
            skolinträdet. Förskolan skulle överbrygga trygghetsgapet mellan
            barnavårdscentralernas stöd under det första levnadsåret och skol-
            inträdet. Med anledning av vad som ovan anförts hemställer vi,
            att riksdagen i skrivelse till Kungl. Maj:t måtte begära A. utredning
            och förslag om en plan för utbyggnad av föräldrautbildningen och
            en enhetlig organisation för verk- samheten samt förslag om åtgärder
            från statens sida för att stimulera utbyggnaden av föräldrautbildningen
            i enlig- het med de riktlinjer som anges i motionen; B. att utredningen
            om den samlade sociallagstiftningen får i uppdrag att utreda familjerådgivningens
            framtida organisation och plats inom den kommunala och landstings-
            kommunala basorganisationen på det sociala området; C. omedelbar
            översyn av gällande statsbidragsbestämmel- ser för familjerådgivningen.
          </p>
          <p xml:id="i-P8iywokPC1x3c2ZDPUae4d">
            Stockholm den 26 januari 1968 Ingegärd Frenkel (fp)
          </p>
          <p xml:id="i-Xg6fUaR1SCJ2WaTHWJRrXy">
            Mac P. Hamrin (fp) Anders Jonsson (fp) Elias Jönsson (fp) i Kalmar
            i Ingemarsgården
          </p>
        </div>
      </div>
    </body>
  </text>
</TEI>
