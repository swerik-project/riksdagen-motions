<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00207">
  <teiHeader>
    <fileDesc>
      <titleStmt>
        <title>Vikten av satsning på turismen</title>
        <author corresp="i-3TzUjUVop5GV6tpKYjGYGr i-Bsa1bRZ8s4aqtJquDTqLPc">av Rolf Gunnarsson och Ulf Berg (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vikten av satsning på turismen</title>
          <idno type="rdwebb">GU02N207</idno>
          <rs type="number">N207</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N207/text</ref>
          <ref type="dokument_url_html">http://data.riksdagen.se/dokument/GU02N207</ref>
          <ref type="dokumentstatus_url_xml">http://data.riksdagen.se/dokumentstatus/GU02N207</ref>
          <ref type="doc">http://data.riksdagen.se/fil/3DC7EB65-B9C0-4D8D-A08C-13A47E4AE2D7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3TzUjUVop5GV6tpKYjGYGr</idno>
            <name>Rolf Gunnarsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Bsa1bRZ8s4aqtJquDTqLPc</idno>
            <name>Ulf Berg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LGgJk2U1mzvPfhpju5UotN" type="signed"/>
        <correspContext corresp="i-LGgJk2U1mzvPfhpju5UotN">
          <note type="signatory" corresp="i-3TzUjUVop5GV6tpKYjGYGr"/>
          <note type="signatory" corresp="i-Bsa1bRZ8s4aqtJquDTqLPc"/>
        </correspContext>
        <correspAction type="referral" xml:id="i-W3NzhpT4sW18QjxN6x2UUq">
          <date when="2006-11-07"/>
        </correspAction>
        <correspAction type="dismissal" xml:id="i-TQjgKaEJDmSUH8BQZ8mv84">
          <date when="2006-11-07"/>
        </correspAction>
        <correspAction type="submission" xml:id="i-V3vyHKnEzgPTnTRaR6wqC4">
          <date when="2006-10-31"/>
        </correspAction>
        <correspAction type="numbering" xml:id="i-G2JWjwLexbacFANwLEmMg9">
          <date when="2006-10-30"/>
        </correspAction>
        <correspAction type="assigned" xml:id="i-TNKEN7n59J43VCMUTC7HgZ"/>
        <correspContext corresp="i-TNKEN7n59J43VCMUTC7HgZ">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MVRjYHmhHMbsJqiTuip8dK">
            Förslag till riksdagsbeslut
          </head>
          <p xml:id="i-NX4QkQm3WCLn44TFXCM21Y">
            Riksdagen tillkännager för regeringen vad i motionen anförs om
            vikten av en ökad satsning på turismen.
          </p>
        </div>
        <div type="motContent">
          <head type="h1" xml:id="i-RWASdFs63LLov7KXqDoU6R">
            Vikten av satsning på turismen
          </head>
          <head type="h1" xml:id="i-UtkCKLwpYCxffRLBHXAh68">
            Motivering
          </head>
          <p xml:id="i-PoaoR2hdWeVSzaxqxaiYhc">
            Turismen är en viktig bransch bl.a. för vårt hemlän Dalarna.
            Inom turistindustrin kan och kommer en massa nya jobb att skapas.
            Detta sker med hjälp av en företagarvänlig politik. Turismen behandlades
            ju, här i riksdagen, ingående i betänkandet en långsiktigt konkurrenskraftig
            svensk turistnäring.
          </p>
          <p xml:id="i-EJAjmKLu22TVAfGRFjh7tJ">
            Den sommar som gått var en bra turistsommar rapporterar Nutek.
            Utländska gäster svarar för 30 % av volymerna på hotell, stugbyar
            och vandrarhem. Det berättas också att alla tidigare rekord för
            den svenska turistnäringen slogs sommaren 2006. Antalet övernattningar
            ökade med 5 % och intäkterna för hotell, stugbyar och vandrarhem
            ökade med 3,9 miljarder kronor. Turistnäringen är, konstateras
            det hösten 2006, en av de snabbast växande näringarna. Det nämns
            en siffra på 191 miljarder som omsättningssiffra för 2005 och
            då med sikte på att 2006 ska bli ännu bättre.
          </p>
          <p xml:id="i-8NSbuPTk6fJXdK18c6SxWv">
            Eftersom vi alltså kommer från ett län Dalarnas län som har turismen
            som en oerhört viktig inkomstkälla är turistpolitiken mycket viktig
            för Dalarnas utveckling. Sänkningen av skidliftsmomsen är en bra
            satsning som den nya alliansregeringen gjort. Det är ett bra steg
            och ett tecken på att det sker en satsning på småföretagandet.
          </p>
          <p xml:id="i-E8W2UijdidEVnkRLi7CoWV">
            Det finns mycket att göra på turistområdet och all satsning får
            inte ske i storstadsområdena. Det här är verkligen en bransch
            som ska kunna ge skäl till devisen Hela landet skall leva.
          </p>
          <p xml:id="i-QX68J4G5Sq8uGGxRhd3fjT">
            Turismen ska i huvudsak drivas av privata entreprenörer, men
            förutsättningarna för företagande måste ges av regering och riksdag.
            Om det inte finns incitament för privat företagande kommer turismen
            i Sverige att få det svårt. Rättare sagt: Vi kommer att få svårt
            att utveckla turismen. Där finns det nu en klar ljusning med alliansen
            vid makten.
          </p>
          <p xml:id="i-QqMbsqMNnSWeSTnzya1d3T">
            Årsredovisningen från Idre Fjäll har alltid varit bra referensobjekt
            i moderata turistmotioner i riksdagen. Det pekas i årsredovisningen
            för 2004 att Älvdalens kommun står och faller med turismen. Det
            har gett Idre ett välstånd och ett bra utbud av skola, vård och
            annan service och som kan sägas vara ovanligt för orter av den
            storlek som Idre är. I årsredovisningen för 2005 påpekas att 71,5
            % av personalen är mantalsskriven just i Älvdalen.
          </p>
          <p xml:id="i-Lfb2yGXAHfusvdTxbvMYWk">
            Vi tar också gärna med en del vad Region Dalarna skriver om turismen:
            Det känns som en självklarhet att turismen ska få en mer framträdande
            plats i arbetet med att främja Sverige. All strategisk och taktisk
            marknadsföring går ju ut på att framhålla Sverige som en besöksdestination.
          </p>
          <p xml:id="i-Ts98hJBAZtTN2QivPNu8Gd">
            Vi vill också ta med några rader från vad Glesbygdsrådet skrev
            i sitt remissvar om turismen: Glesbygdsverket anser att turismen
            i sig är en viktig marknadsföringskanal för nationen och även
            indirekt för andra branscher. Turistindustrin är ur försörjningssynpunkt
            kanske extra viktig för gles- och landsbygder. En stor del av
            turistindustrin inom framförallt vinterturismen finns i inlandets
            fjällvärld. Det är många små entreprenörer som är beroende av
            turistfrämjandet, men vilka själva har små möjligheter att marknadsföra
            sig och som därför måste samspela med flera aktörer. Branschen
            behöver stöd, och aktörer som arbetar utifrån tydliga uppdrag
            med en gemensam strategi som tar hänsyn till helheten.
          </p>
          <p xml:id="i-Eh75yfmT7yNrtS5oWyjMu1">
            Vi har här, i denna motion och även i tidigare motioner då det
            gäller vikten av turismen, hämtat mycket av uppfattningar och
            syn på vad som sägs och skrivs i Älvdalens kommun. Men vi hade
            lika gärna kunnat använda grannkommunen Malung med sin omfattande
            turistverksamhet i Sälenområdet.
          </p>
          <p xml:id="i-SQnznFSnWK2ZjtZ7zFZrpu">
            Så här heter det bl.a. från en kommun som är mycket beroende
            av turismen och då det gäller att åstadkomma en hållbar utveckling
            i kommunen:
          </p>
          <list style="ul">
            <item xml:id="i-QR9QsUct8RVagSpsHrxDAY">
              Fler arbetstillfällen i näringslivet.
            </item>
            <item xml:id="i-6iNssakRTNVE1ykEcvSMRr">
              Inflyttning av återvändare från Sverige, Europa och världen.
            </item>
            <item xml:id="i-BcAMnCxYb2NiUW9mrVhqT1">
              Många krafters stödjande av turismen som en basnäring i kommunen.
            </item>
            <item xml:id="i-NWGZxiQqQ8eNdW9EWub4ZD">
              Samverkan mellan näringsliv och kommun för att ge förutsättningar
              för företagande.
            </item>
            <item xml:id="i-31HMQ5276Xg1epfFnMX92f">
              Utveckla de aktuella näringarna.
            </item>
            <item xml:id="i-8ebQhioYtnd4eB1BKJDVYf">
              Kommunal service i ett kommunperspektiv och inte i kommundelsperspektiv.
            </item>
            <item xml:id="i-NqJRsPeoYRGwu61LmcVgqu">
              Goda kommunikationer.
            </item>
            <item xml:id="i-TdSktnG19HgLG5gK7KEi7v">
              Utökad samverkan med andra regioner i Dalarna.
            </item>
            <item xml:id="i-EwEdYxRmNFu1uhFNHWtbnA">
              Möjligheter till attraktivt boende i olika former.
            </item>
            <item xml:id="i-6yDqMxYurN2cr8A2D9Axr4">
              Positiva attityder till förändringar och omvärld.
            </item>
            <item xml:id="i-AxmYpTDWANzYC62SxRUZKk">
              Påverka attityder genom att ge attraktiva beskrivningar och bilder
              av kommunen.
            </item>
          </list>
          <p xml:id="i-KPSzWwsxTrMwht4X6fXX8Y">
            Vi riksdagsledamöter fick en gång en folder från Svensk Turism.
            Beskedet i denna folder löd: Låt inte Sverige förbli världens
            bäst bevarade hemlighet.
          </p>
          <p xml:id="i-3DFzFEZnygDbYrBYYaNCAY">
            För vårt hemlän Dalarna, som inledningsvis sades, är turismen
            mycket viktigt. Här finns också stora utvecklingsmöjligheter.
            Säg bara Sälen och Idre och folk förknippar dessa orter direkt
            med omfattande turistverksamhet. Vi vet att Dalarnas län är det
            län, storkommunerna undantagna, som har de flesta gästnätterna
            och omsätter mest med pengar. Alltså är turismen oerhört viktig
            för vårt hemlän.
          </p>
          <p xml:id="i-SpCSM45fjCKZ4izQcnrB8E">
            Beskeden från Svensk Turism är klara det finns säkert massor
            av siffror kring detta, men de här läser vi ut:
          </p>
          <list style="ul">
            <item xml:id="i-3c5KTy2WFgzAX7yJdPUJF9">
              Turismen i Sverige svarar för ca 23 % av Sveriges totala BNP.
            </item>
            <item xml:id="i-N5PpeFUMMJ6x1F45r9bXDD">
              Sysselsätter ca 130 000 personer.
            </item>
            <item xml:id="i-YP6FV5ioLTTDp6TnB6Ewow">
              Omsätter knappt 200 miljarder kronor varav de utländska besökarna
              svarar för ca 50 miljarder.
            </item>
            <item xml:id="i-BMdbe7WTDSD7yZZ3655Z4B">
              Genererar 21 miljarder kronor i skatteintäkter varav 7 miljarder
              kronor är momsintäkter från den konsumtion som utländska besökare
              svarar för.
            </item>
          </list>
          <p xml:id="i-S6c5BRTL4qzvbJheAuWXF5">
            Viktigt för turismens expansion är bra kommunikationer och därmed
            ett bra vägnät.
          </p>
          <p xml:id="i-RCj8LigZUsHgtx7iAbvpzN">
            Data om vägnätet viktigt ur turistsynpunkt är:
          </p>
          <list style="ul">
            <item xml:id="i-48hArgEctfCHh8gWxgfLuG">
              Det statliga vägnätet i Dalarna omfattar ca 5 000 kilometer.
            </item>
            <item xml:id="i-KDHJtRF47TciFeWwf6s2xh">
              Av dessa är 20 % grusvägar.
            </item>
            <item xml:id="i-5mA7zoSUEfhgPtdBRAyHN5">
              1520 % av vägnätet är avstängt för tung trafik vissa perioder
              på grund av tjällossningar.
            </item>
            <item xml:id="i-F3Yw19nLN5ZRuZifziWnie">
              516 bilar per tusen invånare noterades den 1 januari 2002 i Dalarna,
              och det betyder att Dalarna, näst Gotland, är det biltätaste länet.
            </item>
          </list>
          <p xml:id="i-DmF8m2UCKUEXuiHDaCjuQ3">
            Idre Fjäll såg alltså snabbt sina möjligheter att ha turister
            både sommartid och vintertid. 80 % av gästnätterna i Idre kommer
            dock till vintertid. Av Idre Fjälls försäljning (årsredovisningen
            2004) sker 86 % (i pengar räknat 167,3 miljoner kronor) vintertid
            och 14 %, eller 26 miljoner kronor, sommartid.
          </p>
          <p xml:id="i-AuciAsbeY5rqonG4W3FSKo">
            Man kan läsa i Idre Fjälls årsredovisning att av de 2 900 personer
            i Älvdalens kommun som var i arbete var det 750 personer som arbetade
            inom turistsektorn. Det konstateras också helt riktigt att utan
            turismen skulle den här delen av landet inte ha den samhällsservice
            som man nu har.
          </p>
          <p xml:id="i-D3aiTuQML8eobLdicGU5f1">
            Viktiga bitar i turistnäringen är hanteringen av miljöfrågor.
            Oftast kan det vara en kollisionskurs mellan expansionen och miljötänkande.
            Men de allra flesta företagen är i dag mycket miljömedvetna, och
            det investeras i bl.a. bergvärme, värmepumpar, avfallshanteringsanläggningar
            och mycket annat.
          </p>
          <p xml:id="i-SU5zMMof5pf9NtQxdsTfFg">
            Vi hoppas att vi, med vad som står i motionen, övertygat det
            utskott som ska behandla denna motion om vikten av turistnäringen
            och vikten av att ge bra förutsättningar för företagande inom
            turistnäringen. Bra förutsättningar för företagande kan ge många
            nya arbetstillfällen särskilt i ett län som har en stor glesbygdsdel.
          </p>
          <p xml:id="i-JyBKpKEEN8WyYhKgjYM7Mx">
            Det mål som spikats för norra delen av Dalarna kan noga sägas
            om de flesta delarna :
          </p>
          <list style="ul">
            <item xml:id="i-E9yrTWaBcHJoQ2fLskoTj5">
              Målet är att medverka till att Dalarna blir ett ekologiskt, socialt
              och ekonomiskt hållbart samhälle med turismen som en av basverksamheterna.
              Målet måste vara att få s.k. glesbygdsområden att leva av egen
              kraft. Det ska vara ett samhälle där utbildning, forskning, friskvård,
              rehabilitering, ungdomsvård, specialiserad lokal produktion och
              distansarbete fungerar i symbios med besöksnäringen och där denna
              fungerar som hävstång för övriga verksamheter.
            </item>
          </list>
        </div>
        <div type="motSignatures">
          <list>
            <item xml:id="i-GXmUT5ceSKzWAB3gjLnFCX" who="i-3TzUjUVop5GV6tpKYjGYGr">
              Rolf Gunnarsson (m)
            </item>
            <item xml:id="i-3XeWABJMMNS3sDcowwKQWv" who="i-Bsa1bRZ8s4aqtJquDTqLPc">
              Ulf Berg (m)
            </item>
          </list>
        </div>
      </div>
    </body>
  </text>
</TEI>
