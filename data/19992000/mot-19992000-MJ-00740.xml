<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0740/mot_199900_MJ_0740-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ740 pnr: v719
          </p>
          <p>
            Motion till riksdagen 1999/2000:MJ740
          </p>
          <p>
            av Lennart Beijer och Maggi Mikaelsson (v)
          </p>
          <p>
            Emån
          </p>
          <p>
            Emån är ett av Sveriges artrikaste åsystem — troligen det allra
            artrikaste. 33 fiskarter finns i Emån. Emåns huvudfåra är 22 mil
            lång, med större biflöden är längden 60 mil. Om man lägger till
            åretruntvattenförande bäckar och diken är längden 80 mil. Huvudkällan
            rinner upp i Nässjö kommun drygt 300 meter över havet. I Emån
            finns världens mest storväxta havsöring. Det finns havslax och
            den nästan utrotningshotade malen har sin största reproduktionsplats
            i Emån. Mal finns enbart på ett par platser till i Sverige. I
            Emån finns också många värdefulla lokala öringstammar. Sveriges
            sydligaste sjö med naturlig föryngring av röding finns också i
            Emåsystemet. Emån och dess biflöden finns i kommunerna Mönsterås,
            Oskarshamn, Högsby, Hultsfred, Vetlanda, Sävsjö, Eksjö och Nässjö.
            Av dessa ingår alla utom Mönsterås och Oskarshamn i mål 5b-område.
            Det är kommuner som har glesbygdsproblem, tappar befolkning och
            har behov av ökad sysselsättning. Det finns stora möjligheter
            att utveckla olika former av turism med Emån och dess biflöden
            som bas. Fiske och olika former av naturturism är självklara.
            Smålands kuperade och variationsrika landskap skapar också många
            andra möjligheter. Jämfört med övriga landet har Emåns område
            mycket stor biologisk mångfald till följd av att det finns många
            mindre jordbruk med djurhållning som gör att betesmarker hålls
            öppna. Landskapet är vackert. Området uppfattas ligga inom rimligt
            avstånd för besökare från norra Europa. Ett problem som Emån har
            liksom många andra åar och älvar är att de är reglerade av kraftverksdammar
            och andra uppdämningar till magasin. Detta innebär att havslax
            och Emåns världsberömda havsöring inte kan vandra upp i ån mer
            än ett par mil. Innan vattenkraftsdammar och andra regleringar
            byggdes vandrade havsöringen från mynningen och upp till Vetlanda,
            en sträcka på ca 12 mil. Nu kan havsöring och lax bara vandra
            upp ett par mil. Dessvärre kan dessa fiskar nu bara leka nedströms
            på grund av starka punktföroreningar. Emåns lax och havsöring
            bör snarast möjligt få tillgång till lekplatser som är mindre
            utsatta för miljöstörningar, dvs längre upp i systemet. För att
            rädda fisket efter lax och öring i Östersjön måste vi skapa goda
            lekmöjligheter i våra åar och älvar. Bra fiske av lax och havsöring
            ger dessutom stora möjligheter att utveckla fisketurism och försäljning
            av logi
          </p>
          <p>
            22
          </p>
          <pb facs="riksdagen-motions-pdf/data/199900/mot_199900_MJ_0740/mot_199900_MJ_0740-0002.pdf"/>
          <p>
            23
          </p>
          <p>
            och mat. Bra vatten och fin natur skapar också möjligheter för
            utveckling av Mot. 1999/2000
          </p>
          <p>
            annan turism och serviceverksamhet. Emå-områdets kommuner behöver
            mer MJ740
          </p>
          <p>
            sysselsättning och de människor som bor i området bör kunna få
            njuta av de fina värden som området och dess åsystem erbjuder.
            Frågan om vandringsleder för laxen i Emån har diskuterats i många
            år. Det kan tyckas som naturligt att kraftverksägarna skulle ha
            samma intressen som befolkningen i övrigt, men detta har inte
            varit fallet. Kraftverksägarna lutar sig mot gamla vattendomar
            och har hitintills inte varit villiga att ta på sig de ekonomiska
            förpliktelser som byggande av vandringsleder innebär. Det är emellertid
            ett nationellt intresse att Emålaxen kan utvecklas och på sikt
            kunna fiskas både i Vetlanda och i sjön Hulingen. Emån kan spela
            en viktig roll för utvecklingen i Smålands inland. Regeringen
            bör återkomma med förslag om hur ett skydd för Emån kan åstadkommas.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om behovet
            av att skydda Emån och dess lax.
          </p>
          <p>
            Stockholm den 3 oktober 1999
          </p>
          <p>
            Lennart Beijer (v) Maggi Mikaelsson (v)
          </p>
          <p>
            23
          </p>
        </div>
      </div>
    </body>
  </text>
</TEI>
