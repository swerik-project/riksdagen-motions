<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-ubu-00300">
  <teiHeader>
    <fileDesc>
      <titleStmt>
        <title>Ämnet bild i skolan</title>
        <author corresp="i-GmSFH9fmi5xjm5ydcN6R1m">Ingela Mårtensson m. fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ämnet bild i skolan</title>
          <idno type="rdwebb">G902ub300</idno>
          <rs type="number">ub300</rs>
          <orgName type="comitteeAbbreviation">ubu</orgName>
          <ref type="dokument_url_text">http://data.riksdagen.se/dokument/G902ub300/text</ref>
          <ref type="dokument_url_html">http://data.riksdagen.se/dokument/G902ub300</ref>
          <ref type="dokumentstatus_url_xml">http://data.riksdagen.se/dokumentstatus/G902ub300</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GmSFH9fmi5xjm5ydcN6R1m</idno>
            <name>Ingela Mårtensson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-6ZF2Us4x7YRiu8c71xtsNW</idno>
            <name>Margareta Fogelberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-GFsqpCacJRk8QEGuC29fYK</idno>
            <name>Margareta Mörck</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FAee1WaxiN3qK8EoS11gTC" type="signed"/>
        <correspContext corresp="i-FAee1WaxiN3qK8EoS11gTC">
          <note type="signatory" corresp="i-GmSFH9fmi5xjm5ydcN6R1m"/>
          <note type="signatory" corresp="i-6ZF2Us4x7YRiu8c71xtsNW"/>
          <note type="signatory" corresp="i-GFsqpCacJRk8QEGuC29fYK"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_ub_300/mot_198586_ub_300-001.pdf"/>
      <div xml:id="i-AAsmodW4qukbzFehKoVaA6" type="motHeader">
        <div xml:id="i-6nRevnbdMUBJZMUPnHXF1U" type="motTitle"/>
        <div xml:id="i-AJZnXKx8WKnmRj699muoRx" type="motSubmissionInfo"/>
      </div>
      <div xml:id="i-Xhpgesa1y2e6HJdA65jrdd" type="motBody">
        <div xml:id="i-Fj4QRM63Vv2CGJTEKP3zVN">
          <p xml:id="i-GuXPMg4JSipcmjj8Vgo5pa">
            Motion till riksdagen 1985/86:Ub300
          </p>
          <p xml:id="i-79ip3MWTTVmmMVJXtXBqLD">
            Ingela Mårtensson m. fl. (fp) Ämnet bild i skolan
          </p>
          <p xml:id="i-4zWGA7e3GV1p66dV32feZ3">
            Långt innan människan kunde skriva kunde hon teckna. De första
            kända skriftspråken är bildskrift, och innan dess fanns grottmålningar
            och hällrist- ningar. Ur historiens djup når oss bilden före ordet.
            Det är inte alltid vi kan tyda den. Visserligen har bilden liksom
            musiken det övertaget framför det talade och skrivna ordet, att
            den är oberoende av betraktarens eget språk. Och nog är det sant
            att en bild ofta kan ”säga mer än tusen ord”, men bilden är ändå
            alltid präglad av sin skapare, av hans eller hennes tid, miljö,
            tradition och avsikt. Bilder har använts för många syften. De
            har tjänat som bön och besvärjelse; de har illustrerat och illuminerat,
            förskönat och prytt alltifrån papyrus och inkunabler, kyrkor och
            slott till människans egen kropp. En bild kan berätta och beskriva,
            informera och instruera tydligare än flera sidor text, men också
            påverka, suggerera, fungera som redskap för politiska eller religiösa
            rörelser likaväl som för skickliga marknadsförare. Den kan hålla
            upp en skrattspegel för världen, häckla laster och samhällssystem
            och den kan ge fantasin vingar och ta oss med till helt okända
            världar. Bara för någon generation sedan var Sverige ett ganska
            bildfattigt land. Flertalet människor kom inte i kontakt med mycket
            mer än kringvandrande kolportörers tryck, kistebrev och kanske
            en eller annan illustrerad veckotid- ning. Bygdemålare, som prydde
            välbärgade bönders helgdagsstugor, och kyrkans målningar, under
            århundradena efter reformationen ofta övermåla- de, gav viss näring
            åt den bildhungrige, men illustrerade bokverk, målningar, gravyrer
            och annan konst var förbehållna ett litet fåtal. I dag är förhållandet
            det omvända. Vi översvämmas av bilder. I hemmet, på gator och
            torg, i bussar och tåg, överallt möter vi dem i olika former och
            medier. Tidningar, tidskrifter och böcker tävlar om ett attraktivt
            utförande, där bilden ofta spelar en avgörande roll. Reklamen
            försöker locka oss med förföriska bilder. Filmen är en av vår
            tids stora medier. Televisionen fyller varje kväll mängder av
            svenskars vardagsrum med en aldrig sinande ström av bilder. Videon
            har kommit att spela en allt viktigare roll. Hur framtiden kommer
            att te sig är inte alldeles lätt att säga, men med största sannolikhet
            blir bildflödet inte mindre, utan snarare tvärtom. Hur handskas
            vi då, vi bildnyrika, med denna situation? Många är oroade, och
            det är inte att undra på. Hur skall människor lära sig umgås med
            alla dessa bilder, tolka dem och se på dem med kritiska ögon?
            Är det möjligt att behålla sin integritet i ett massmediesamhälle?
            Barn hämtar en stor del av sina intryck från TV-program, seriemagasin,
            en
          </p>
          <pb facs="riksdagen-motions-pdf/data/198586/mot_198586_ub_300/mot_198586_ub_300-002.pdf"/>
          <p xml:id="i-APbVx4HzTyFUwS6qAvh5T3">
            växande videomarknad, enkel massmarknadslitteratur och skvalmusik.
            Sammantaget medför detta att många barns upplevelse av omvärlden
            präglas av våld, könsfördomar, rasdiskriminering och ett mycket
            torftigt språk. I andra sammanhang spekulerar kommersiella intressen
            i barns behov och drömmar och präglar dem med en utslätad och
            glättad kultur. Till all sken- och skräpkultur som i dag behärskar
            stora delar av den marknad där barns och ungdomars värderingar
            formas, måste starka alternativ skapas som är livskraftiga nog
            att ge barnen rika upplevelser och möjliggöra meningsfylld gemenskap
            med andra människor I detta sammanhang är det viktigt att kunskap
            om bilder och media förmedlas i undervisningen. Grundskolan har
            inte följt med i denna utveckling. Visserligen finns bild som
            ämne i skolan men det betraktas i första hand som ett estetiskt
            ämne. I stället borde det ses som ett kommunikationsämne — lika
            viktigt som svenska språket. Hans Wetterholm skriver i Vår skola
            (1985:1) om bild som skolämne:
          </p>
          <p xml:id="i-5gxwcGFUL4oxK2AnJppvfL">
            Att förstå verkligheten — häri ligger det som gör bild till ett
            mycket viktigt skolämne. Allt arbete i skolan kan sättas under
            denna rubrik. Bildämnet har dock ett större ansvar än många andra
            skolämnen. Med det skrivna ordets jälp kan jag ge tillbakablickar
            och framtidsvisioner. Med de naturveten- skapliga ämnena kan jag
            förklara verklighetens lagar. Musiken kan för stunden och i tiden
            förändra verkligheten osv. Men bilden är det annorlunda. DEN KAN
            FÖRVÄXLAS MED VERKLIGHETEN. Det är en nödvändig kunskap att kunna
            skilja på bild och verklighet. Rapporter om hur barn och ungdom
            och även vuxna påverkas av video- och TV-filmer understryker påståendet
            om vikten av att kunna skilja på bild och verklighet. Bilden är
            också ett medel i den intellektuella utvecklingen. Det är angeläget
            att lärare och personal i förskola och skola själva är utbildade
            i ämnet så att de kan utnyttja bildkunskapen i barnomsorg resp.
            skola. Bilder är utomordentligt viktiga som redskap i allt pedagogiskt
            arbete och skulle kunna användas bättre. Det är naturligtvis inte
            bara barn och ungdomar som påverkas av bilder Nej, bilden har
            fått en allt större betydelse i det moderna samhället. Därför
            ingår bildkunskap som en nödvändig del i en mängd yrken. Bilden
            har blivit ett yrkesredskap för allt fler. Det talar också för
            en förstärkning av ämnet i skolan. I dag kommer 85 96 av eleverna
            i gymnasieskolan aldrig i kontakt med ämnet bild. För att kunna
            åstadkomma en ny bildpedagogisk grundsyn krävs att bildspråket
            behandlas som en basfärdighet. I utbildningen av förskol-,
          </p>
          <p xml:id="i-DreRLSriGYfCj2PeeAo7Nu">
            grundskol- och gymnasielärare måste då ämnet få en annan plattform.
            I dag är bildpedagogiken i Sverige dåligt utvecklad jämfört med
            t. ex. Finland. En expertgrupp bör tillsättas för ett bildpedagogiskt
            utvecklingsarbete där
          </p>
          <p xml:id="i-Hs7b7VwdEkKEW97TFFmqCg">
            internationella erfarenheter tas till vara. Utskottet skall utgå
            från den grundsyn som ovan utvecklats och som syftar till en förändrad
            och förstärkt ställning för bilden som kommunikationsmedel inom
            förskola, grundskola och gymnasium. Inom SO bör bildämnet vara
            bättre företrätt än vad det är i dag. Just nu pågår en kampanj
            för bildspråket i skolan. Det är vår förhoppning
          </p>
          <p xml:id="i-3XnDtNhdfpNZdPRNR4HA5E">
            Mot. 1985/86 Ub300
          </p>
          <pb facs="riksdagen-motions-pdf/data/198586/mot_198586_ub_300/mot_198586_ub_300-003.pdf"/>
          <p xml:id="i-LfFTwVFnk98XS3Yvm8rcZm">
            att den leder till en större medvetenhet om bilden som språk
            och att bildens Mot. 1985/86 stora betydelse i barn- och ungdomskulturen
            får större uppmärksamhet. Men Ub300 för att nå dit behövs satsningar
            som beskrivits ovan även efter det att
          </p>
          <p xml:id="i-4DxUnG3wrjFxnCbpDUxqeR">
            kampanjtiden är slut
          </p>
          <p xml:id="i-GVcnPwkQ5QpzNVhyREjLmi">
            Hemställan
          </p>
          <p xml:id="i-C3qQJKUgDDX5Eyj3zPTAbX">
            Med hänvisning till det anförda hemställs 1. att riksdagen hos
            regeringen begär att bildspråket jämställs med svenska språket
            i läroplanerna för grundskolan och gymnasieskolan, 2. att riksdagen
            hos regeringen begär att bildspråket får en starkare ställning
            i utbildningen av förskol-, grundskol- och gymnasielärare, 3.
            att riksdagen hos regeringen begär att bildkunskap blir bättre
            företrädd inom skolöverstyrelsen än för närvarande, 4. att riksdagen
            hos regeringen begär att en expertgrupp med forskningsanknytning
            tillsätts för att driva bildpedagogiskt utveck-
          </p>
          <p xml:id="i-AXCFtijNKEf72HtBewGiDP">
            lingsarbete i enlighet med vad i motionen anförs
          </p>
          <p xml:id="i-F4LRnn3s7X3KHk6EsDaHBx">
            Stockholm den 27 januari 1986
          </p>
          <p xml:id="i-BS5QbMdaoTCnJN4ALEm2jW">
            Ingela Mårtensson (fp)
          </p>
          <p xml:id="i-6Ljr3bXD5AZuYjuR4YXJhh">
            Margareta Fogelberg (fp) Margareta Mörck (fp)
          </p>
        </div>
      </div>
    </body>
  </text>
</TEI>
