<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00287">
  <teiHeader>
    <fileDesc>
      <titleStmt>
        <title>Vitryssland</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vitryssland</title>
          <idno type="rdwebb">GU02U287</idno>
          <rs type="number">U287</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U287/text</ref>
          <ref type="dokument_url_html">http://data.riksdagen.se/dokument/GU02U287</ref>
          <ref type="dokumentstatus_url_xml">http://data.riksdagen.se/dokumentstatus/GU02U287</ref>
          <ref type="doc">http://data.riksdagen.se/fil/DC068DAF-1468-4B33-8ED0-5F29FBA00E8B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QSyd9ewNEi6pEziBx3Le58" type="signed"/>
        <correspContext corresp="i-QSyd9ewNEi6pEziBx3Le58">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-NzjWtwxu9M2XQJn1JHW34F" type="referral">
          <date when="2006-11-07"/>
        </correspAction>
        <correspAction xml:id="i-9RGCHYSFb1TnaDfyfwvirt" type="dismissal">
          <date when="2006-11-07"/>
        </correspAction>
        <correspAction xml:id="i-F1Arr1Y3VXB65SzUrfdt2J" type="numbering">
          <date when="2006-11-02"/>
        </correspAction>
        <correspAction xml:id="i-D9CDvBkXxyWQMR5C54bWaA" type="submission">
          <date when="2006-10-31"/>
        </correspAction>
        <correspAction xml:id="i-WQTTCiktPYGq3TT4bHZGez" type="transfer">
          <date when="2006-10-31"/>
        </correspAction>
        <correspAction xml:id="i-F4PGA8s5Z9uJv67rJhqyu4" type="assigned"/>
        <correspContext corresp="i-F4PGA8s5Z9uJv67rJhqyu4">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-RfwD5Wxy3jQV34i3EaFaW7">
            Förslag till riksdagsbeslut
          </head>
          <list style="ol">
            <item xml:id="i-SfifrD7vFXy7o6WCxm5Yng">
              Riksdagen tillkännager för regeringen som sin mening vad i motionen
              anförs om en aktiv svensk Vitrysslandspolitik med inriktning på
              stöd för demokrati och mänskliga rättigheter.
            </item>
            <item xml:id="i-3AHEYQWfyWs3NRfe5jWGpG">
              Riksdagen tillkännager för regeringen som sin mening vad i motionen
              anförs om att vapenhandeln mellan Sverige och Vitryssland snarast
              måste upphöra.
            </item>
          </list>
        </div>
        <div type="motContent">
          <head xml:id="i-4iQM9MdP2Xu6mjtVxeXYtD" type="h1">
            Vitryssland
          </head>
          <head xml:id="i-JTYZ2nZNyp2haunMsTTtfP" type="h1">
            Motivering
          </head>
          <p xml:id="i-2D9XfQSWB6F7VPrVo1dCsc">
            Vitryssland är troligen det enda land i Europa där den demokratiska
            utvecklingen går åt fel håll. Demokratin urholkas, tidningar stängs,
            oppositionspolitiker fängslas, journalister döms till straffarbete
            och valresultat ogilitigförklaras. Till skillnad från andra före
            detta kommunistländer i Öst- och Central­europa har demokrati,
            pluralism och rättssäkerhet inte slagit rot. Många av de brister
            som präglade det sovjetiska samhället präglar fortfarande Vitryssland.
          </p>
          <p xml:id="i-SLFNjwuLtpEuYHMD9guuWQ">
            Valet till parlamentet som hölls den 17 oktober 2004 fick stark
            kritik från de internationella övervakningsorganisationerna som
            Odihr. Valrörelsen hämmades starkt för oppositionen av den sittande
            makten. Under själva valdagen förekom det omfattande fusk, och
            många internationella övervakare upplevde det hela farsartat och
            enligt gammal sovjetisk konspirationsstrategi. Under valets gång
            protesterade tusentals vitryska medborgare mot presidenten. I
            demonstrationer efter valet sattes många oppositionella i fängelse.
          </p>
          <p xml:id="i-FQ1Niyu7wRmN8uzkafcHRm">
            Presidentvalet den 19 mars 2006 visade samma tendenser. Folket
            protesterade mot valfusket och maktapparaten slog ned demonstranterna.
            Innan valet hade många oppositionella satts i fängelse.
          </p>
          <p xml:id="i-Hs9gxDcizQCMwJz4v7rqSx">
            Oppositionen hindras av godtyckliga bestämmelser, skräddarsydda
            för att sätta krokben för den. Rapporter om fängslanden och förföljelser
            kommer dagligen eller så länge det finns journalister så kommer
            det att finnas fängelseceller, som en vitrysk författare uttryckt
            det. Fortfarande vet man inte vad som hänt med de fyra män som
            försvann 1999 och 2000. Dessa är f.d. inrikesministern V. Naumov,
            turism- och sportministern J. Sivakov, riksåklagaren V. Sjejman
            samt överstelöjnat D. Pavlichenko. EU har därför infört visumrestriktioner
            för ett antal vitryska regeringsföreträdare som man tror kan ha
            samröre med försvinnandena.
          </p>
          <p xml:id="i-EjBYDYjubns4bFqXGTmcwy">
            ILO har pekat ut Vitryssland som ett av fyra länder i världen
            där det sker flest kränkningar av mänskliga rättigheter i arbetslivet.
          </p>
          <p xml:id="i-BaAjjY6kkrAUkJb1TPHL4e">
            De kristna är förföljda för sin tro och nyligen hungerstrejkade
            ett par hundra kristna i protest mot regimens förföljelse av kristna.
            Myndigheterna vill beslagta församlingen New Lifes lokaler. Men
            då samlades kristna från katolska och ortodoxa kyrkor till baptister
            och karismatiker i en gemensam protest mot regimens övergrepp.
          </p>
          <p xml:id="i-XYG22kDwCpzjix329gSv3X">
            Vitryssland förfaller också på andra sätt. Aids har drabbat landet
            hårt. 4 000 personer sägs ha drabbats av sjukdomen enligt offentliga
            beräkningar, men den siffran är med säkerhet långt ifrån den verkliga
            omfattningen. Många smittade har inte råd med mediciner. Tjernobylolyckan
            1986 hemsökte Vitryssland oerhört hårt.
          </p>
          <p xml:id="i-UW7Kb1aeJkPz15Y3VYV6dz">
            Hundratusentals drabbades av det radioaktiva nedfallet. 20 procent
            av jordbruksmarken strålades så kraftigt att den fortfarande inte
            går att använda. Vittnen beskriver hur den värst drabbade zonen
            fortfarande omgärdas av taggtråd där människor lever som i ett
            koncentrationsläger. Informationen från regimen om skadorna har
            brustit, och många känner fortfarande inte till katastrofens verkliga
            effekter på deras liv. Nu rapporterar västliga medier om hur den
            vitryska regimen uppmuntrar människor att bosätta sig i radioaktivt
            skadade områden. De hot som experter pekar på nonchaleras sålunda
            av de vitryska myndigheterna.
          </p>
          <p xml:id="i-U99zGzqT25a486HAaddp48">
            Situationen är också ett hot mot andra länder. Innan kriget mot
            Irak inleddes ryktades det att Saddam Hussein hade planer på att
            fly till Vitryssland. Anklagelser om samröre med Hussein, bl.a.
            i arbetet med framställningen av massförstörelsevapen, har framförts.
            Vidare har Vitryssland kontakter med flera skurkstater såsom t.ex.
            Libyen och Sudan. Att statsbildningar byggda på förtryck och våld
            utgör ett hot mot världsfreden har blivit tydligare de senaste
            åren. Den internationella brottsligheten och terrorismen hotar
            freden. Sverige måste agera resolut mot en regim i Europa som
            tros ha samröre med och kanske är en del av de stater som kallas
            ondskans axelmakter. Kravet på tydliga åtgärder från regeringen
            för att ändra Vitrysslands farliga politiska inriktning gäller
            därför inte bara för den vitryska befolkningens skull, utan också
            för att säkra tryggheten i hela Europa.
          </p>
          <p xml:id="i-BWxKsd6v2Uy6eW4oeECYUo">
            EU, varav Sverige är en del, har sedan flera år avstått från
            förbindelser på högre nivå med Vitryssland. Det har varit en god
            tanke även om få resultat har gått att se av denna hållning. Snarare
            kan det nu vara tid att intensifiera kontakterna med den demokratiska
            oppositionen och på så sätt stödja landets utveckling i något
            som så småningom kan bli en demokratisk utveckling. Sverige har
            i flera år saknat diplomatisk representation i Vitryssland. Regeringen
            har beslutat att placera en diplomat i huvudstaden Minsk. Det
            är positivt. Men genom att återuppta de diplomatiska förbindelserna
            med landet växer det svenska ansvaret att sätta press på regimen
            att vidta åtgärder för att ändra landets negativa utveckling.
            Sverige måste tydligare agera för en demokratisk utveckling. OSSE
            har återupprättat ett fältkontor i Minsk efter att under några
            år ha varit stängt.
          </p>
          <p xml:id="i-XqFckxKfTNJF4KYDgZBUYz">
            Vi får inte låta Vitryssland bli en bortglömd diktatur. Hos vitryssarna,
            kanske starkast bland de yngre, finns en längtan efter de mänskliga
            fri- och rättigheter som svenskar tar för givna. Sveriges uppgift
            är att stödja dessa människor att en gång få uppleva dessa rättigheter.
            För det krävs en aktiv svensk Vitrysslandspolitik där det svenska
            arbetet särskilt inriktas på att stödja arbetet för demokrati
            och mänskliga rättigheter.
          </p>
          <p xml:id="i-7tmyTNGALegmbaZHnfSGLU">
            I dag underhåller Sverige den vitryska regimen genom att sedan
            1996 köpa högteknologiskt krigsmateriel från den vitryska staten.
            Det senaste kontraktet slöts så sent som hösten 2003. Enligt uppgifter
            uppgick handeln till ca 90 miljoner kronor under åren 19962003.
            Under motsvarande period har Sverige förmedlat 60 miljoner kronor
            till demokratifrämjande insatser. Sverige har alltså betalat mer
            för vapen än för stöd till en demokratisk utveckling med mänskliga
            rättigheter. Därmed bidrar Sverige till att den vitryska diktaturen
            får en starkare ställning. Det är givetvis oacceptabelt. Sverige
            måste därför omedelbart stoppa importen av krigsmateriel från
            Vitryssland. I ett frågesvar till riksdagen rörande detta har
            regeringen låtit meddela att den aktuella upphandlingen genomfördes
            utifrån strikt affärsmässiga grunder av Försvarets materielverk.
            Detta innebär att om de kommersiella och tekniska villkoren uppfylls
            så vinner det anbud som har lägsta pris. I detta fall var det
            ett företag från Vitryssland som vann ordern i konkurrens med
            leverantörer från fem andra länder.
          </p>
          <p xml:id="i-JzuQBYp9nP5gpnBwf2nJMT">
            Sverige ska självklart vara en föregångare som vid köp av vapen
            enkom handlar från länder som respekterar de mänskliga rättigheterna
            och demokratins grundvalar. Tanken att svenska skattemedel skulle
            medverka till att understödja regimer byggda på diktatur och avsaknaden
            av mänskliga rättigheter är oacceptabel. I fallet Vitryssland
            är därtill vapenköpen rent kontraproduktiva i förhållande till
            stödet för demokratiutveckling. Vapenhandeln mellan Sverige och
            Vitryssland bör därför snarast upphöra.
          </p>
        </div>
        <div type="motSignatures">
          <list>
            <item xml:id="i-2scH4tfRTVgXK4K8ypfnSL" who="i-TECanR77Prb79DHwPvLitN">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
