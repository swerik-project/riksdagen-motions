<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--01319">
  <teiHeader>
    <fileDesc>
      <titleStmt>
        <title>i anledning av Kungl. Maj ds proposition nr 29 angående omlokalisering 
av viss statlig verksamhet.</title>
        <author>av herrar Carlshamre och Turesson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj ds proposition nr 29 angående omlokalisering 
av viss statlig verksamhet.</title>
          <idno type="rdwebb">FU021319</idno>
          <rs type="number">1319</rs>
          <ref type="dokument_url_text">http://data.riksdagen.se/dokument/FU021319/text</ref>
          <ref type="dokument_url_html">http://data.riksdagen.se/dokument/FU021319</ref>
          <ref type="dokumentstatus_url_xml">http://data.riksdagen.se/dokumentstatus/FU021319</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>NILS CARLSHAM RE</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-BjNiod8wotUabh41ByfhRU</idno>
            <name>BO TURESSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6d5xyy1PXPmZBbHXo7b2c4" type="signed"/>
        <correspContext corresp="i-6d5xyy1PXPmZBbHXo7b2c4">
          <note type="signatory" corresp="r-0"/>
          <note type="signatory" corresp="i-BjNiod8wotUabh41ByfhRU"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__1319/mot_1971__1319-001.pdf"/>
      <fw xml:id="i-XY59ti8zGRHZAZ72qXG2AH">
        Mot. 1971:1319 10
      </fw>
      <div xml:id="i-VqRGH4pWAkxjZFWikaaK3U" type="motHeader">
        <div xml:id="i-4YDGPu3Y9aa8pgqCHtqxSj" type="motTitle"/>
        <div xml:id="i-8ZQ6hgz9NF6VRDRxmoV9FP" type="motSubmissionInfo"/>
      </div>
      <div xml:id="i-R5zJ5rHTRNSLFgZAYMM4vq" type="motBody">
        <div xml:id="i-WbbwzYUHi3yccXZWLLGP13">
          <p xml:id="i-P3iYyAjRLaxmojYhny9zue">
            Nr 1319
          </p>
          <p xml:id="i-RquyLojcNKETLZFvUagdiP">
            av herrar Carlshamre och Turesson i anledning av Kungl. Maj:ts
            proposition nr 29 angående omlokalisering av viss statlig verksamhet.
          </p>
          <p xml:id="i-QehTF8twTvUKWAB9nuohrG">
            Om önskvärdheten av att decentralisera arbetstillfällen och bosättning,
            att motverka en alltför stark expansion i Stockholmsregionen och
            övriga redan överhettade storstadsområden och i stället stimulera
            till ökad aktivitet i mindre expansiva delar av landet — därom
            råder i dag knappast några delade meningar. Ingen — i varje fall
            inget politiskt parti — bestrider heller att den statliga verksamheten
            bör räknas med bland de aktiviteter som kan göras till föremål
            för en aktiv lokaliseringspolitik. Den bärande principen i proposition
            1971:29 bör därför — om den avgränsas till att gälla just detta:
            decentralisering av statlig verksamhet — kunna räkna med allmänt
            bifall. Annorlunda ställer det sig då man närmare betraktar de
            konkreta förslagen i föreliggande proposition. Då visar det sig
            att förslagen bygger på en summarisk och uppenbart otillräcklig
            utredning, i vilken varken de berörda myndigheterna eller de anställdas
            organisationer beretts tillfälle att ta del. Då finner man att
            utredningen endast tagit sikte på den klumpiga metoden med flyttning
            av hela verk och helt lämnat å sido i debatten framförda förslag
            om delegation och funktionsuppdelning. Då konstaterar man att
            de samhällsekonomiska konsekvenserna av de före- slagna åtgärderna
            är helt outredda och att som lokaliseringsorter valts städer som,
            i de flesta fallen, redan tävlar med de egentliga storstadsregio-
            nerna i expansionstakt och överansträngning av resurser. Då noterar
            man slutligen att de sociala och personalpolitiska problemen i
            samband med utflyttning från Stockholm av 6 300 arbetsplatser
            berörs endast i svepan- de formuleringar och allmänna löften om
            generositet, medan de flesta frågor som den berörda personalen
            kan ha anledning att ställa lämnas obesvarade.
          </p>
          <p xml:id="i-RChAnvXfPAXGertoAwTEuW">
            Summarisk utredning
          </p>
          <p xml:id="i-6pTUU4QHHBhTu41znFx2gg">
            Propositionen bygger väsentligen på den utredning som utförts
            av delegationen för lokalisering av statlig verksamhet. Denna
            utredning, som är en ren expertutredning och alltså inte parlamentarisk,
            framlade sitt betänkande efter mindre än ett års arbete, och betänkandet
            bär också tydliga spår av att vara tillkommet under tidsnöd. Delegationen
            har visserligen kunnat tillgodogöra sig det omfattande material
            som på sin tid presenterades av den år 1957 tillsatta lokaliseringsutredningen
            rörande statlig verksamhet, men detta material är redan till stor
            del föråldrat och
          </p>
          <pb facs="riksdagen-motions-pdf/data/1971/mot_1971__1319/mot_1971__1319-002.pdf"/>
          <fw xml:id="i-6UM5UDZTPgDHB4xYGwFKfb">
            Mot. 1971:1319 11
          </fw>
          <p xml:id="i-MMBNZV5iXhVsCiN2VbW9id">
            hade behövt aktualiseras väsentligt mer än delegationen haft
            möjlighet att göra. Man behöver bara peka på hur förvärvsarbetsfrekvensen
            bland gifta kvinnor ökats under 1960-talet för att det skall framgå
            hur t. ex. den komplikation som utgöres av att ”utlokaliserade”
            tjänstemän har för- värvsarbetande make eller maka, som är bunden
            till arbete i Stockholm, fått väsentligt ökad tyngd sedan föregående
            utredning arbetade. Regeringen har ofta framhållit att lokaliseringsfrågan
            är en politisk fråga, för vilken riksdag och regering måste ta
            ansvar. Det vore då också rimligt att frågan finge utredas av
            en parlamentarisk kommitté. Med det förarbete som trots allt är
            gjort av 1957 års utredning och av den senare delegationen bör
            en ny, parlamentarisk utredning kunna arbeta relativt snabbt,
            så att beslut kan fattas under de närmaste åren och en decentrali-
            seringspolitik hinna bli effektiv under loppet av 1970-talet.
            Vi betraktar det som självklart att de anställdas organisationer
            bör vara företrädda i en ny utredning.
          </p>
          <p xml:id="i-5MNaEt7AUfQmgqNtvyNvkj">
            Stora olägenheter
          </p>
          <p xml:id="i-AVvqgs7LEQGsPtriFXiCZh">
            I de nästan genomgående negativa remissvaren pekas på en rad
            olägenheter som måste följa med de föreslagna åtgärderna, olägenheter
            från såväl effektivitets- som regional- och personalpolitisk synpunkt.
            Det är också påfallande att förslagen är inkonsekventa även i
            förhållande till de allmänna riktlinjer regeringen själv dragit
            upp, t.ex. principen att myndigheter med uttalat inbördes kontaktbehov
            skall lokaliseras till samma områden. Det förefaller t. ex. självklart
            att skogsstyrelsen, Skogshögskolan och domänverket har behov av
            nära kontakt med varandra. Men skogsstyrel- sen föreslås flyttad
            till Jönköping, Skogshögskolan till Umeå och domän- verket till
            Borlänge! Något liknande gäller om luftfartsverket, som föreslås
            lokaliserat till Norrköping. Här anför departementschefen att
            detta verk har inbördes kontakter med sjöfartsverket och statens
            meteorologiska och hydrologis- ka institut. I varje fall vad gäller
            sjöfartsverket och SMHI torde kontak- terna mest vara av ledningsteknisk
            natur och möjliga att upprätthålla tämligen oberoende av var verken
            är belägna. Däremot talar mycket för en förläggning av luftfartsverket
            till Arlanda: luftfartsinspektionens be- hov av kontakt med den
            kvalificerade luftfarten och dess hjälpmedel på en modern storflygplats,
            behovet av kontakt med kommunikations- och utrikesdepartementen
            samt med de stora flygbolagen vilka samtliga har sina huvudkontor
            i Stockholmsregionen. Exemplen kunde lätt mångfaldigas.
          </p>
          <p xml:id="i-X13jbkYSiunX91fcpjYm9W">
            Riktlinjer
          </p>
          <p xml:id="i-QfRXpBmn7wJySJbY5ctxk">
            Vid lokalisering av statlig verksamhet bör, enligt vår mening,
            för placering utanför huvudstadsregionen i första hand komma i
            fråga:
          </p>
          <p xml:id="i-WBXHmSzKFrx1GXwGQNStcd">
            1 Producerande verksamhet och därtill knuten förvaltning. — Från
            denna
          </p>
          <pb facs="riksdagen-motions-pdf/data/1971/mot_1971__1319/mot_1971__1319-003.pdf"/>
          <fw xml:id="i-FZva5K18HkfJV2Tv7J6Fpu">
            Mot. 1971:1319 12
          </fw>
          <p xml:id="i-EW1VGqwGbR9jauNwPSDtNz">
            synpunkt var t. ex. flyttningen för några år sedan av förenade
            fabriksver- kens huvudkontor till Eskilstuna en riktig åtgärd.
            Då flyttades förvalt- ningen till en ort där verkets produktionsverksamhet
            redan hade en tyngdpunkt. Av liknande skäl anser vi att huvuddelen
            av LKAB:s huvudkontor med fördel kunde flyttas från Stockholm
            till Norrbotten.
          </p>
          <p xml:id="i-GHKvs2orKenWWetePdm4hn">
            2. Nyinrättade verk och myndigheter. — Det bör observeras att
            av de sammanlagt 36 myndigheter som nu föreslås bli helt eller
            delvis omlokali- serade inte mindre än. 12 har nyinrättats i Stockholm
            under 1960-talet. Om redan vid inrättandet kontaktvägar och arbetsrutiner
            anpassas till lokaliseringsorten och personalen i huvudsak rekryteras
            där, bör åtskillig sådan verksamhet kunna etableras utanför huvudstaden
            som inte utan våda kan flyttas därifrån när verksamheten väl funnit
            fast form.
          </p>
          <p xml:id="i-3rVRYPbfHF4Whs7yrfmb3f">
            3. Delegation och decentralisering av funktioner. — Bättre än
            att flytta hela verk, inklusive de funktioner som är mest beroende
            av de nära kontakterna i en huvudstad, är att delegera arbets-
            och beslutsfunktioner till redan existerande eller nyinrättade
            regionala och lokala organ. En grundligare utredning kommer med
            all sannolikhet att visa att betydande möjligheter finns till
            sådan decentralisering utan att den centrala statsför- valtningens
            i egentlig mening centrala funktioner störes.
          </p>
          <p xml:id="i-4Wko1qZSdowRsmhmDcJ2mM">
            Förslag
          </p>
          <p xml:id="i-H9dnDodvwtiL6JVFr1t4uy">
            Som torde ha framgått av ovanstående finner vi — även om vi i
            princip delar uppfattningen att den statliga verksamheten i möjligaste
            mån bör decentraliseras — de i proposition 1971:29 föreliggande
            förslagen behäf- tade med så allvarliga brister, att propositionen
            inte bör bifallas. Vi finner det nödvändigt med en fortsatt och
            fördjupad utredning, som bör utföras av en parlamentariskt sammansatt
            kommitté med representation även för de statsanställdas organisationer.
            Kommittén bör ges direktiv att arbeta efter de riktlinjer som
            ovan angivits. Med hänvisning till vad sålunda anförts hemställer
            vi att riksdagen måtte besluta att, med avslag på proposition
            1971 :29, i skrivelse till Kungl. Maj:t anhålla om fortsatt och
            fördjupad utredning — utförd av en parlamentarisk kommitté med
            represen- tation för de statsanställdas organisationer — rörande
            decentrali- sering av den statliga verksamheten enligt de riktlinjer
            som angivits i motionen.
          </p>
          <p xml:id="i-PrtbWwUR96CtGo592wLaFP" type="date">
            Stockholm den 13 april 1971 NILS CARLSHAMRE (m) BO TURESSON (m)
          </p>
          <p xml:id="i-HeGQ6FCwokprz1bngCnyNw">
            Göteborgs Offsettryckeri AB, Sthim 71.162 S
          </p>
        </div>
      </div>
    </body>
  </text>
</TEI>
