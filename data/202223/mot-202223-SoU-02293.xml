<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-02293">
  <teiHeader>
    <fileDesc>
      <titleStmt>
        <title>med anledning av skr. 2022/23:12 Riksrevisionens rapport om statens tillsyn över apotek och partihandel med läkemedel</title>
        <author corresp="i-XYorBBswJHmzvkzAvCFPDM">av Ulrika Westerlund (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2293 av Ulrika Westerlund (MP)</title>
          <idno type="rdwebb">HA022293</idno>
          <rs type="number">2293</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA022293/text</ref>
          <ref type="dokument_url_html">https://data.riksdagen.se/dokument/HA022293</ref>
          <ref type="dokumentstatus_url_xml">https://data.riksdagen.se/dokumentstatus/HA022293</ref>
          <ref type="pdf">https://data.riksdagen.se/fil/2F471BFD-03D5-4326-BE05-BEAE51361F26</ref>
          <ref type="docx">https://data.riksdagen.se/fil/E78A6A7B-1BB1-420A-A33E-5DBE6A1B8D73</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VLZzZ523mfcg4QALkxRxBT" type="basedOn"/>
        <correspContext corresp="i-VLZzZ523mfcg4QALkxRxBT">
          <ref>Skrivelse 2022/23:12</ref>
        </correspContext>
        <correspAction xml:id="i-ERztt5roeEhvF1MwzaXBUd" type="signed"/>
        <correspContext corresp="i-ERztt5roeEhvF1MwzaXBUd">
          <note type="signatory" corresp="i-XYorBBswJHmzvkzAvCFPDM"/>
        </correspContext>
        <correspAction xml:id="i-ETx8gubXY45WPggMtQFUn8" type="submitted">
          <date when="2022-11-30"/>
          <time when="17:20:39"/>
        </correspAction>
        <correspAction xml:id="i-9VZnAzrQif8Y52p2xhN3zD" type="reviewed">
          <date when="2022-12-06"/>
          <time when="18:15:37"/>
        </correspAction>
        <correspAction xml:id="i-4e4mjQiwRo8JZEa35PrxzR" type="dismissed">
          <date when="2022-12-07"/>
        </correspAction>
        <correspAction xml:id="i-AbrRPEmLbQUkaq7EYN5Xne" type="referred">
          <date when="2022-12-08"/>
        </correspAction>
        <correspAction xml:id="i-FrraPKPDtUGFG9kGuxpzb5" type="assigned">
          <date when="2023-02-22"/>
          <time when="16:25:23"/>
        </correspAction>
        <correspContext corresp="i-FrraPKPDtUGFG9kGuxpzb5">
          <ref type="assignedTo">Socialutskottet</ref>
        </correspContext>
        <correspAction xml:id="i-C12AVZ1MhBbyYLrNuFjkyA" type="behandlas_i"/>
        <correspContext corresp="i-C12AVZ1MhBbyYLrNuFjkyA">
          <ref type="uppgift">2022/23:SoU6</ref>
          <ref type="ref_dok_id">HA01SoU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU6</ref>
          <ref type="ref_dok_titel">Riksrevisionens rapport om statens tillsyn över apotek och partihandel med läkemedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:2293 av Ulrika Westerlund (MP)
          med anledning av skr. 2022/23:12 Riksrevisionens rapport om statens
          tillsyn över apotek och partihandel med läkemedel
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Vc1RQpXq1FktQeUrCKvo9Q">
            Förslag till riksdagsbeslut
          </head>
          <list style="ol">
            <item xml:id="i-TQWK73puMXznbKXQgiPnr3">
              Riksdagen ställer sig bakom det som anförs i motionen om att
              regeringen bör återkomma med lagförslag som hindrar apotek från
              att ta ut överpriser på läkemedel som inte ingår i läkemedelsförmånerna,
              och detta tillkännager riksdagen för regeringen.
            </item>
            <item xml:id="i-QCeqyX8vq2FeWRVutHH42w">
              Riksdagen ställer sig bakom det som anförs i motionen om att
              regeringen bör säkerställa att Läkemedelsverket och Tandvårds-
              och läkemedelsförmånsverket får utökade möjligheter att utfärda
              sanktionsavgifter, och detta tillkännager riksdagen för regeringen.
            </item>
            <item xml:id="i-JzS83dbHVPMRDDkD6KcF6v">
              Riksdagen ställer sig bakom det som anförs i motionen om felanmälningar
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-8knMr4cVCmVYSk5XjkjAfL" type="h1">
            Motivering
          </head>
          <p xml:id="i-7x8FDPNJ5MdYLaTcRRBmbQ">
            Riksrevisionen har gjort en rapport om statens tillsyn över apotek
            och partihandel med läkemedel. Det är bra och välkommet med en
            översyn av frågan.
          </p>
          <p xml:id="i-HXUy2PwQYc93U2oGnaJT9N">
            Miljöpartiet var starkt kritiska till omregleringen av Apoteket
            AB och de risker det skulle föra med sig. Miljöpartiet ser t.ex.
            med oro på hur tillgången till läkemedel i delar av landet försämrats
            sedan apoteksmarknaden privatiserades. Läkemedel är inte vilken
            vara som helst och vi anser att det finns skäl att utreda om apoteken
            behöver återförstat­ligas eller om reglerna behöver skärpas för
            att säkerställa att rätt läkemedel finns på apoteket åt dem som
            behöver det. Läkemedelsverkets ansvar för läkemedelsförsörjning
            och läkemedelsdistribution i hela landet behöver stärkas.
          </p>
          <p xml:id="i-DPwowuhi6NgxvEfE91aEiH">
            En del av den problematik som finns i dag tas upp i Riksrevisionens
            rapport.
          </p>
          <p xml:id="i-TTPXUnWXfniocy6VFhgwta">
            Vi anser att drivkrafterna som skapats av omregleringen i hög
            grad kan ifrågasättas och på vilket sätt de ska försäkras vara
            av godo för befolkningen, den gemensamma tillgången till läkemedel
            och tilltron till apoteken.
          </p>
          <p xml:id="i-KLqCHksLXAZELiigERu2X9">
            Därför är det heller inte förvånande med en del aspekter som
            lyfts i granskningen.
          </p>
          <p xml:id="i-CfAmsqhtro5ftRmwsgCnKe">
            I texten lyfts (s. 8): ”Riksrevisionens bedömning är att den
            omreglerade apoteks­marknaden ställer större krav på en effektiv
            tillsyn. Enligt Riksrevisionens granskning är ett exempel på missbruk
            att apotek tar ut orimligt höga priser på förskriven special­kost
            till barn, och låter läkemedelsförmånerna och regionerna betala.
            Ett annat exempel är när apotek utnyttjar att regionerna i vissa
            fall är skyldiga att bekosta läkemedel som inte ingår i läkemedelsförmånerna.
            Eftersom det råder fri prissättning på läkemedel som inte ingår
            i läkemedelsförmånerna kan apoteken sätta överpriser på till exempel
            de läke­medel mot hepatit B som inte ingår i förmånen.” Utifrån
            resonemanget rekommenderar Riksrevisionen att det införs bestämmelser
            som hindrar apotek från att ta ut överpriser på specialkost till
            barn och på läkemedel som inte ingår i läkemedelsförmånerna men
            subventioneras av staten eller regionerna.
          </p>
          <p xml:id="i-Jf17QuZiQzfTfVWMpEWy8a">
            Det är minst sagt sorgligt att vi skapat ett system där detta
            sker och att mycket resurser behöver gå till att kontrollera hur
            apoteken fungerar och stävja avarter.
          </p>
          <p xml:id="i-XFZnHyhC9mXx7PDnrRQQvw">
            Däremot är det givetvis bra att Riksrevisionen identifierat några
            av dessa problem och att regeringen i huvudsak instämmer i behovet
            av att ta förslagen vidare. Vi tycker dock att ambitionen behöver
            vara ännu större utifrån det som Riksrevisionen lyfter.
          </p>
          <head xml:id="i-2YCbL7z4KQRafH76a7ET9M" type="h2">
            Om bestämmelser som hindrar apotek från att ta ut överpriser
          </head>
          <p xml:id="i-BW2RY8ZBT5Kv62nKUPeLaQ">
            Regeringen hänvisar till att Nya apoteksmarknadsutredningen i
            delbetänkandet ”Enhetliga priser på receptbelagda läkemedel” (SOU
            2017:76) lämnat förslag som innebär att apotekens handelsmarginal
            och försäljningspris regleras för receptbelagda läkemedel utanför
            förmånerna oavsett om det är det offentliga eller den enskilde
            som står för kostnaden.
          </p>
          <p xml:id="i-NZo5rNi17XTk8Yb8uJHShF">
            Regeringen skriver också att den anser att det är viktigt att
            offentliga medel inte be­lastas med att apotek väljer att ta ut
            överpriser för läkemedel som subventioneras av stat eller region.
            Och vidare att regeringen i likhet med Riksrevisionen anser att
            det finns skäl att överväga om det bör införas bestämmelser som
            hindrar apotek från att ta ut över­priser på läkemedel som inte
            ingår i läkemedelsförmånerna men som subventioneras av staten
            eller regionerna. Det är bra. Men de hänvisar också till att remissinstansers
            svar på utredningens förslag kräver ytterligare analys.
          </p>
          <p xml:id="i-8k2Qqm8voi4iZxvGh7uzq5">
            Vi skulle vilja se en mer uttalad ambition – att regeringen tydliggör
            att man avser återkomma med ett förslag som reglerar möjligheten
            till övervinster på det allmännas eller de enskildas bekostnad.
          </p>
          <p xml:id="i-A5AGG1CrJweFZKDFHnasoZ">
            Att regeringen i juni 2022 tillsatte en översyn av subventionering
            av speciallivs­medel till barn (S 2022:09) är bra. Uppdraget ska
            redovisas senast den 31 augusti 2023. Men frågan är som sagt bredare
            än speciallivsmedel till barn. Varken barns föräldrar eller andra
            vuxna ska behöva betala överpriser för andra läkemedel heller.
          </p>
          <head xml:id="i-M8gqn2717cPrTsJHVRVuiE" type="h2">
            Utökade sanktionsavgifter
          </head>
          <p xml:id="i-KAet66xyCBsxs3Jzg5ZHXX">
            Riksrevisionen pekar i rapporten på att det finns en begränsad
            möjlighet för TLV att ta ut sanktionsavgifter och att det hämmar
            myndighetens tillsyn. De anser därför att Läkemedelsverket behöver
            få utvidgade möjligheter att ta ut sanktionsavgifter. Konten­tan
            är att det behövs bättre möjligheter att ta ut avgifter i apotekstillsynen.
            Regeringen skriver att man instämmer i detta i huvudsak. Men regeringen
            skriver också att ett even­tuellt införande av nya bestämmelser
            om sanktionsavgifter ”emellertid måste utredas”. Även på denna
            punkt skulle vi vilja se större tydlighet att regeringen avser
            att gå vidare med frågan, då det är en viktig förutsättning för
            verksam tillsyn.
          </p>
          <head xml:id="i-RDymMscEMzwJKPSFjYHPKS" type="h2">
            Vikten av att felanmälningar görs och följs upp
          </head>
          <p xml:id="i-66AtYsigLwsxBafvB9DdjJ">
            I ett avsnitt i Riksrevisionens rapport lyfts den stora skillnaden
            i felanmälningar mellan olika apotek. Det gäller såväl stora skillnader
            i antalet anmälda avvikande händelser i egenkontrollen, men också
            lex Maria-anmälningar. Detta har inte följts upp på ett konsekvent
            sätt och varken Läkemedelsverket eller Ivo kan förklara varför
            dessa stora skillnader finns mellan apoteken. Det här ser vi som
            ett allvarligt område som behöver ha hög prioritet framöver. Det
            gäller både innehåll i felanmälningar, lex Maria och indikationer
            på underrapporteringar. Regeringen behöver på lämpligt sätt säkerställa
            att det sker. Riksrevisionen skriver också att ingen av tillsynsmyndigheterna
            kan garantera att det inte fortfarande finns oseriösa apoteksaktörer
            på marknaden (s. 77), vilket vi anser gör frågan än mer komplex
            och visar på behovet av uppföljning.
          </p>
          <head xml:id="i-Eryh6jzmDmGDx136Ub5mR3" type="h2">
            Högre ställda krav vid tillverkning av läkemedel
          </head>
          <p xml:id="i-9F6GHmyVyEC4paMYMLBUg9">
            En högst angelägen fråga som berör området läkemedel och som
            vi vill passa på att lyfta är att vi framöver får ett sätt att
            garantera att läkemedel tas fram med höga krav för både människa
            och miljö. Tillverkningsprocessen i olika delar av världen skapar
            stora problem, exempelvis när antibiotika och hormonstörande ämnen
            släpps ut orenat från fabriker och att läkemedel saknar miljömärkning
            är ett allvarligt problem för människors hälsa och miljö. EU:s
            läkemedelslagstiftning medger i nuläget inga möjligheter att ställa
            miljökrav relaterade till tillverkningen av läkemedel. Om EU som
            en så stor användare ställer krav skulle det få kraftig följdverkning
            i hela världen. Miljöpartiet anser att reger­ingen bör driva på
            frågan.
          </p>
          <p xml:id="i-G28Rf4LgmykBUhd8TDKpaX">
            Men även det vi gör i Sverige bör förändras i denna riktning
            och vi behöver ändra regelverket så att både originalläkemedel
            och generika miljösäkras. I dag finns det regler som gör att apoteken
            regelmässigt byter ut läkemedel mot ett billigare med samma substans.
            Inga miljökrav ställs. Systemet driver utvecklingen åt helt fel
            håll och förvärrar kontinuerligt situationen i andra delar av
            världen. Det premierar billigast, ger ingen drivkraft att ställa
            krav på rening och sätter käppar i hjulen för de företag som vill
            och försöker ta ansvar.
          </p>
          <p xml:id="i-DTGziWYCsGMDuMDanWdchV">
            Miljöpartiet drev fram en satsning i statsbudgeten för 2021 för
            att ta fram en försöks­verksamhet med en miljöpremie inom läkemedelsförmånssystemet.
            Det är ett viktigt steg i rätt riktning. E-hälsomyndigheten, LV
            och Läkemedelsverket har haft i uppdrag att utveckla och förbereda
            för en försöksverksamhet och uppdragen har nyligen presen­terats.
            Försöksverksamheten är tänkt att bedrivas 2024–2027.
          </p>
          <p xml:id="i-QNkWQmysEuzCSLr5aDxQ2E">
            Ambitionen behöver dock som nämnts vara att miljösäkra alla läkemedel
            och hela generikasystemet och regeringen bör titta på denna fråga
            parallellt. Såväl frågan om konstruktion av systemet som uppföljning
            kommer att bli viktig.
          </p>
          <p xml:id="i-W1XjR2NuT41FusrZFbZQuS">
            Läkemedelsverket har också haft ett uppdrag och anger att det
            är både genomförbart och lämpligt att väga in miljörisker som
            ett av flera kriterier när Läkemedelsverket be­dömer om ett receptfritt
            läkemedel ska få säljas på apotek. Frågan bereds inom Reger­ingskansliet
            och vi hoppas att regeringen återkommer snarast med förslag i
            frågan. Även för detta sammanhang blir krav, konstruktion, transparens
            och uppföljning viktigt.
          </p>
        </div>
        <div type="motSignatures">
          <list>
            <item xml:id="i-GGTWDy48Qvgr5eJMnbskpo" who="i-XYorBBswJHmzvkzAvCFPDM">
              Ulrika Westerlund (MP)
            </item>
          </list>
        </div>
      </div>
    </body>
  </text>
</TEI>
