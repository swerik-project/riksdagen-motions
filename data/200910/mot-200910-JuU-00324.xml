<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00324">
  <teiHeader>
    <fileDesc>
      <titleStmt>
        <title>Omvänd bevisbörda</title>
        <author corresp="i-GiQwAM9FyCfg9tMbUzoEAg">av Göran Montan (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Omvänd bevisbörda</title>
          <idno type="rdwebb">GX02Ju324</idno>
          <rs type="number">Ju324</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju324/text</ref>
          <ref type="dokument_url_html">http://data.riksdagen.se/dokument/GX02Ju324</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju324</ref>
          <ref type="doc">http://data.riksdagen.se/fil/771D942E-751F-4D74-98FD-337AD5513B67</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GiQwAM9FyCfg9tMbUzoEAg</idno>
            <name>Göran Montan</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-89a1LYBvJK6Vt3Fje1cs6N" type="signed"/>
        <correspContext corresp="i-89a1LYBvJK6Vt3Fje1cs6N">
          <note type="signatory" corresp="i-GiQwAM9FyCfg9tMbUzoEAg"/>
        </correspContext>
        <correspAction xml:id="i-PT5v6jSxvjTVpX53KRHSzd" type="numbering">
          <date when="2009-10-06"/>
        </correspAction>
        <correspAction xml:id="i-GzfgtbMWjkJWALCgDsMdNB" type="submission">
          <date when="2009-10-02"/>
        </correspAction>
        <correspAction xml:id="i-REGBHB7ahwhxRWAkiAviPV" type="transfer">
          <date when="2009-10-02"/>
        </correspAction>
        <correspAction xml:id="i-45Lj9SSyTYfNoLMJwzMscL" type="assigned"/>
        <correspContext corresp="i-45Lj9SSyTYfNoLMJwzMscL">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3TmCEG1Wxct2jCJmTpFi3p" type="motBody">
        <div xml:id="i-LkGxiTvjSNngjgDHGUnMnc" type="motProposal" subtype="förslag">
          <head xml:id="i-A8Sc9uo2q1XiPSUXmtDbKZ">
            Förslag till riksdagsbeslut
          </head>
          <p xml:id="i-VNsTTMqdf9pji9YgZjSJ4Y">
            Riksdagen tillkännager för regeringen som sin mening vad som
            anförs i motionen om att utreda behovet av att införa omvänd bevisbörda
            för personer som förekommer i en brottsutredning avseende innehav,
            kontroll över eller förvärv av materiella och ekonomiska tillgångar.
          </p>
        </div>
        <div xml:id="i-RFdA4kV13ivT6kJWc5RCT8" type="motContent">
          <head xml:id="i-QAsGonpdC8YDE3TPfmHyrK" type="h1">
            Motivering
          </head>
          <p xml:id="i-EF8AdXWmK3txCWCQUa2Ukt">
            Ett av vår tids största samhällsgissel är den grova organiserade
            brottsligheten. Det handlar om trafficking, beskyddarverksamhet,
            narkotika- och vapenhandel, skattebedrägeri och rån.
          </p>
          <p xml:id="i-H9f6MUMp6mpV7J9f57CVzK">
            Den helikopterbaserade kuppen mot G4S i Västberga söder om Stockholm
            aktualiserar återigen frågan om hur samhället ska skydda sig och
            medborgarna mot den grova brottslighetens skadliga effekter. I
            vissa kretsar finns till och med någon form av missriktad beundran
            för dessa brottslingar kanske på grund av filmer som Oceans Eleven,
            Reservoir Dogs och A Fish Called Wanda. Man ser dem som företagsamma
            original vars brottsliga gärning inte uppfattas som kriminell
            eftersom den drabbade är ett stort osynligt företag där ingen
            människa drabbas personligen. Ingenting kan vara mer fel.
          </p>
          <p xml:id="i-UFwn61Vgb9iAme5YYuHXpa">
            Varje organisation eller företag består ytterst av människor.
            När de utsätts för brottslighet drabbas människorna på ett sätt
            som är svårt att förstå för utomstående. Integriteten har kränkts,
            skadegörelse och materiella förluster kan ha förekommit och våld
            eller hot om våld kan orsaka svåra psykologiska men för den drabbade
            och som inte sällan kräver lång och smärtsam rehabilitering.
          </p>
          <p xml:id="i-DATZNpwUdo7vfqdS4hDTo3">
            Samtidigt drabbas inte enbart brottsoffret genom stölden eller
            rånet, även medborgare och boende i Sverige påverkas negativt.
            Människorna, företaget eller organisationen åsamkas ekonomiska
            förluster som i sin tur kan innebära höjda försäkringspremier.
            Dessutom minskas tilltron till samhällets rättsuppehållande funktion
            och förtroendet mellan medborgarna försvagas vilket innebär ett
            hårdare klimat. En sådan utveckling ligger inte i någons intresse.
          </p>
          <p xml:id="i-MSnrqcXPstRAHECRi51qTv">
            Således finns all anledning att se över samhällets metoder för
            att förebygga och förhindra den grova brottsligheten. Alliansregeringen
            har genomfört ett antal goda reformer som dels skärper påföljden
            för grov brottslighet, dels innebär förebyggande åtgärder som
            försvårar förutsättningarna för den grova brottsligheten. Tyvärr
            verkar det inte räcka vi måste förbättra och utöka samhällets
            kamp mot den grova brottsligheten.
          </p>
          <p xml:id="i-VCR4jDwmCaPfG97pCm6xBs">
            Den största drivkraften för den grova och organiserade brottsligheten
            är den ekonomiska. Brottslingarna eftersträvar i regel att maximera
            den ekonomiska vinningen från sin kriminella gärning på kortast
            möjliga tid. Därför föredrar de grovt kriminella aktiviteter riktade
            mot kontantintensiva mål.
          </p>
          <p xml:id="i-KwFaoG5dABaSB4Uri1nQ9a">
            Även om uppklaringsnivån är cirka 50 procent är både brottsrubricering
            och eventuell påföljd alltför milda för att vara avskräckande.
            Bytet återfinns sällan och i de fall det alls återfinns är det
            endast mindre delar av det totala bytet. I praktiken innebär det
            att många grova brottslingar inte räds gripande och eventuell
            påföljd utan ser fängelsestraff mer som en investeringskostnad
            för att kunna spendera bytet i framtiden. Detta förhållande är
            oacceptabelt eftersom det urholkar rättsmoralen och kan innebära
            att brottslingar får behålla egendom som faktiskt tillhör någon
            annan.
          </p>
          <p xml:id="i-Pio45bgazxR9gfP399qjec">
            I många andra länder, bland annat Norge, har man därför omvänd
            bevisbörda för misstänkta i en brottsutredning. Om polisen eller
            åklagaren upptäcker eller på annat sätt påträffar tillgångar såsom
            fordon, fastigheter, kontanter eller banktillgodohavanden och
            liknande är det den misstänkte som skall kunna bevisa att denne
            har förvärvat eller innehar dessa tillgångar lagligt. Om denne
            misslyckas eller undlåter att samarbeta i bevisfrågan kring tillgångarna
            anses de vara förverkade och tillfaller då staten.
          </p>
          <p xml:id="i-MrAnogivxJW3MtLSJaQ8v8">
            En sådan lagstiftning skulle fungera avskräckande för grova brottslingar
            som idag inte sällan kan behålla byten från kriminell verksamhet
            eftersom åklagaren inte kan binda tillgångarna till ett visst
            brott. Därför borde regeringen se över möjligheterna att införa
            omvänd bevisbörda för personer som förekommer i en brottsutredning
            avseende innehav, kontroll över eller förvärv av materiella och
            ekonomiska tillgångar.
          </p>
        </div>
        <div xml:id="i-Wq9bYayvMitSNzmagYqqUM" type="signatureBlock">
          <list xml:id="i-E8defrV98ZG6hmZrSrHfCL">
            <item xml:id="i-VP97GJb7uXXGZAfGfUQAKM" who="i-GiQwAM9FyCfg9tMbUzoEAg" type="signature">
              Göran Montan (m)
            </item>
          </list>
        </div>
      </div>
    </body>
  </text>
</TEI>
