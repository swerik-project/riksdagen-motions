<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-SoU-00052">
  <teiHeader>
    <fileDesc>
      <titleStmt>
        <title>med anledning av skr. 2005/06:205 Folkhälsopolitik för jämlikhet i hälsa och hållbar tillväxt</title>
        <author corresp="i-Dh86x4tP3poRsuGn2pQFUn">av Cristina Husmark Pehrsson m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2005/06:205 Folkhälsopolitik för jämlikhet i hälsa och hållbar tillväxt</title>
          <idno type="rdwebb">GT02So52</idno>
          <rs type="number">So52</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GT02So52/text</ref>
          <ref type="dokument_url_html">http://data.riksdagen.se/dokument/GT02So52</ref>
          <ref type="dokumentstatus_url_xml">http://data.riksdagen.se/dokumentstatus/GT02So52</ref>
          <ref type="doc">http://data.riksdagen.se/fil/8944C4C4-BB92-4B6D-A723-A5DB16142C7C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Dh86x4tP3poRsuGn2pQFUn</idno>
            <name>Cristina Husmark Pehrsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JSSYZnWrKjtbfWDmu1qLSb</idno>
            <name>Magdalena Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-F8qdE2eedz12PwFanq3ahv</idno>
            <name>Maud Ekendahl</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TGAeNgQV9rZoovTn5C8JAd</idno>
            <name>Lena Adelsohn Liljeroth</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RCNVVc6jFAU8YPdr6sW8jH</idno>
            <name>Stefan Hagfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-SWuticUoxgMXtyHcRhG4db"/>
        <correspContext corresp="i-SWuticUoxgMXtyHcRhG4db">
          <ref>Regeringsskrivelse 2005/06:205</ref>
        </correspContext>
        <correspAction xml:id="i-RvYHXTnzpadbzoEX82JuZk" type="signed"/>
        <correspContext corresp="i-RvYHXTnzpadbzoEX82JuZk">
          <note type="signatory" corresp="i-Dh86x4tP3poRsuGn2pQFUn"/>
          <note type="signatory" corresp="i-GuqTA1ryPxMT4VhaTEcYK3"/>
          <note type="signatory" corresp="i-JSSYZnWrKjtbfWDmu1qLSb"/>
          <note type="signatory" corresp="i-F8qdE2eedz12PwFanq3ahv"/>
          <note type="signatory" corresp="i-TGAeNgQV9rZoovTn5C8JAd"/>
          <note type="signatory" corresp="i-RCNVVc6jFAU8YPdr6sW8jH"/>
        </correspContext>
        <correspAction type="expire" xml:id="i-VxPQSSzLeWxcDhFydsSPbd">
          <date when="2006-11-15"/>
        </correspAction>
        <correspAction type="referral" xml:id="i-6oNLhRByJxVCQDWUp5VjiS">
          <date when="2006-06-16"/>
        </correspAction>
        <correspAction type="dismissal" xml:id="i-Kdwy6stBMKpd8adkHKQTGs">
          <date when="2006-06-15"/>
        </correspAction>
        <correspAction type="dismissal" xml:id="i-R8QwAEU7BBfNS8ccSXbqy">
          <date when="2006-06-15"/>
        </correspAction>
        <correspAction type="submission" xml:id="i-4CfudeX3BmcnAZeXuAnA1G">
          <date when="2006-06-14"/>
        </correspAction>
        <correspAction type="assigned" xml:id="i-KtygUKmXQGb2zJqqmhxQnU"/>
        <correspContext corresp="i-KtygUKmXQGb2zJqqmhxQnU">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_So_52/mot_200506_So_52-0001.pdf"/>
      <div type="motHeader" xml:id="i-GuKyGgy4RJ47UCBK79ZVQh">
        <div type="motTitle" xml:id="i-P9QUAnGBFBGDC55CzBoQDo"/>
        <div type="motSubmissionInfo" xml:id="i-WaX5WBaMyPkp5usjWUEow5"/>
      </div>
      <div type="motBody" xml:id="i-3CdkeC2ngdWicX7mm5aKbg">
        <div xml:id="i-4XgqJQpyUEhmoxF3PapHsv">
          <p xml:id="i-UMuwHjSi8kH1FPF3vq768j">
            2005/06 mnr: S0o52 pnr: m248
          </p>
          <p xml:id="i-Wy2GfbAq8GFJPRLwAGk8nc">
            Motion till riksdagen 2005/06:S052
          </p>
          <p xml:id="i-DqNsTQrpAVvhB9Kp1xvzTQ">
            av Cristina Husmark Pehrsson m.fl. (m) med anledning av skr.
            2005/06:205
          </p>
          <p xml:id="i-BwHe8RXdZBGNRnpQKUrf2w">
            Folkhälsopolitik för jämlikhet i hälsa och hållbar tillväxt
          </p>
          <p xml:id="i-4a1UedewqJACXLnHHv6JjE">
            Förslag till riksdagsbeslut
          </p>
          <p xml:id="i-LHws1skSEPkpEQwchLaGTZ">
            1. Riksdagen tillkännager för regeringen som sin mening vad i
            motionen anförs om utanförskapet på den svenska arbetsmarknaden.
            2. Riksdagen tillkännager för regeringen som sin mening vad i
            motionen anförs om delaktighet och inflytande i samhället. 3.
            Riksdagen tillkännager för regeringen som sin mening vad i motionen
            anförs om ekonomisk och social trygghet. 4. Riksdagen tillkännager
            för regeringen som sin mening vad i motionen anförs om bra uppväxtvillkor.
            5. Riksdagen tillkännager för regeringen som sin mening vad i
            motionen anförs om en hälsofrämjande sjukvård. 6. Riksdagen tillkännager
            för regeringen som sin mening vad i motionen anförs om säker sexualitet.
            7. Riksdagen tillkännager för regeringen som sin mening vad i
            motionen anförs om behovet av ett institut för integrativ medicin.
            8. Riksdagen tillkännager för regeringen som sin mening vad i
            motionen anförs om införande av nolltolerans för självmord som
            ett nytt folkhälsomål.
          </p>
          <p xml:id="i-QKi6XCd6XQykb1VkhxA38Q">
            9. Riksdagen tillkännager för regeringen som sin mening vad i
            motionen anförs om lokalt folkhälsoarbete.
          </p>
          <p xml:id="i-GfAH6G8H2sE6fTRzqqR7vB">
            Inledning
          </p>
          <p xml:id="i-X9o5MexcGq4MXz5MNUc7Jo">
            År 2003 beslutade riksdagen att utarbeta en ny folkhälsopolitik.
            Målet var att försöka påverka de samhällsförhållanden och levnadsvanor
            som skapar ohälsa. Huvudmålet för politiken är en god hälsa på
            lika villkor, en princip som bör vägleda folkhälsoarbetet på alla
            samhällsnivåer. I regeringens föreliggande proposition indelas
            folkhälsoarbetet i elva övergripande målområden: delaktighet och
            inflytande, ekonomisk och social trygghet, bra
          </p>
          <pb facs="riksdagen-motions-pdf/data/200506/mot_200506_So_52/mot_200506_So_52-0002.pdf"/>
          <p xml:id="i-UsCsJYB7ZGNd47dEAo3oBp">
            2005/06:S052
          </p>
          <p xml:id="i-NBkFW6QmbHWh1Ca34wFqcv">
            uppväxtvillkor, hälsosamt arbetsliv, bra och säker miljö, hälsofrämjande
            sjukvård, skydd mot smittspridning, säker sexualitet, fysisk aktivitet,
            bra matvanor, samt att motverka bruket av tobak, alkohol, narkotika,
            dopning och spel. Moderaterna instämmer i huvudsak i att dessa
            mål bör vara prioriterade i folkhälsoarbetet, men ifrågasätter
            i flera avseenden de medel som regeringen använder för att uppnå
            målen. På många områden har Sverige lyckats bra, eller till och
            med mycket bra i det förebyggande folkhälsoarbetet. Exempel på
            detta är förebyggandet av dödsolyckor hos barn och arbetet med
            att minska antalet nysmittade i hiv/aids. Dessutom finns en positiv
            trend när det gäller rökning, som indirekt har lett till stora
            folkhälsoförbättringar. På många andra områden finns dock skäl
            till oro. Hälsoskillnaderna har inte minskat på något påtagligt
            sätt, de socioekonomiska och sociala skillnaderna tenderar att
            öka och ungdomars känsla av delaktighet har minskat. Speciellt
            allvarligt är att Sverige i dag befinner sig i Europatoppen när
            det gäller ungdomsarbetslöshet. Förklaringen till detta kan i
            stor utsträckning spåras till en politik som gör att det inte
            lönar sig att gå från bidragsberoende till arbete. Utanförskapet
            på arbetsmarknaden leder indirekt till ökande övervikt, minskad
            fysisk aktivitet, ökad alkoholkonsumtion och sämre psykisk hälsa.
            Kärnuppgiften i folkhälsopolitiken borde därför vara att minska
            bidragsberoendet och öka egenmakten. Tyvärr saknas detta perspektiv
            nästan helt i regeringens folkhälsoproposition.
          </p>
          <p xml:id="i-EPPm4dB5D4F4VMjiGD1Axt">
            Delaktighet och inflytande i samhället
          </p>
          <p xml:id="i-7P1YNkyfJFR6gCSmD8AivM">
            Utanförskapet på arbetsmarknaden är det enskilt största hotet
            mot regeringens mål om att alla människor skall känna delaktighet
            och ha inflytande. I dag har 830 000 människor sjukersättning
            eller sjukpenning. Vid en första anblick antyder denna siffra
            att ett folkhälsopolitiskt katastrofläge råder i vårt land. Men
            sammanvägt med andra faktorer blir bilden mer nyanserad. Sverige
            har den längsta medellivslängden i världen efter Japan, den kanske
            bästa arbetsmiljön och den lägsta spädbarnsdödligheten. Totalt
            uppgår utanförskapet på den svenska arbetsmarknaden till 1,5 miljoner
            människor som inte arbetar eller som arbetar mindre än de skulle
            önska. Den omfattande sjukfrånvaron måste därför analyseras i
            samband med drivkrafterna för att arbeta och drivkrafterna för
            att starta nya företag och att anställa nya medarbetare. Moderaterna
            har föreslagit en rad åtgärder som syftar till att minska utanförskapet
            i samhället. Bland annat vill vi sänka skatten på arbetsinkomster
            med 19000 kronor i månaden för låg- och medelinkomsttagare. Detta
            förslag råder det enighet om i den borgerliga alliansen. Vi vill
            peka på att det finns stora geografiska och regionala hälsoklyftor
            i Sverige. Det är viktigt att uppmärksamma och analysera de regionala
            folkhälsoklyftorna. Det praktiska folkhälsoarbetet kommer till
            stor del att
          </p>
          <pb facs="riksdagen-motions-pdf/data/200506/mot_200506_So_52/mot_200506_So_52-0003.pdf"/>
          <p xml:id="i-MUtsN6L7tBkHn3W2CfreP9">
            bedrivas i lokala och regionala sammanhang. Insatser för att
            minska de regionala hälsoklyftorna kan därmed bli betydelsefulla
            för att stärka folkhälsan. Det är viktigt att folkhälsopolitiken
            ges ett konkret uppdrag att arbeta med att tillsluta dessa hälsoklyftor.
          </p>
          <p xml:id="i-79oKLpTn7p1TjQcMYEnb6E">
            Ekonomisk och social trygghet
          </p>
          <p xml:id="i-Qyjs2yHrGANmn1J5xn2oTF">
            Regeringen skriver i sin proposition att ”... sjukförsäkringen
            skall fungera som en bro tillbaka till arbetslivet”. I dag är
            det tyvärr inte så. Alltför många människor fastnar i ett permanent
            utanförskap, utan möjlighet att påverka sin situation med eget
            arbete. Moderaterna och Allians för Sverige har enats om ett omfattande
            program för att stärka den arbetslivsinriktade rehabiliteringen
            och se till att hinder för återinträde på arbetsmarknaden tas
            bort. Ett sådant hinder är medfinansieringen av sjukpenningen.
            Regeringen skriver också att boendet är viktigt för människors
            hälsa, välbefinnande och identitet. Detta måste förstås även gälla
            boendet för äldre och multisjuka, det som i dag kallas särskilt
            boende. Vi ställer oss därför frågande till att regeringen de
            senaste sex åren bedrivit en politik som lett till att 15 400
            särskilda boenden lagts ned. Möjligheten att bo och att bo bra
            kan inte frikopplas från människors allmänna ekonomiska situation.
            För många av dem som i dag befinner sig i utanförskap på den svenska
            arbetsmarknaden finns ingen möjlighet att hantera trångboddhet
            och att flytta till en större lägenhet vid behov. Regeringen nämner
            investeringsstöd som en möjlig åtgärd, men berör inte det faktum
            att många hushåll, med eller utan investeringsstöd, lägger en
            alltför stor andel av sin disponibla inkomst på boendet. På lång
            sikt är den bästa lösningen en politik som ökar det ekonomiska
            välståndet och som gör att låginkomsttagare får pengar över till
            mat och hyra när skatten är betald. Även här vill vi betona vikten
            av att beskattningen av låg- och medelinkomsttagare mildras och
            att det måste gå att leva på sin lön när skatten är betald.
          </p>
          <p xml:id="i-3W89RX2ed9XGwcs926Dmtj">
            Bra uppväxtvillkor
          </p>
          <p xml:id="i-TvaYEexUWtu4PTkez5tGAh">
            Vi ser flera oroväckande tecken när det gäller barns och ungdomars
            uppväxtvillkor. Många barn växer upp i familjer där den ena eller
            båda föräldrarna saknar arbete. I kombination med att en större
            andel av dem som står utanför arbetsmarknaden i Sverige är ungdomar,
            om man jämför med resten av EU, är detta en grogrund för ökande
            sociala problem. Den enskilt viktigaste åtgärden för att förbättra
            ungdomars uppväxtvillkor är en politik som stimulerar arbete och
            som leder till att tidigare exkluderade grupper kommer in i samhällsgemenskapen.
          </p>
          <p xml:id="i-y5b3PCyA7jqY72fA3oi8j">
            2005/06:S052
          </p>
          <pb facs="riksdagen-motions-pdf/data/200506/mot_200506_So_52/mot_200506_So_52-0004.pdf"/>
          <p xml:id="i-PaGwDgFguxdhnw98bJpdE8">
            2005/06:S052
          </p>
          <p xml:id="i-PFLWkAxpGvD5gGvJtYrJNL">
            I andra hand krävs en skolpolitik som gör att inga barn lämnas
            efter. Tydliga krav på kunskaper och nej till Vänsterpartiets
            krav på en betygsfri skola är några förslag som den borgerliga
            alliansen har enats om. När det gäller skolpolitiken befinner
            sig dock regeringen och skolminister Ibrahim Baylan i praktiken
            i opposition. Det faktum att Miljöpartiet i alltfler frågor ställer
            sig bakom den borgerliga alliansen gör att det finns gott hopp
            inför framtiden. Det ökande alkohol- och drogmissbruket bland
            barn och ungdomar är ett stort problem. EU-statistik visar att
            missbruket har mångdubblats. Andelen ungdomar som regelbundet
            ”råsuper” är exempelvis allra högst i Sverige, Irland och Storbritannien.
            Till stor del kan detta förklaras av låsningar i alkoholpolitiken
            och konflikter mellan Socialdemokraterna, Miljöpartiet och Vänstern.
            Alltsedan Socialdemokraterna 1996 förhandlade bort det svenska
            alkoholundantaget i EU har svartspriten och den illegala alkoholinförseln
            stadigt ökat. Det behövs därför en nystart på det alkoholförebyggande
            arbetet i skolor och i andra sammanhang där ungdomar möts. Allians
            för Sverige har enats om att ta krafttag mot barns och ungdomars
            alkoholkonsumtion och att satsa mer resurser på föräldrastöd.
            Vi anser också att uppgifterna om en försämrad psykisk hälsa bland
            barn och ungdomar måste tas på allvar. Regeringen bör därför omgående
            tillsätta en utredning för att analysera och förebygga psykisk
            ohälsa bland barn och ungdomar. Vi vill även framhålla att skolhälsovården
            och psykiatrin bör ges mer resurser för att möta den ökade psykiska
            ohälsan bland i synnerhet unga kvinnor. Familjepolitiken bör sätta
            barnens behov och trygghet i främsta rummet och ge föräldrarna
            tid att förmedla normer och ge omsorg till sina barn. En sådan
            politik ger tryggare barn och leder i längden till bättre psykisk
            hälsa.
          </p>
          <p xml:id="i-KHCjqFy7G3qVHTgMFCpTGq">
            Hälsofrämjande sjukvård
          </p>
          <p xml:id="i-7VZpv6KEGGo8XXHyaMAfBf">
            Även om de flesta av oss har glädjen att leva friska och med
            hälsan i behåll infinner sig för oss alla tider i livet då vi
            är i behov av en väl fungerande sjukvård. För vissa av oss gäller
            detta mer eller oftare än för andra. Alla är vi emellertid beroende
            av att vården finns där, liksom att den kännetecknas av både trygghet
            och kvalitet. Hälso- och sjukvården utgör med detta en del av
            den svenska välfärdens kärna. Svensk sjukvård är i många stycken
            imponerande. Där finns en kunnig och engagerad personal, liksom
            hög standard när det gäller medicin och teknik. Där utförs dagligen
            stordåd för människors liv och hälsa. Ändå finns mycket kvar att
            göra. I dag upplever vi hur hälso- och sjukvården många gånger
            misslyckas i sitt trygghetsuppdrag. Trots goda förutsättningar
            tvingas människor vänta länge på operation eller behandling. Det
            är svårt att komma i kontakt med vården för något så enkelt som
            att boka en tid eller konsultera en läkare. Personalen inom vården
            upplever därtill ofta
          </p>
          <pb facs="riksdagen-motions-pdf/data/200506/mot_200506_So_52/mot_200506_So_52-0005.pdf"/>
          <p xml:id="i-TNH6YEwwDxAgUk1f7Fss5Q">
            att de har små eller obefintliga möjligheter att påverka sin
            arbetssituation till det bättre. De upplevda bristerna inom vården
            har fött en ny tids otrygghet i Sverige, en otrygghet som tar
            sig många olika uttryck. En del känner sig vilsna och vet inte
            vart de skall vända sig när de behöver vård. Hos andra växer otryggheten
            till rädsla för att inte få hjälp vid sjukdom eller då de tvingas
            vänta i månader eller år på en viktig operation. Politiken lever
            med detta inte upp till sitt ansvar. Ofta hävdas att bristerna
            i vården enbart kan åtgärdas med mer skatteresurser. Det stämmer
            inte. Visst kan resurstillskott förbättra situationen. Av bland
            annat detta skäl skjuter Moderaterna till drygt 10 miljarder mer
            än regeringen till vård och omsorg de kommande tre åren. Men mycket
            kan också åstadkommas genom bättre förutsättningar för vårdpersonal
            att få utveckla verksamheten, för patienter att hävda sina rättigheter
            och med en sjukvårdspolitik som bättre förmår att nyttja de resurser
            som vården har till sitt förfogande. Moderaterna är ett parti
            som slår vakt om en väl fungerande hälso- och sjukvård. Vi gör
            det utifrån övertygelsen att människor alltid skall kunna lita
            på att få vård då de behöver den. Ingen i vårt land skall behöva
            leva i otrygghet eller ovisshet om möjligheten att få hjälp vid
            sjukdom eller då hälsan sviker. Vi söker stöd för en sjukvårdspolitik
            som stärker patientens rättigheter i vården, som möjliggör ökad
            valfrihet och en större mångfald för att bättre tillgodose varje
            människas behov. Vårt mål är en politik som ger människor rätt
            till en tillgänglig vård som ges i tid och rätt att välja den
            vård som passar dem bäst. Plånboken eller kontakter får aldrig
            avgöra möjligheten till vård, utan den enskildes behov skall sättas
            i främsta rummet.
          </p>
          <p xml:id="i-7gcHwbbdwUwqB8tTaZBCJc">
            Det primära ansvaret för varje människas välbefinnande måste
            samtidigt utgå från henne själv. Den enskildes delaktighet och
            egna ansvarstagande måste därför betraktas som viktiga resurser,
            tas till vara och uppmuntras. Det är bara med verkligt utrymme
            att forma det egna livet vi som människor har möjlighet att lägga
            grunden för både välmående och hälsa. Omvänt kan mycket av dagens
            ohälsa spåras till människors brist på eget beslutsutrymme. Vi
            anser att kontinuitet och trygghet med familjeläkare, vårdgaranti
            och ett mer samlat ansvar för sjukvård och sjukförsäkring är viktiga
            verktyg för en bättre folkhälsa. Det är vidare väsentligt att
            ekonomiska incitament skapas för att uppmuntra folkhälsoarbetet.
            Vi anser också att sjukvårdens uppdrag i folkhälsoarbetet skall
            vara att erbjuda kunskap, såväl till individer som till kommuner
            och andra samarbetsparter. Alla vårdgivare skall erbjuda upplysning
            och behandling som kan förebygga sjukdom, framför allt genom att
            motivera till livsstilsförbättringar. I detta sammanhang anser
            vi att stödet till människors intresse för egenvård, hälsa och
            välbefinnande är viktigt. Åtgärder för att förbättra och göra
            hälsoinformationen i samhället mer tillgänglig är därför angelägna.
          </p>
          <p xml:id="i-JGfVx2P8mWcz2kSgo7yxue">
            2005/06:S052
          </p>
          <pb facs="riksdagen-motions-pdf/data/200506/mot_200506_So_52/mot_200506_So_52-0006.pdf"/>
          <p xml:id="i-EJM2VtaYt3ZDH3e4abEcgi">
            2005/06:S052
          </p>
          <p xml:id="i-HbgVG1RpLPkKaYV4jEfhvM">
            Säker sexualitet
          </p>
          <p xml:id="i-AAvUqd34U6jvFxb7ueHCah">
            Mellan 1995 och 2005 ökade antalet tonårsaborter per 1 000 kvinnor
            i Sverige från 17 till 24,3 (Socialstyrelsen). Sverige har sedan
            länge det största antalet aborter per invånare bland samtliga
            västeuropeiska länder och det största antalet tonårsaborter. Detta
            ter sig något märkligt med tanke på att vi har en välutbildad
            befolkning och god tillgång till sexualundervisning i skolorna.
            Sett i perspektivet av att antalet klamydiainfektioner bland ungdomar
            också ökar kraftigt och att Sverige även i detta avseende ligger
            i topp, måste vi konstatera att det finns allvarliga brister när
            det gäller det förebyggande arbetet. Kraftfulla åtgärder måste
            vidtas för att vända utvecklingen, särskilt med tanke på att det
            finns ett fördröjt samband mellan frekvensen av klamydiainfektioner
            och sexuell smittspridning av hiv.
          </p>
          <p xml:id="i-DFgUwW2QwodQJ5EFUrS3Sk">
            Behovet av ett institut för integrativ medicin
          </p>
          <p xml:id="i-MXEjfxSXd447kF4RhYdbrK">
            Det finns ett stort intresse hos människor i Sverige, såväl som
            i andra länder, att behålla en god hälsa och att förebygga ohälsa.
            Det börjar dock bli tydligt för människor att vi måste ta ett
            eget ansvar för vår hälsa. Detta har lett till att alltfler använder
            sig av alternativa metoder. Egenvården och ansvaret för den egna
            hälsan ökar. Även maten och livsstilen har stor betydelse för
            hälsa eller ohälsa. Det krävs mer av helhetssyn inom hälso- och
            sjukvården. De enskilda medborgarna har i dag önskemål och behov
            av att kunna välja vårdgivare, på samma villkor, inom hälso- och
            sjukvård. Hälsoklyftorna har ökat. Vi vet genom konsumentundersökningar
            inom olika landsting att onsumenterna använder sig alltmer av
            komplementär och alternativ medicin och att behovet av att kunna
            välja behandlingsmetod på lika villkor ökar raftigt. Eftersom
            det är möjligt att etablera sig som utövare utan att kunna redovisa
            yrkeskunskaper eller resultat, är det svårt för konsumenterna
            att unna välja rätt. Jämfört med den etablerade medicinen har
            utvärderingsinsatserna beträffande de alternativa behandlingsformerna
            varit blygsamma. WHO:s TM/CAM-strategi 2002-2005 har fungerat
            som en katalysator i många länder på detta område, vilket gör
            att flera länder tillsatt råd för TM/CAM-frågor, startat forskningscenter,
            tagit fram nationell policy på området och börjat skapa ett registreringsförfarande
            för TM/CAM-yrkesutövare. I Norge och Danmark finns det nationella
            centrum för forskning inom detta område. Det behövs ett nationellt
            centrum för komplementär och alternativ medicin i Sverige med
            inriktning på integrativ medicin. Det skulle innefatta forskning
            och utbildning som ges på universitetsnivå. Det finns en rad hinder
            örknippade med forskning och utveckling rörande alternativmedicinen.
            För att öka antalet forskare och forskarkompetens krävs att särskilda
            resurser avsätts för att bygga upp ett kompetenscentrum och för
            att möjliggöra egna orskningsprojekt och forskningsorienterande
            utbildning för yrkesutövarna.
          </p>
          <pb facs="riksdagen-motions-pdf/data/200506/mot_200506_So_52/mot_200506_So_52-0007.pdf"/>
          <p xml:id="i-4yFiuUBzkMF5jcHFsjj9U9">
            Ett nytt folkhälsomål: Nolltolerans för självmord
          </p>
          <p xml:id="i-9a6oPKSx4459GY3rs8RCLV">
            Ett av de allvarligaste symptomen på psykisk ohälsa i samhället
            är förekomsten av självmord eller suicid. Antalet suicid har de
            senaste åren minskat drastiskt, förmodligen till följd av nya
            och mer effektiva mediciner mot depression. Sverige har dock alltjämt
            en relativt hög suicidfrekvens jämfört med andra länder. Särskilt
            när man betraktar antalet självmord bland barn och ungdomar är
            statistiken beklämmande. Tyvärr är den svenska sjukvården, och
            speciellt den svenska psykiatrin, ofta fokuserad på att utföra
            speciella funktioner, vilket riskerar att leda till en alltför
            fragmentarisk vårdprocess. I vissa landsting, exempelvis Halland,
            har man dock strävat efter att frångå det funktionsorienterade
            synsättet till förmån för ett perspektiv som i högre grad sätter
            patienten i centrum. Vi menar att sjukvårdens och samhällets organisation
            i stor utsträckning påverkar situationen för personer med svåra
            depressioner och att folkhälsopolitiken borde ta fasta på detta.
            Moderaterna föreslår därför att nolltolerans mot självmord blir
            ett nytt folkhälsomål. Denna ambitiösa målsättning bygger egentligen
            på två fundament. För det första att praktiskt taget alla suicid
            går att förhindra genom ett mer patientorienterat synsätt. För
            det andra att en nollvision på detta område är ett konkret och
            utvärderingsbart mål.
          </p>
          <p xml:id="i-W6TXExB8cw826GmYjRPUa6">
            Regionalt folkhälsoarbete
          </p>
          <p xml:id="i-YGdYvndPhk1RTimGTWEaHc">
            Mycket av arbetet för att främja hälsoläget bedrivs i dag med
            ett uppifrånperspektiv. Vi tror att lokala aktörer på ett bättre
            sätt skulle kunna bidra med insatser för att stärka folkhälsoarbetet.
            Inspiration kan bland annat hämtas från Kanada, där man inrättat
            en nationell strategi för frivilligsektorn. Moderaterna vill därför
            införa ett nytt anslag för lokalt folkhälsoarbete. Syftet skall
            vara att främja det lokala arbete som i dag hamnar i skuggan av
            stora massmediala kampanjer och påkostade annonser. Staten kan
            visserligen stödja hälsoarbetet, men aldrig ersätta individens
            ansvar för att främja sin egen hälsa. Ett folk kan aldrig vara
            hälsosamt. Folkhälsa är därför vare sig mer eller mindre än summan
            av individernas hälsa.
          </p>
          <p xml:id="i-SAsWiudv9PhfHTcbxFqrgN">
            Stockholm den 13 juni 2006
          </p>
          <p xml:id="i-KD2MeMFB72xtK3mMwe5FLS">
            Cristina Husmark Pehrsson (m)
          </p>
          <p xml:id="i-N1u2RifPuztjzTnKbiNb1s">
            Anne Marie Brodén (m) Magdalena Andersson (m) Maud Ekendahl (m)
            Lena Adelsohn Liljeroth (m) Stefan Hagfeldt (m)
          </p>
          <p xml:id="i-Mo21gohANVmqBDRc8NJt7m">
            2005/06:S052
          </p>
        </div>
      </div>
    </body>
  </text>
</TEI>
