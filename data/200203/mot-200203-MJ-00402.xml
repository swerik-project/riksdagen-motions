<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0402/mot_200203_MJ_0402-0001.pdf"/>
      <div type="motHeader" xml:id="i-EmBfDDSJynVTA24N8xrd8a">
        <div type="motTitle" xml:id="i-NrFhcmYdcKptQcfXfg7sdu"/>
        <div type="motSubmissionInfo" xml:id="i-YWuFwbcRyY79TBSmvq67Pq"/>
      </div>
      <div type="motBody" xml:id="i-N4W2zzcUvzrKsm4pjmwkb9">
        <div xml:id="i-Es2CnHBNK5DM3nnWumDD5n">
          <p xml:id="i-CDdRrcBmyuvhaBjSicpswh">
            24
          </p>
          <p xml:id="i-EYhdcQ4Wh4jymsvzhqoK7R">
            2002/03 mnr: MJ402 pnr: -v744
          </p>
          <p xml:id="i-VNcNGwY7EG9Fw5FYq4m913">
            Motion till riksdagen 2002/03:MJ402
          </p>
          <p xml:id="i-TMvjwvH4TyZc8J6YgnM4qe">
            av Lennart Beijer m.fl. (v, c, kd, fp)
          </p>
          <p xml:id="i-RsD3wGXbaw61SumfgG2ESP">
            Fria fiskvägar i Emån
          </p>
          <p xml:id="i-RCPxAgttyRiHZxshQUiuwf">
            Förslag till riksdagsbeslut
          </p>
          <p xml:id="i-8EaXaMTozi5jQ2sN7zHm9B">
            1. Riksdagen tillkännager för regeringen som sin mening vad i
            motionen anförs om att vidta åtgärder för att säkra fri fiskvandring
            i Emån från mynningen upp till Ädelfors. 2. Riksdagen tillkännager
            för regeringen som sin mening vad i motionen anförs om att lösa
            problemet vid Emsfors. 3. Riksdagen tillkännager för regeringen
            som sin mening vad i motionen anförs om att säkra utvandring av
            fisk till Östersjön.
          </p>
          <p xml:id="i-JnGeqNLt323iBygQntqDqe">
            1 Problemet i historiskt perspektiv
          </p>
          <p xml:id="i-A4nG1ELB12LnkuzR13kpNK">
            Emån är ett Natura 2000-område och omfattas därmed av EU:s habitatsdirektiv.
            Åns nedre del är även föreslagen att skyddas enligt Ramsarkonventionen.
            Ända fram till slutet av 1800-talet hade laxen och havsöringen
            möjlighet att vandra fritt i Emån. I historiska dokument beskrivs
            att fisket efter lax och havsöring var av stort samhällsekonomiskt
            värde ända upp till Ädelfors, cirka 14 mil från mynningen. När
            kraftbolagen i början av 1900-talet gavs tillstånd att dimma vattenflödet
            och bygga kraftverk i Emån ställdes det krav på laxtrappor. Under
            1940-talet omprövades vattendomarna och kravet på laxtrappor ersattes
            med en skyldighet att sätta ut smolt (ungfiskar). Detta visade
            sig emellertid med tiden vara en dålig, eller rentav skadlig,
            metod och utsättningarna upphörde för ca 10 år sedan.
          </p>
          <p xml:id="i-N3BqiEyNcA4TH3FZBDgiXm">
            2 På väg mot fria fiskvägar i Emån
          </p>
          <p xml:id="i-5ociNe2KSGZQg88pnryyWa">
            År 1991 startade Vetlanda, Hultsfreds, Högsby, Mönsterås och
            Oskarshamns kommuner projektet Fiskvägar i Emån. Kommunerna hade
            satt som mål att
          </p>
          <pb facs="riksdagen-motions-pdf/data/200203/mot_200203_MJ_0402/mot_200203_MJ_0402-0002.pdf"/>
          <p xml:id="i-DPQQupxGFdEw8XmiwLwDYE">
            2002/03:MJ402
          </p>
          <p xml:id="i-8q9sDFmG99DpUJ1bBZ5Zj3">
            25
          </p>
          <p xml:id="i-AYQsVeBkepMgecSKci7Dt3">
            lax och havsöring skulle ha fria fiskvägar upp till Ädelfors.
            Emåområdets Intresseförening lyckades nå en överenskommelse med
            Sydkraft om fiskvägar vid de båda kraftverken i Finsjö. Dessa
            byggdes år 2000 och det har visat sig att de fungerar väl. Både
            havsöring och lax har vandrat upp genom omlöpen och har lyckats
            med leken i de återvunna områdena. Emåområdets Intresseförening
            har nu företagit en förundersökning i syfte att undersöka möjligheterna
            för nya fiskvägar vid kraftverken i Högsby och Blankaström. Det
            visar sig vara genomförbart till en rimlig kostnad. När väl dessa
            kraftverksdammar har passerats återstår det att bygga omlöp vid
            kraftverken i Järnforsen, Kvillsfors och Turefors innan man har
            nått målet som är fria fiskvägar till Ädelfors. Det finns emellertid
            ytterligare problem som behöver lösas för att Emåns fina fiskstam
            ska kunna utvecklas i gynnsam riktning. Nedströms Finsjö finns
            två passager som behöver åtgärdas.
          </p>
          <p xml:id="i-MVH8AnhKgR8SUPYF7oTM2G">
            e Det nedersta kraftverket i Emån, vid orten Emsfors, är inte
            i bruk sedan många år men utgör trots detta ett allvarligt hinder
            för vandringsfisken. Den befintliga laxtrappan fungerar ofta dåligt,
            eller inte alls. Detta är allvarligt eftersom missförhållandena
            här påverkar möjligheterna för goda resultat av åtgärderna längre
            upp i ån. Detta bör riksdagen som sin mening ge regeringen till
            känna. « Utvandrande fisk har svårt att komma levande ut ur Emån.
            Samtliga kraftverk bör åläggas att skapa möjligheter för både
            ungfisk och vuxen fisk att vandra ut till Östersjön. Ökad utvandring
            medför ökad uppvandring och en starkare fiskstam. Detta bör riksdagen
            som sin mening ge regeringen till känna.
          </p>
          <p xml:id="i-LDWaVZm1ddPWedvqQTj2H7">
            3 Nyttan
          </p>
          <p xml:id="i-1UiqpnD7Z469cnWKfReqx">
            Turistvärdet: Åtgärden är klart motiverad från en samhällsekonomisk
            synpunkt. Fisketurismen i Högsby, Hultsfreds och Vetlanda kommuner
            kan efterhand som fiskvandringen återskapas, utvecklas mera intensivt.
            Försäljningen av fiskekort i Emåregionen kommer att öka under
            de närmaste åren. Andelen lekmogen fisk som passerar genom ån
            skulle vid en utbyggnad av fiskvägarna upp till Ädelfors öka väsentligt.
            Den ökande fisketurismen kommer att ge positiva effekter i form
            av ökad natur- och kulturturism och betydligt fler turistnätter
            i regionen. En undersökning av fisketurismens ekonomiska effekter
            vid Mörrumsån visar att det sammanlagda ekonomiska värdet per
            kilo fångad fisk uppgår till minst 2 000 kronor. Övernattande
            fiskare vid Mörrumsån spenderar ca 600 kronor per dygn. Endagsfiskarna
            spenderar ca 400 kronor per dygn. I området nedströms Finsjö har
            fisket redan i dag stor ekonomisk betydelse. Naturvärdet: Emåns
            havsöring är sannolikt världens mest storvuxna naturliga havsöringpopulation.
            År 1993 togs en världsrekordshavsöring på fluga vid Em. Bestånden
            av havsöring och lax minskade i Emån under
          </p>
          <pb facs="riksdagen-motions-pdf/data/200203/mot_200203_MJ_0402/mot_200203_MJ_0402-0003.pdf"/>
          <p xml:id="i-7s3wZ9HzwvZi7W7szKHrxZ">
            1990-talet. Nu ser vi en förbättring som bådar gott för framtiden.
            De saneringsåtgärder som har genomförts och planeras på flera
            platser i avrinningsområdet borgar för att förutsättningarna för
            den biologiska mångfalden i &lt;Emåsystemet = förbättras efter hand.
            Återskapade vandringsmöjligheter för Emåns laxfiskar skapar möjligheter
            för ett rikt biologiskt liv. Till sist: Varje kvadratmeter lekbotten
            som åter görs tillgänglig för fisken i Emån innebär att vi på
            sikt får en starkare fiskstam i ån och ett stärkt lax- och havsöringsfiske
            i Östersjön.
          </p>
          <p xml:id="i-NrRQvFSUbdhfyCUqDVEWh8">
            Stockholm den 17 oktober 2002
          </p>
          <p xml:id="i-Aiqq7kVbMdAn7MVoDpTyB4">
            Lennart Beijer (v) Agne Hansson (c) Chatrine Pålsson (kd) Sverker
            Thorén (fp)
          </p>
          <p xml:id="i-PRaYtCrbL7yKBknj8Lkd2t">
            2002/03:MJ402
          </p>
          <p xml:id="i-GHX6zVuZKuy2bMPEVW3qw4">
            26
          </p>
        </div>
      </div>
    </body>
  </text>
</TEI>
