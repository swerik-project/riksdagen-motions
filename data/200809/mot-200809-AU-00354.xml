<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-AU-00354">
  <teiHeader>
    <fileDesc>
      <titleStmt>
        <title>Skyddsregler för arbetstider</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skyddsregler för arbetstider</title>
          <idno type="rdwebb">GW02A354</idno>
          <rs type="number">A354</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GW02A354/text</ref>
          <ref type="dokument_url_html">http://data.riksdagen.se/dokument/GW02A354</ref>
          <ref type="dokumentstatus_url_xml">http://data.riksdagen.se/dokumentstatus/GW02A354</ref>
          <ref type="doc">http://data.riksdagen.se/fil/D130CBE4-C9A9-43CB-8479-65347D35CB6E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4SLuyRZcUVRVhzUGWVqjdw" type="signed"/>
        <correspContext corresp="i-4SLuyRZcUVRVhzUGWVqjdw">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-EFDot2LP2Dz5Q1ujANj5NF" type="numbering">
          <date when="2008-10-08"/>
        </correspAction>
        <correspAction xml:id="i-WSv9q8g2tDy5PMVoB13Gx" type="submission">
          <date when="2008-10-06"/>
        </correspAction>
        <correspAction xml:id="i-8etTJzG7odomnPzwNbt98t" type="transfer">
          <date when="2008-10-05"/>
        </correspAction>
        <correspAction xml:id="i-Akx1P3PpoGsm4Yr9n4SBzJ" type="assigned"/>
        <correspContext corresp="i-Akx1P3PpoGsm4Yr9n4SBzJ">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FJ3UA3guqffk16cyYhu2gQ" type="motBody">
        <div xml:id="i-6PqXcvitoiVgKYPNfy2bi6" type="motProposal" subtype="förslag">
          <head xml:id="i-x9TcnPo3AriwcecMiRpaR">
            Förslag till riksdagsbeslut
          </head>
          <list xml:id="i-2W4VY7VHcZeb2QxVGDsZ4c" style="ol">
            <item xml:id="i-Hn3SuuhjtoEL1N3LP8n8ds">
              Riksdagen tillkännager för regeringen som sin mening vad som
              anförs i motionen om att lagen om anställningsskydd bör ändras
              så att heltid blir en rättighet med möjlighet till undantag i
              avtal.
            </item>
            <item xml:id="i-VT5koMZ7rtouVvfQXRGS4R">
              Riksdagen tillkännager för regeringen som sin mening vad som
              anförs i motionen om att slopa mertidsbegreppet.
            </item>
            <item xml:id="i-M5UTZHPkPskKdyh1PYBNX3">
              Riksdagen begär att regeringen lägger fram förslag om sänkt övertidstak.
            </item>
            <item xml:id="i-7LKLGGrXdEKE2bjDEBXvPG">
              Riksdagen tillkännager för regeringen som sin mening vad som
              anförs i motionen om att dispensansökan för övertid utöver allmän
              övertid ska innehålla yttrande från företagshälsovård.
            </item>
            <item xml:id="i-SSA7kYhW1hdiD9uEAcbsR1">
              Riksdagen tillkännager för regeringen som sin mening vad som
              anförs i motionen om att dygnsvilan i arbetstidslagen ska vara
              densamma som definitionen av natt, dvs. 22 06.
            </item>
            <item xml:id="i-4i3QaY9Q4rFWB5Wf7XNePo">
              Riksdagen begär att regeringen återkommer med förslag om genomförande
              av Arbetstidskommitténs, Knas, förslag till inflytanderegler.
            </item>
          </list>
        </div>
        <div xml:id="i-Abmes1UafRUjC2bUsbmnBv" type="motContent">
          <head xml:id="i-4AFbSrsp8moZuMPmiJZQDx" type="h1">
            Heltid en rättighet deltid en möjlighet
          </head>
          <p xml:id="i-DRjT1QfL3ZZN3nrWobiWLG">
            Arbetslösa, undersysselsatta och latent arbetssökande utgör tillsammans
            ett outnyttjat arbetskraftsutbud. I juni 2008 var det outnyttjade
            arbetskraftsutbudet 21 miljoner timmar per vecka, vilket med 40
            timmars arbetsvecka motsvarar 525 000 heltidsarbeten. Jämfört
            med juni 2007 har det inte skett någon statistiskt säkerställd
            förändring av det outnyttjade arbetskraftsutbudet (SCB AKU juni
            08 pm).
          </p>
          <p xml:id="i-YAr9E82uhx9iWftu3dnTzb">
            SCB:s arbetskraftsundersökningar visar att 280 000 personer var
            undersysselsatta juni 2008. Av de ungefär 280 000 anställda med
            ofrivilligt korta arbetstider andra kvartalet 2007 var 175 000
            kvinnor och 105 000 män. De så kallade behovsanställningarna har
            också ökat kraftigt sedan 1980-talet. Denna typ av extremt otrygga
            anställningar, utan någon garanterad minimiarbetstid, är i särklass
            vanligast bland kvinnliga arbetare.
          </p>
          <p xml:id="i-6ux2X9j4UfYVb7TNZuEuhs">
            LO-rapporten Anställningsformer och arbetstider från 2005 visar
            tydligt att problemen med deltidsarbete och undersysselsättning
            inte är jämnt fördelade i arbetskraften. Medan 4 procent av de
            svenskfödda männen var deltidsarbetslösa var motsvarande siffra
            för svenskfödda kvinnor 14 procent. Allra högst andel deltidsarbetslösa
            fanns i gruppen utlandsfödda kvinnor som bott högst nio år i Sverige
            och som jobbar i LO-yrken: hela 22 procent.
          </p>
          <p xml:id="i-JpKSW3RQPeuqG2218qQ55c">
            Att deltidsanställningar och otrygga anställningar satts i system
            av arbetsgivare i vissa branscher och gentemot vissa grupper av
            arbetstagare betyder att ett stort antal människor i praktiken
            förvägras möjligheten till en lön som går att leva på. Deltidsarbete
            och tillfälliga anställningar innebär förutom en lägre inkomst
            även sämre utvecklingsmöjligheter i arbetet och en sämre löneutveckling.
            Deltidsarbete leder också till lägre ersättning från socialförsäkringssystemen,
            a-kassan och pensionssystemet och låser fast människor i ekonomiskt
            beroende antingen av samhället eller av en partner. Deltidsarbetslöshet
            är därmed ett av de mest grundläggande strukturella problem som
            upprätthåller orättvisorna mellan kvinnor och män och mellan svenskfödda
            och utlandsfödda i arbetslivet. Att minska deltidsarbetslöshet
            och undersysselsättning måste därför prioriteras i såväl integrations-
            som jämställdhetspolitiken.
          </p>
          <head xml:id="i-sfpr7G4dkjqed1kDRZGvR" type="h2">
            Regeringens försämringar för deltidsarbetslösa
          </head>
          <p xml:id="i-B7yrojbJEmCgrUbF7fah2y">
            För många deltidsarbetslösa har möjligheten att få ersättning
            från a-kassan genom att fyllnadsstämpla upp till motsvarande en
            heltidstjänst ändå gett något så när rimliga levnadsvillkor. Arbetslöshetsförsäkringen
            har alltså täckt upp för de ekonomiska förluster som arbetsgivaren
            orsakat de enskilda genom att förvägra dem en anställning som
            går att leva på.
          </p>
          <p xml:id="i-A5uQSqrHRoYaEsAr2yezG2">
            Sedan januari 2008 är denna möjlighet begränsad till 75 dagar.
            Regeringen motiverade försämringen med att det ska öka incitamenten
            för deltidsarbetslösa att gå upp i arbetstid.
          </p>
          <p xml:id="i-9coumA5DaNQ8HYS5Ze2ZFv">
            Men grundproblemet är inte att deltidsarbetslösa inte vill jobba
            heltid, utan att hela branscher i synnerhet inom servicesektorn,
            i både privat och offentlig regi är organiserade kring deltidstjänster
            och att de anställda i dessa branscher inte har möjlighet att
            välja omfattningen på sin egen arbetstid. Vad regeringen gör med
            sin reform är att vältra över kostnaden för deltidsarbetslösheten
            från arbetslöshetsförsäkringen till de deltidsarbetslösa själva.
            Av alla tänkbara lösningar på deltidsproblemet är detta den absolut
            sämsta, och tyder på en stor likgiltighet inför människors livssituation.
          </p>
          <p xml:id="i-2o3AeA64wfQCSawwTCX7Fq">
            Vänsterpartiet avvisar den här typen av övervältringslösningar
            och föreslår istället en lösning som siktar in sig på själva grundproblemet,
            nämligen arbetsgivarnas rätt att inrätta deltidstjänster. De fackliga
            organisationer som representerar många deltidsanställda Kommunal,
            Handelsanställdas förbund, Hotell- och restaurangfacket och Handelstjänstemannaförbundet
            (som nu ingår i Unionen) har länge kämpat för att få till stånd
            avtal om rätt till heltidsanställningar, men arbetsgivarna har
            mycket bestämt avvisat kraven.
          </p>
          <p xml:id="i-NiRpkgDqJkfsPFtUDNwg8R">
            Vi menar därför att det krävs en ändring i lagen om anställningsskydd
            som gör heltid till norm, medan anställningar på deltid ska kunna
            ingås om det finns särskilda skäl som parterna kan komma överens
            om. Deltidsanställningar ska ha ett fast arbetstidsmått, och allt
            arbete utöver det överenskomna ska betraktas som övertid. Lagen
            om anställningsskydd bör ändras i enlighet med vad som i motionen
            anförs om rätt till heltid. Detta bör riksdagen som sin mening
            ge regeringen till känna.
          </p>
          <head xml:id="i-ef2eK9aVANuAtQ75bReF6" type="h1">
            Mertidsbegreppet
          </head>
          <p xml:id="i-FX53RxUxKbtvS97YBeajJo">
            Mertidsbegreppet i arbetstidslagen stimulerar inrättandet av
            deltidsanställningar. Detta begrepp bör tas bort ur lagen. Bara
            ett entydigt begrepp bör finnas för vad övertid är, dvs. sådan
            arbetstid som överstiger ordinarie arbetstid i anställningsavtalet.
            Detta bör riksdagen som sin mening ge regeringen till känna.
          </p>
          <head xml:id="i-A8vEJ5Ncas6pyZWzXba5g4" type="h1">
            Minskat övertidsuttag
          </head>
          <p xml:id="i-RcJ6dvuzfdMzvkE7kUvcyx">
            Om deltidsarbete och undersysselsättning framför allt är ett
            problem för kvinnor, är övertidsarbete i hög grad ett mansproblem.
            Enligt SCB:s arbetskraftsundersökning för andra kvartalet 2008
            hade 179 000 kvinnor kortare arbetstid än 19 timmar, medan 79
            000 män hade så kort arbetstid. Anställda män arbetade i genomsnitt
            32,8 timmar mot 27,7 timmar för kvinnor. Män har alltså en högre
            genomsnittlig överenskommen arbetstid per vecka än kvinnor. Män
            jobbar dessutom ungefär dubbelt så många övertidstimmar som kvinnor.
          </p>
          <p xml:id="i-CQahV69wKxaU1AyBtC5Y8k">
            I omvänd proportion till fördelningen av det betalda arbetet
            står det obetalda hemarbetet, där kvinnorna utför ungefär dubbelt
            så mycket som männen. Denna skeva arbetsdelning mellan könen måste
            förändras om vi ska uppnå verklig jämställdhet i såväl arbetslivet
            som i privatlivet. Medan en stärkt rätt till heltid framför allt
            skulle bidra till ökad andel betalt arbete för kvinnor, skulle
            en begränsning av övertidsuttaget framför allt gynna mäns möjligheter
            att ta större ansvar för det obetalda hemarbetet.
          </p>
          <p xml:id="i-Y8oiY5Ej1HPbtdSYB8FHFM">
            Men det stora övertidsuttaget är inte bara ett problem ur jämställdhetssynpunkt.
          </p>
          <p xml:id="i-71to7gxkm4YA8FvZMWfRwA">
            TCO har i en rapport visat att dagens nivå på övertidsuttag motsvarar
            nästan 20 000 jobb. All övertid går naturligtvis inte att omvandla
            till nya jobb. Däremot bör mer av permanent övertid kunna omvandlas
            till nya jobb. Övertidens ursprungliga syfte var att ge företagen
            möjlighet att klara av tillfälliga produktionstoppar. TCO menar
            i sin rapport att mycket talar för att företagen i själva verket
            permanentat ett högt övertidsuttag av befintlig personal i stället
            för att nyanställa. Det är uppenbart orimligt med tanke på hur
            många som står helt utanför arbetsmarknaden eller jobbar mindre
            än de skulle kunna och vilja. Det är inte heller rimligt att anställda
            sliter ut sig genom att täcka upp för mer än en heltidstjänst
            på permanent basis. När taket på övertiden, som ligger på max
            200 timmar per kalenderår, passerats är risken dessutom stor att
            den övergår till dold, obetald övertid, vilket i praktiken innebär
            en timlönesänkning.
          </p>
          <p xml:id="i-EJttUeuLjRkNmRW3q3LRaw">
            För att minska belastningen på anställda med höga krav på övertidsuttag
            och skapa förutsättningar för fler nyanställningar bör därför
            övertidstaket sänkas till 150 timmar innan dispens krävs. 150
            timmar innebär att EU-gränsen om max 48 timmar under en fyramånadersperiod
            klaras. Efter den tillåtna övertiden kan dispens medges om 150
            timmar under ett kalenderår. Regeringen bör återkomma med förslag
            till sänkt övertidstak i enlighet med förslaget ovan. Detta bör
            riksdagen begära.
          </p>
          <p xml:id="i-LHAueo29QwZsneroHLRhNc">
            Arbetstidsreglerna är till för att skydda löntagares hälsa. Det
            finns därför skäl att skärpa kraven på att hälsoaspekterna ska
            beaktas när en arbetsgivare vill anvisa mer övertid än vad taket
            medger. Därför bör dispensansökan alltid innehålla ett yttrande
            från företagshälsovården. Detta bör riksdagen som sin mening ge
            regeringen till känna.
          </p>
          <head xml:id="i-3QGMHcVdKh13vawN9Sg7He" type="h1">
            Obekväma arbetstider
          </head>
          <p xml:id="i-VTMjWDdnABSHWEn2Ruxx6H">
            LO-medlemmar är den grupp som oftast arbetar på obekväma och
            oregelbundna tider. Bland LO:s kvinnor är det nio gånger vanligare
            att ha obekväma eller oregelbundna arbetstider än bland Sacos
            kvinnor. Bland männen är det nästan fem gånger vanligare inom
            LO än inom Saco. Drygt 50 procent av småbarnsmammorna inom LO-kollektivet
            arbetar på obekväma eller oregelbundna arbetstider.
          </p>
          <p xml:id="i-83tt2Pp7XF5tYcjkLQD65R">
            Arbetstidslagen innehåller ett förbud mot nattarbete. Om de avtalsslutande
            parterna inte kommer överens om en annan förläggning av arbetstiderna
            är det lagen som gäller, vilket ger arbetstagarna visst inflytande
            över arbetstidens förläggning. Vill arbetsgivaren förlägga arbetstiden
            på natten eller variera veckoarbetstiden måste denne förhandla
            och träffa överenskommelse om detta med den fackliga organisationen.
            Så sker också i stor utsträckning. Processindustri, sjukvård,
            transporter, bensinmackar, telefonbanker m.fl. bedriver verksamhet
            dygnet runt. Arbetsgivarna köper ökad flexibilitet och bättre
            avkastning på sina investeringar genom att erbjuda kortare arbetstid
            och/eller ekonomisk ersättning. Arbetstagarna garanteras ett visst
            inflytande över arbetstidens förläggning via avtal och får kompensation
            i tid eller pengar för obekväma arbetstider och oregelbundet arbete.
          </p>
          <p xml:id="i-Csj3i3ugX9JSx9ww6eKkG9">
            Nattarbete och skiftarbete sliter hårt på människor. 24-timmarssamhället
            gör det allt viktigare att förbättra skyddet för personal som
            arbetar på obekväma och oregelbundna arbetstider.
          </p>
          <p xml:id="i-8GQxpAFFzDxGsQQ5NhmgTR">
            Mot bakgrund av det som anförs bör den dygnsvila som anställda
            har rätt till enligt arbetstidslagen vara densamma som definitionen
            av natt dvs. kl. 22.0006.00 i stället för dagens regler om 24.0005.00.
            Detta bör riksdagen som sin mening ge regeringen till känna.
          </p>
          <head xml:id="i-3XSevjFtircHMr8A8nqe3D" type="h1">
            Inflytanderegler
          </head>
          <p xml:id="i-8QbL4NeWLw1UtU8sxXEhWe">
            Nuvarande inflytanderegler har spelat, och spelar ännu, en viktig
            roll för arbetstagarnas möjligheter att påverka sina arbetstider
            och övriga arbetsvillkor. Men samtidigt speglar de delvis gårdagens
            arbetsliv och arbetsorganisation. Förändrade produktions- och
            organisationsmönster och den pågående internationaliseringen har
            inneburit stora förändringar i arbetslivet.
          </p>
          <p xml:id="i-N5qiiFj1Gz8rtD87h5KBDV">
            Hierarkiskt uppbyggda arbetsorganisationer där arbetskraften
            övervakas och kontrolleras har fått ge plats för organisationer
            där verksamheternas konkurrenskraft mera bygger på aktiva och
            självständiga arbetstagare som tar utökat ansvar och som kräver
            motiverade och engagerade medarbetare. Samtidigt har ökade lönsamhetskrav
            i näringslivet och resursbristerna i offentlig verksamhet inneburit
            ett ökat antal arbetsplatser som kännetecknas av magra organisationer,
            högt uppdrivet tempo och höga prestationskrav med små möjligheter
            för arbetstagarna att påverka sin arbetssituation.
          </p>
          <p xml:id="i-QMhqf82HQ3bmFLkFmUqiKP">
            Behov finns därför av en ny inflytandelagstiftning, som förutom
            att fylla kollektivets behov av inflytande över strategiska verksamhetsbeslut
            såsom investeringar, bemanning, arbetsorganisation m.m. även sätter
            ökat fokus på individens behov av inflytande över sin egen arbetssituation.
            Inte minst gäller detta arbetstagarnas inflytande över sina arbetstider.
          </p>
          <p xml:id="i-PYJRGeTcKgq9viXkg43EZV">
            Vänsterpartiet har länge krävt att den arbetsrättsliga lagstiftningen
            ska ses över. Vi har mot bakgrund av den pågående omvandlingen
            av arbetslivet betonat nödvändigheten av en fortsatt demokratisering
            av arbetslivet där de enskilda arbetstagarnas inflytande över
            sitt arbete måste förbättras. Aktuell arbetslivsforskning visar
            på samband mellan den arbetsrelaterade ohälsan och magra organisationer
            med höga prestationskrav och litet inflytande för den enskilde
            arbetstagaren. Bristen på inflytande har blivit en riskfaktor
            för ökad ohälsa i de nya organisationer som växer fram i arbetslivet.
          </p>
          <p xml:id="i-2PzgcinLJ6Xct3DTwDXFQG">
            År 2001 tillsatte regeringen en ny arbetstidskommitté, Knas,
            vars uppdrag var att pröva olika vägar till förkortning av arbetstiden
            samt att lämna förslag på hur dessa skulle kunna genomföras. I
            direktiven framhålls att arbetslivet och arbetsmarknaden under
            1990-talet genomgått stora förändringar. Kraftiga besparingar
            och rationaliseringar har bidragit till arbetsmiljöproblemen.
            Särskilt betonas den ökade stressen och hetsen i arbetslivet.
          </p>
          <p xml:id="i-NwzUGcnxsMoxzEHDbYkp39">
            Det konstateras vidare att arbetstidens längd och förläggning
            är av stor betydelse för arbetstagarna och att forskningen visar
            att ett ökat inflytande över arbetstiden, såväl dess förläggning
            som längd, för individen kan bidra till att minska stressen och
            därmed uppkomsten av stressrelaterade sjukdomar. Det understryks
            att ökat inflytande för individen måste gå att kombinera med effektivitet
            och flexibilitet i verksamheten, eftersom ökat inflytande för
            individen är nödvändigt om bättre förutsättningar för ett utvecklande
            arbete, ökad hälsa och ett mera jämställt samhälle ska kunna skapas.
          </p>
          <p xml:id="i-9A7pYiB9kdRKvR6Up1Gyp9">
            Inom ramen för Arbetstidskommitténs, Knas, arbete överlämnades
            i juni 2002 ett delbetänkande till regeringen som innehåller förslag
            om införande av en ny ledighetslag med fem nya lediga dagar per
            år samt ett ökat arbetstagarinflytande över ledighetens förläggning.
            Om arbetstagaren så önskar ska ledigheten kunna tas ut som timmar.
            Enligt förslaget ska även semesterdagar överstigande fyra veckor
            kunna tas ut som timmar. Sammantaget skulle arbetstagarna därmed
            förfoga över minst 80 timmars ledighet varje år att förlägga enligt
            önskemål, också om önskemålet är att korta den dagliga arbets­tiden
            eller veckoarbetstiden.
          </p>
          <p xml:id="i-DZuR4WAZgZk8VmctMnT41m">
            Ökat arbetstagarinflytande över arbetstiden är en förutsättning
            både för ett mänskligare arbetsliv och samhälle med minskad ohälsa
            och ökad jämställdhet mellan kvinnor och män och för ökad produktion
            och produktivitet i verksamheterna.
          </p>
          <p xml:id="i-PM7pQmbWsmifqrTrrDEXBu">
            Vänsterpartiet anser att Arbetstidskommitténs, Knas, förslag
            om stärkt arbetstagarinflytande är steg i rätt riktning. Regeringen
            bör återkomma till riksdagen med förslag om hur förslagen från
            Knas ska kunna omsättas i praktiken. Detta bör riksdagen ge regeringen
            till känna.
          </p>
        </div>
        <div xml:id="i-KDpZ4e44qYRThdJ2qR4QXX" type="motSignatures">
          <list xml:id="i-8RBhdhgttC8gQANs4HjGKN">
            <item xml:id="i-Xk7rQiv2BybgSgeM9TeBfq" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-TaPxJDu8s33NuYutQCv2za" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-UwoVzWK1deWVa5tw6SSbwT" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-GMB7Z4a1fmuMi7QFruM4ZX" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
