<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KrU-00335">
  <teiHeader>
    <fileDesc>
      <titleStmt>
        <title>Åtgärder mot fornminnesbrott</title>
        <author corresp="i-NXkJirA9Eh3xDV8PPU3eVE i-4sEtGRPnuog5ACjegAtakj">av Kent Ekeroth och Mattias Karlsson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot fornminnesbrott</title>
          <idno type="rdwebb">H002Kr335</idno>
          <rs type="number">Kr335</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H002Kr335/text</ref>
          <ref type="dokument_url_html">http://data.riksdagen.se/dokument/H002Kr335</ref>
          <ref type="dokumentstatus_url_xml">http://data.riksdagen.se/dokumentstatus/H002Kr335</ref>
          <ref type="doc">http://data.riksdagen.se/fil/52883B79-BB96-416D-B6EF-6E22AF9F619C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4sEtGRPnuog5ACjegAtakj</idno>
            <name>Mattias Karlsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-64Rw5wiqmYWMrZ4x5hLDoK" type="signed"/>
        <correspContext corresp="i-64Rw5wiqmYWMrZ4x5hLDoK">
          <note type="signatory" corresp="i-NXkJirA9Eh3xDV8PPU3eVE"/>
          <note type="signatory" corresp="i-4sEtGRPnuog5ACjegAtakj"/>
        </correspContext>
        <correspAction xml:id="i-kGJXvUoiepGWpAeZ24urw" type="numbering">
          <date when="2012-10-09"/>
        </correspAction>
        <correspAction xml:id="i-M55MJ3sVupur2m3Cz3qSEh" type="submission">
          <date when="2012-10-05"/>
        </correspAction>
        <correspAction xml:id="i-ToLdxPwK1v9E5C583yXEvL" type="transfer">
          <date when="2012-10-05"/>
        </correspAction>
        <correspAction xml:id="i-QPR7sxRG2HEJX3D5rze2oZ" type="assigned"/>
        <correspContext corresp="i-QPR7sxRG2HEJX3D5rze2oZ">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6js9daXQniqR7uiQZG9Sof" type="motHeader"/>
      <div xml:id="i-XLRYLC5qocYtLnVhnjWX6v" type="motBody">
        <div xml:id="i-5emH265DSGZXu854nCzKC6" type="motProposal" subtype="förslag">
          <head xml:id="i-LoAGFRUiKEUwh34KYkrVvF">
            Förslag till riksdagsbeslut
          </head>
          <list xml:id="i-813oKqPESQ5ifznWwiwWRT" style="ol">
            <item xml:id="i-DpjyCAiKUYD5GAiug6HMnK">
              Riksdagen tillkännager för regeringen som sin mening vad som
              anförs i motionen om att straffsatserna för fornminnesbrott bör
              justeras till att ge strängare påföljder än i dag.
            </item>
            <item xml:id="i-2vSSsde4J5Eppc6TKnXRe5">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              som gör det mer ekonomiskt kostsamt att förstöra eller skada ett
              fast fornminne.
            </item>
            <item xml:id="i-A1N3HEMCDywC3CaZHmoUdr">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              för att öka benägenheten att anmäla fornminnesbrott till polisen.
            </item>
            <item xml:id="i-AtGBgqByZaQuYZGPVeQ8UH">
              Riksdagen tillkännager för regeringen som sin mening vad som
              anförs i motionen om att fornminnesbrott bör få en egen brottskod.
              1
            </item>
            <item xml:id="i-CAuc6aS6fZrETmBiUBsoyw">
              Riksdagen tillkännager för regeringen som sin mening vad som
              anförs i motionen om att köp av, försäljning till och innehav
              av metallsökare endast ska tillåtas för personer med tillstånd
              att använda metallsökare.
            </item>
            <item xml:id="i-MLYRAZjQNEuPM2Ssv3aH5h">
              Riksdagen tillkännager för regeringen som sin mening vad som
              anförs i motionen om att förbudet mot användning av metallsökare
              ska lättas upp för metallsökare som saknar kapacitet till att
              användas för plundring av fornminnen samtidigt som metallsökare
              med sådan kapacitet ska regleras strängare.
            </item>
            <item xml:id="i-TyjSDgMoR6ZGe4iSoMG5eG">
              Riksdagen tillkännager för regeringen som sin mening vad som
              anförs i motionen om att straffskalan för olaglig användning av
              metallsökare bör göras strängare.
            </item>
            <item xml:id="i-5aLJdJqE5tpsZ2dD46U4cn">
              Riksdagen tillkännager för regeringen som sin mening vad som
              anförs i motionen om att regeringen ska identifiera behov av förändringar
              i offentlighets- och sekretesslagen för ett ökat skydd av fornminnen
              likt skyddet för hotade växt- och djurarter och återkomma med
              förslag om detta.
            </item>
            <item xml:id="i-CioF6h6SAh2L2sC9CZD94j">
              Riksdagen tillkännager för regeringen som sin mening vad som
              anförs i motionen om att regeringen ska återkomma med ett förslag
              om att föremål av viss ålder eller kulturhistoriskt värde endast
              får handlas med efter att de registrerats hos staten.
            </item>
            <item xml:id="i-NC7ADoyRv3ZAfJex3wDK6r">
              Riksdagen tillkännager för regeringen som sin mening vad som
              anförs i motionen om att regeringen bör utarbeta förslag på hur
              allmänheten kan engageras i olika frivilligprojekt till skydd
              för Sveriges fornminnen.
            </item>
            <item xml:id="i-5qnb8486pHz6NdVyLZoi5x">
              Riksdagen tillkännager för regeringen som sin mening vad som
              anförs i motionen om att regeringen bör utfärda en tillfällig
              amnesti för inlämning av föremål härrörande från fornminnesbrott
              eller andra s.k. kulturarvsbrott.
            </item>
            <item xml:id="i-PkWvc2iG6c4Y6AqGhhKiu1">
              Riksdagen tillkännager för regeringen som sin mening vad som
              anförs i motionen om att regeringen bör stärka arbetet för att
              förebygga fornminnesbrott även på övriga sätt man finner vara
              effektiva.
            </item>
          </list>
          <p xml:id="i-GEcCurADKMENkaNT8ZsiCR">
            1 Yrkande 4 hänvisat till JuU.
          </p>
        </div>
        <div xml:id="i-UwdbHXCV4azJqRV4Ha1sjp" type="motContent">
          <head xml:id="i-Pyb6RGVmqsia7uhiH5wfvs" type="h1">
            Motivering
          </head>
          <p xml:id="i-U818uYSmUBEJoAJT6jqXWN">
            Vårt land har varit befolkat sedan minst 14 000 år enligt dateringar
            av de äldsta spår av mänsklig aktivitet som påträffats här 1 .
            Sveriges uråldriga kulturlandskap är fulla med lämningar ifrån
            de människor som levt här under stenålder, bronsålder, järnålder,
            medeltid och fram till idag. Tack vare Östersjöns unika och konserverande
            egenskaper är även svenska vatten belamrade med unika skeppsvrak
            ifrån olika tidsepoker och ursprung 2 . Tyvärr pågår det idag
            en omfattande plundring och oaktsam förstörelse av vårt gemensamma
            kulturarv genom fornminnesbrott. Fornminnesbrott är en specifik
            form av kulturarvsbrott. Skillnaden mellan de två begreppen är
            att mycket kan klassas som ett kulturarvsbrott t.ex. en konststöld
            på ett museum som i lagens mening utgör stöldbrott medan vad som
            är ett fornminne respektive specialstraffbrottet fornminnesbrott
            är definierat i lagen om kulturminnen. Vårt juridiska skydd av
            fornminnen, som funnits sedan 1600-talet 3 , är bland de äldsta
            i världen och något vi ska vara stolta över. Hoten mot fornminnena
            ser idag dock mycket annorlunda ut jämfört med för fyra hundra
            år sedan. Lättillgängliga digitala kartor på internet, som bl.a.
            Riksantikvarieämbetet tillhandahåller, pekar för plundrare ut
            icke utgrävda fornminnesområden som mål och moderna redskap såsom
            metallsökare pekar ut specifika grävplatser både på mark och i
            havet 4 . Detta görs samtidigt som globaliseringen och vårt uppluckrade
            gränsskydd har öppnat upp för såväl utländska stöldligor (vid
            sidan av de inhemska) som för internationell svarthandel med plundrade
            föremål. Vidare bidrar okunskap, oaktsamhet och nonchalans till
            att fornminnen förstörs i stor skala vid markexploatering av både
            enskilda och företag.
          </p>
          <p xml:id="i-UUpZaxN7J7up5ujgK2FDcw">
            Som några få talande och färska typexempel på fornminnesbrott
            kan exempelvis nämnas:
          </p>
          <list xml:id="i-8yvsRbezk6LDbhyp4iuQFZ" style="ul">
            <item xml:id="i-UKRzzZhfNQFQDZBvCB9qSa">
              Den 29 maj 2012 tillkännagavs i dagspressen att man funnit det
              historiska örlogsfartyget Resande man, förlist 1660, som av länsstyrelsen
              uppgavs ha ett mycket stort kulturhistoriskt och vetenskapligt
              värde . Länsstyrelsen meddelade sedan dykförbud kring platsen
              den 8 juni för att förhindra skadegörelse och stölder. 5 , 6 Fornminnesplundrarna
              hann dock före. Mellan tiden för tillkännagivandet av fyndet och
              dykförbudet hann minst sex dykbåtar, vid olika tillfällen, ut
              till skeppsvraket för att olagligt försöka bärga delar av den
              värdefulla lasten. Detta gjordes inom loppet av en vecka. Hur
              stora delar av detta marina kulturarv som vi faktiskt kommer att
              lyckas säkra för eftervärlden kan vi idag endast spekulera om.
              7
            </item>
            <item xml:id="i-L4spDv3jLqRPkFNbqEV3hb">
              Under hösten 2009 grävdes åkrar upp över hela Gotland av en liga
              på jakt efter värdefulla fornminnesföremål. Ligan upptäcktes när
              de försökte sälja ett silverkrucifix på internet. Polisen kunde
              beslagta flera metallsökare och mängder med uppgrävda mynt i ligans
              bostäder. De åtalade hade inhämtat information om tidigare fyndplatser,
              kartlagt områden och gjort systematiska undersökningar på fyndtäta
              områden. Det ekonomiska utbytet av plundringen var stort: enbart
              ett av fynden värderas till minst 500 000 kronor. Ligans tre upptäckta
              medlemmar dömdes för grovt fornminnesbrott av Svea hovrätt som
              fastställde påföljderna till mellan 14 och 18 månaders fängelse.
              8 , 9
            </item>
            <item xml:id="i-9VchESWQPehYwki9VWn71G">
              Under 2011 inkom två anmälningar om fornminnesbrott till Kronobergs
              län. Den ena rörde ett fall där ett 30-tal rösen utanför Rottne
              förstörts av markberedare och ett tungt fordon. Fornminnesexperten
              på länsstyrelsen säger att man hänsynslöst bara har kört rakt
              över dem. Om man ska utföra markarbete vid fornlämningar ska man
              först lämna anmälan till Skogsstyrelsen om arbetet och sedan måste
              arbetet ta hänsyn för att inte skada fornminnen, men i detta fall
              hade ingen anmälan gjorts. I det andra anmälda fallet förstördes
              ett helt gravfält av att en bredbandskabel grävdes ned. Förutom
              dessa anmälda händelser tillkommer antagligen ett mörkertal men
              hur omfattande det är, är svårt att säga, säger länsstyrelsens
              expert. Problemen med detta blir allt fler i hela landet, vilket
              bland annat beror på att de höga skogspriserna bidrar till att
              skog avverkas på ställen som annars är orörda. 10 , 11
            </item>
          </list>
          <p xml:id="i-Hkdck7PuC2wAMCCEEX1oSN">
            Hur många fornminnen som förstörs eller plundras årligen vet
            vi ej. Enligt Brå är mörkertalet kvoten mellan den faktiska och
            den registrerade brottsligheten vid fornminnesbrott mycket stort
            och få personer döms 12 . Enligt uppgifter från Riksantikvarieämbetet
            om den juridiska hanteringen av fornminnesbrott gjorde länsstyrelserna
            minst 176 anmälningar om misstänkta fornminnesbrott under perioden
            20002010. Av dessa prövades endast 22 i domstol och 8 av dessa
            ledde till strafförelägganden 13 . Det finns endast 39 fällande
            domar för den här typen av brott de senaste 30 åren. 14 Det är
            alltså inte tal om någon avskräckande upptäcktsrisk vid den här
            typen av brott. Inte heller är straffen kännbara. Som typexemplen
            ovan kan fornminnesbrotten grovt delas upp i två kategorier: dels
            de brott som begås av målmedvetna plundrare på mark eller i vatten,
            dels de förstörelsebrott som begås av enskilda och företag som
            exploaterar mark. 15 Den senare typen av fornminnesbrott antyds
            vara det största hotet idag; å andra sidan torde mörkertalet för
            den förstnämnda typen vara större eftersom det inte är uppenbart
            att någon grävt upp och plundrat ett område som sällan besöks,
            som man inte vet vad det innehållit för fornlämningar och där
            spåren efter plundring är svårupptäckta. Alldeles oavsett så måste
            det förebyggande arbetet mot båda typerna av fornminnesbrott intensifieras
            på alla fronter. Våra fornminnen har legat helt eller delvis orörda
            i århundraden och inte sällan i årtusenden. De utgör också ofta
            begravningsplatser som bör visas andakt och respekt. Vidare väcker
            de inte minst nyfikenhet på, förundran inför och uppskattning
            av vår gemensamma historia och omvärld. Slutligen utgör de också
            en ovärderlig historievetenskaplig källa, eller som Brå uttrycker
            saken:
          </p>
          <p xml:id="i-RVp53TMDTkPDqc6FHwTGYh">
            Det är genom fornlämningarna som vi får kunskap om vår historia.
            Det samlade fornlämningsbeståndet kan liknas vid en gigantisk
            historiebok där varje enskild fornlämning utgör en sida. Försvinner
            en fornlämning eller ett fornfynd utan dokumentation förloras
            viktiga pusselbitar i kartläggningen av vår historia. Det är som
            att riva ut en sida ur en bok som det bara finns ett enda exemplar
            av. Det är därför viktigt att skador på fornlämningar och plundringar
            av vårt kulturarv förebyggs i mesta möjliga mån. 16
          </p>
          <head xml:id="i-7g1JnBXVmeKbqhvvRHNPcC" type="h2">
            Påföljd och preskriptionstid för fornminnesbrott
          </head>
          <p xml:id="i-BbiE8V4jpdjhrBEtJSqAhh">
            Enligt lagen om kulturminnen kan en person dömas för fornminnesbrott
            till böter eller fängelse i högst 6 månader. Om brottet anses
            grovt kan fängelsestraff om högst 4 år utdömas. Något minimifängelsestraff
            anges dock ej. Enligt Riksantikvarieämbetets utvärdering och riksantikvarie
            Inger Lilliequists utsago brister denna lagstiftning samt rättsväsendets
            hantering av anmälda fornminnesbrott 17 . Orsaken är till stor
            del de låga straffsatserna för normalbrottet som gör att fornminnesbrott
            hamnar i skymundan hos polis och åklagare samt att fornminnesbrott
            inte riktigt tas på allvar. Detta är kanske inte så konstigt med
            tanke på att straffsatsen för ett normalt fornminnesbrott faktiskt
            är den samma som för snatteri. Detta är beklagligt då det faktiskt
            är stor skillnad mellan att plundra eller förstöra ett tusenårigt
            fast fornminne och på att t.ex. snatta något av mindre värde i
            en livsmedelsbutik. Den låga straffsatsen leder till att fornminnen
            som plundras vilka per definition inte är undersökta, uppgrävda
            och bevarade för framtida generationer nedprioriteras eftersom
            polis och åklagare inte kan veta om det faktiskt plundrats något
            av sådant värde som kunnat rubriceras som grovt fornminnesbrott.
            Hade däremot ett sådant värdefullt föremål stulits ifrån ett museum
            hade det varit känt, blivit uppmärksammat i medier, rubricerats
            som grov stöld, kunnat ge 6 års fängelse och därmed också fått
            hög utredningsprioritet. Slutligen ger den låga straffsatsen även
            en preskriptionstid om 2 år, vilket försvårar möjligheter till
            grundliga utredningar 18 .
          </p>
          <list xml:id="i-7edV1KUTTgMMkdXCDxhvxJ" style="ol">
            <item xml:id="i-AgvwKuugrqThfAK1QRTNQi">
              För att göra fornminnesbrott till ett mer prioriterat och avskräckande
              brott än snatteri bör straffsatserna för fornminnesbrott justeras
              som Riksantikvarieämbetet rekommenderat 19 . Regeringen bör återkomma
              med ett lagförslag som skärper straffsatserna så att fornminnesbrott
              inte längre är att likställa med snatteri exempelvis genom att
              skärpa dem till de nivåer som gäller för stöld respektive grov
              stöld. På så sätt förlängs även preskriptionstiden och ger brottsbekämpande
              myndigheter större möjlighet till adekvata utredningar.
            </item>
          </list>
          <p xml:id="i-BBnHCS1CywXZ55kjpEqsw">
            Även den typ av fornminnesbrott som begås av företag (ofta skogsbolag)
            eller enskilda vid oaktsam eller uppsåtligt förstörande markexploatering
            bör förhindras. Enligt den ekonomiska marknadens logik bör sådan
            förstörelse i större mån kunna undvikas om den ekonomiska kostnaden
            för att förstöra ett fornminne påökas. Av den typen av brottmål
            med fällande domar Brå funnit de senaste 30 åren, har skadestånd
            utdömts endast i 5 av totalt 36 fall. 20
          </p>
          <list xml:id="i-gWKrEfvExM33cWhDwF2EP" style="ol">
            <item xml:id="i-Tzx7d7ZwQWrDDvHQeXzb4u">
              Regeringen bör därför också återkomma med ett förslag som gör
              det mer ekonomiskt kostsamt för företag och enskilda att förstöra
              eller skada ett fast fornminne. På så sätt kommer incitamenten
              för att kontakta Skogsstyrelsen eller länsstyrelse om eventuella
              fornminnen och skyddsområden, innan planerade markexploateringsprojekt
              sätts igång, att öka. Den ökade skadeståndskostnaden kan t.ex.
              gå till att bekosta restaurering och undersökning av det skadade
              eller förstörda fornminnet.
            </item>
          </list>
          <p xml:id="i-EPntc8VZVfGmKBmPu8rYxZ">
            Vidare vill inte företag bli stämplade som bovar, varför större
            anmälningsbenägenhet mot dessa och enskilda som förstör fornminnen
            borde uppmuntras 21 . I nuläget finns tyvärr dock en tendens att
            göra upp dessa brott i godo, eller att nöja sig med en förklaring
            till det inträffade. Som nämnts tidigare kan orsakerna vara att
            det saknas riktlinjer ska även ringa åverkan anmälas? och underliggande
            finns ofta en önskan om att inte i onödan skapa konflikter mellan
            olika samhällsintressen. 22
          </p>
          <list xml:id="i-4XtpU2UDy4LSMoA6EuCjj2" style="ol">
            <item xml:id="i-7bE3TxVNDPJWcrMBbTjWmT">
              Regeringen bör därför återkomma med förslag om hur benägenheten
              till att anmäla fornminnesbrott till polisen ska öka.
            </item>
            <item xml:id="i-BRBRMAowVeLMQoBQ4F2v1T">
              Fornminnesbrott bör även, också i enlighet med Brås rekommendation
              23 , få en egen brottskod. På så sätt kan statens tillsyn över
              den anmälda fornminnesbrottsligheten förenklas genom bättre kriminalstatistik
              där alla fornminnesbrott samlas på ett ställe och varifrån trender
              kommer att kunna utläsas. I nuläget finns ingen sådan utan många
              fornminnesbrott hänförs ofta till och blandas in i brottskod 4013
              Övriga brott enligt speciallagstiftningen för vilka fängelse ingår
              i straffskalan 24 .
            </item>
          </list>
          <head xml:id="i-4cZfsukBR7CtB2FAbfi7ZJ" type="h2">
            Metallsökare plundrarens effektivaste verktyg
          </head>
          <p xml:id="i-5NspUFHtG7cmrGezxPjaGZ">
            Idag får inte vem som helst använda en metallsökare (även kallad
            metalldetektor) för att utforska vare sig allmän eller privatägd
            mark. Användningen av sådana sökapparater regleras i lagen om
            kulturminnen. Det kan uttryckas som så att det råder ett generellt
            sökförbud om man ej har särskilt tillstånd ifrån länsstyrelsen
            (med undantag för statliga militära och arkeologiska sökningar).
            Sådana tillstånd utfärdas dock med stor sparsamhet och ofta finner
            man att det allmännas intresse av skydd för fornlämningar väger
            tyngre än den enskildes intresse av att i hobbyverksamhet leta
            efter borttappade föremål eller annat. Trots denna strikta reglering
            används metallsökare flitigt för att plundra våra fornminnen 25
            . Man skulle faktiskt kunna kalla det för gravplundrarens effektivaste
            arbetsverktyg. Enskilda fynd- och gravfält sträcker sig ofta över
            mycket stora områden under markytan trots att de kanske endast
            är synliga genom något röse på ovansidan. Att finna var enskilda
            gravar eller fynd är belägna på sådana stora ytor är en mycket
            svår uppgift om man i huvudsak inte begagnar sig av endera av
            två metoder. Den första är att som professionella arkeologer ägna
            många veckor och ibland månader åt att noggrant gräva ut och finkamma
            ett större område, vilket av naturliga skäl varken resursmässigt
            eller med avseende på upptäcktsrisk är möjligt för den generelle
            plundraren. Det andra sättet är att skanna marken med en metallsökare
            för att snabbt få specifika grävplatser direkt utpekade. Att gravplundrare
            har tillgång till detta verktyg är inte konstigt. Trots det generella
            sökförbud som gäller säljs en mängd olika sorters metallsökare
            av en mängd återförsäljare över hela Sverige. Det är nämligen
            helt lagligt att köpa, sälja och äga metallsökare även fastän
            man saknar tillstånd att använda dem. Visserligen kan man idag
            dömas för att ha brutit mot metallsökarförbudet, som högst till
            fängelse i sex månader, men att en person döms till mer än bötesstraff
            får enligt dagens lagstiftning anses ske under mycket sällsynta
            omständigheter 26 . Det är alltså mycket lätt för en plundrare
            att köpa en metallsökare och den olagliga användningen är nästintill
            riskfri. För att komma åt den delen av fornminnesbrotten som utgörs
            av målmedveten plundring är det därför elementärt att reformera
            regleringen av metallsökare i Sverige. Begränsar vi plundrarnas
            tillgång till detta verktyg begränsas också förutsättningarna
            för att begå fornminnesbrott avsevärt.
          </p>
          <list xml:id="i-Vugqvtysd8eSUSUfUojSgJ" style="ol">
            <item xml:id="i-FkpA8jgazZtDAXK1r7stcH">
              För det första och viktigast bör köp, försäljning, och innehav
              av metallsökare, när giltigt tillstånd för användning saknas,
              kriminaliseras. Det är idag mycket märkligt att en mängd metallsökare
              säljs runt om i landet till personer som inte har tillstånd att
              använda dem. Det är minst sagt troligt att de faktiskt kommer
              till användning trots förbudet. Annars skulle få lägga ned tusentals
              kronor på att köpa dem. Antingen bör kriminaliseringen ske genom
              en strängare form där samtliga metallsökare innefattas. Eller
              så bör nykriminalisering sikta in sig på metallsökare av viss
              effekt. Precis som t.ex. luftvapen regleras efter effektgräns
              för utgångshastighet av projektil (vilket avgör om vapnet t.ex.
              är ett dödligt vapen eller endast ett hobbygevär för ungdomar),
              bör kriminaliseringen av innehav, köp och försäljning i sådant
              fall gälla metallsökare med effekt nog att söka på ett visst djup.
              Äldre kulturlager ligger i de flesta fall flera decimeter under
              jordytan. Om endast de svagare metallsökarna tillåts säljas till
              personer utan tillstånd, undantas tillgången till metallsökare
              kapabla att söka efter fynd i äldre kulturlager. Detta skulle
              också kunna öppna upp för en mer generös reglering av användande
              av metallsökare av låg effekt: allmänheten skulle i högre grad
              än nu kunna använda sådana metallsökare till att leta ytliga föremål,
              såsom mynt på stranden, eftersom de inte riskerar användas till
              plundring. Att innehav förbjuds är slutligen viktigt för att förhindra
              att personer köper mer kapabla metallsökare utomlands för att
              sedan använda dem i Sverige. Med denna variant av förslaget, som
              inför strängare reglering av starkare metalldetektorer men generösare
              reglering av svagare, får Sveriges förbud mot användning av metalldetektorer
              också en mer proportionerlig utformning. Detta kan anses vara
              relevant med hänsyn till europeiska kommissionens överträdelseärende
              2008/4191 om just Sveriges oproportionerliga reglering av metallsökaranvändning.
              Denna variant av förslaget ger Sverige både hävdelserätt mot kommissionen
              och ett ökat skydd åt fornminnen till skillnad ifrån det fornminnesskadliga
              förslaget om att utvidga användningen av alla metallsökare som
              betänkande SOU 2012:37 presenterat.
            </item>
            <item xml:id="i-VTos7EwkHm3T8HV44BCgUv">
              För det andra bör straffskalan för olaglig användning av metallsökare
              göras strängare för att göra brottet mer prioriterat hos rättsväsendet
              och mer avskräckande för dem som lockas till plundring.
            </item>
          </list>
          <head xml:id="i-3BRyLekJ2qbEzwt2DArvBM" type="h2">
            Tillgången till uppgifter om möjliga brottsplatser
          </head>
          <p xml:id="i-3TksugJfFJah9BmLjWLf8P">
            Idag finns uppgifter om svenska fornminnens geografiska belägenheter
            och materiella beskaffenheter i det digitala registret FMIS. I
            FMIS återfinns information om ca 1,7 miljoner fornlämningar och
            övriga kulturhistoriska lämningar på ca 600 000 platser, varav
            ca 75 % av dessa är belägna i skogen 27 . FMIS har i stora delar
            gjorts tillgängligt för allmänheten bl.a. i den uppskattade internetsöktjänsten
            Fornsök som återfinns på Riksantikvarieämbetets hemsida. Grundsyftet,
            att göra detta register lättillgängligt för allmänheten, är bra
            på många sätt. Kartsöktjänsten ger den intresserade snabb information
            om var kulturhistoriska platser kan besökas och man kan anta att
            tillsynen av fornminnen också ökar (om än endast för att upptäcka
            att fornminnesbrott begåtts snarare än att förhindra ett pågående).
            Samtidigt utgör också en sådan lättillgänglighet ett dukat smörgåsbord
            för plundrare. Med lätthet kan de t.ex. snabbt hitta uppgifter
            om icke utgrävda gravfält från rätt tidsålder och på platser med
            liten tillsyn. Att tro att sådana fornminnesbrott som utgörs av
            plundring skulle upphöra genom att inte tillhandahålla tjänster
            som Fornsök vore naivt. Det finns andra sätt att få tillgång till
            sådana uppgifter, t.ex. genom både historiska och samtida arkeologiska
            register och tidskrifter i arkiv och bibliotek. Samtidigt används
            tjänster som Fornsök för att underlätta för plundrare att välja
            ut lämpliga platser för fornminnesbrott på samma sätt som de underlättar
            för allmänheten att få kännedom om kulturhistoriska platser 28
            . Man kan därför fråga sig om fler uppgifter inte kan döljas än
            vad som är fallet idag. Behöver allmänheten t.ex. verkligen veta
            om ett fornminne är nyregistretat eller känt sedan länge och om
            det är utgrävt av arkeologer eller ej? I synnerhet är icke utgrävda
            skeppsvrak sårbara då tillsynen är ännu mindre än på land 29 .
            Det är möjligt att vissa uppgifter kan utlämnas för att försvåra
            planerad plundring utan att ge avkall på allmänhetens tillgänglighet
            till uppgifter om var de kan besöka fornminnen. Med avseende på
            icke utgrävda men välbevarade skeppsvrak av stort kulturhistoriskt
            värde, som ändå endast kan besökas av en liten del av allmänheten,
            kanske inte ens uppgifter om fyndplats behöver göras allmänt tillgängliga.
            I nuläget ingår dock uppgifterna i fråga i allmänna handlingar
            som vem som helst kan begära ut ifrån svenska myndigheter. Att
            göra vissa av dessa mer svår- eller icketillgängliga kräver stöd
            i offentlighets- och sekretesslagen på ett sådant sätt som idag
            finns för hotade växt- och djurarter.
          </p>
          <list xml:id="i-AvvpiJYLS8Hv53FdwhprVD" style="ol">
            <item xml:id="i-EMYX4hJxAsZn7PjjQr6DnJ">
              För att minska tillgången till sådana uppgifter om fornminnen
              som underlättar för plundrare att planera brott men som samtidigt
              inte nämnvärt påverkar allmänhetens tillgång till fornminnen,
              bör samråd sökas av regeringen med berörda myndigheter. Regeringen
              bör därefter, vid identifierade förändringsbehov, återkomma med
              förslag innehållande sådana ändringar i OSL som krävs för att
              tillgodose dessa.
            </item>
          </list>
          <head xml:id="i-Lck6gQ7abFD97wNHBgUxi7" type="h2">
            Olaglig handel med fornminnen
          </head>
          <p xml:id="i-GfC9NgJ2rpsyTJmN8gMu5F">
            Den typ av fornminnesbrott som utgörs av plundring i syfte att
            tjäna pengar existerar eftersom det finns en marknad som är beredd
            att betala för de uppgrävda föremålen. Denna marknad sträcker
            sig över statsgränser och liksom det finns en marknad i Sverige
            för t.ex. olagligt utsmugglade kulturföremål från Asien, finns
            det även utomlands en marknad för olagligt utförda kulturföremål
            från Sverige 30 . Det är extra viktigt att förhindra olaglig in-
            och utförsel av kulturföremål såsom fornminnen eftersom sannolikheten
            att ursprungssamhället återfår föremålen minskas drastiskt om
            de försvinner utomlands. I kulturminneslagen definieras illegal
            utförsel av kulturföremål, vilket straffas som brott mot smugglingslagen.
            Samtidigt innebär också inomstatlig handel ett problem eftersom
            ett plundrat och uppgrävt föremål bokstavligen tagits ur sin arkeologiska
            kontext. Utan denna kontext minskas föremålets kulturhistoriska
            värde när/om det till slut kommer i svenska statens ägo eftersom
            de historievetenskapliga tolkningsmöjligheterna blivit färre.
          </p>
          <list xml:id="i-4Yq1EAa7rWKpzVhVgWRtyt" style="ol">
            <item xml:id="i-B4zSNcz1SRSWiEdCcwt3dc">
              I enlighet med Brås rekommendation om förebyggande åtgärd bör
              regeringen återkomma med ett förslag om att endast tillåta handel
              (även inom Sverige) med föremål av viss ålder eller kulturhistoriskt
              värde om de först anmäls och registreras hos staten 31 . Registreringsbevis
              kan sedan bifogas föremålet vid försäljning. På detta sätt blir
              det lättare för köpare att särskilja, och anmäla, föremål härrörande
              från möjliga fornminnesbrott samtidigt som det blir svårare att
              tjäna pengar på försäljning av sådana föremål. Ett möjligt tillägg
              till detta förslag skulle kunna vara att registreringsbeviset
              även utgör någon form av äkthetsintyg, vilket i sådant fall skulle
              öka incitamenten till att registrera föremål och bifoga registreringsbevis.
            </item>
          </list>
          <head xml:id="i-9wxNWsncUMJTaDK71DFXTK" type="h2">
            Utnyttja intresserad allmänhet och målmedvetna hobbyplundrare
            som allierade
          </head>
          <p xml:id="i-G3Kn6PzETrGDWpmdvS8LGS">
            Alla fornminnesplundrare är inte organiserade ligor ute efter
            försäljning av stulna fornminnen på en svart marknad för ekonomisk
            vinning. En del plundrare är istället av typen arkeologiskt och
            historiskt intresserade entusiaster som passerar gränsen för vad
            som är tillåtet i sin jakt på historiska souvenirer hobbyplundrare.
            32 Eftersom dessa drivs av ett gott intresse, om än med olagliga
            uttryck, bör dessa kunna omvändas till allierade i kampen för
            att bevara vårt kulturarv. Detta kan man göra om deras intresse
            kan tillgodoses på ett sådant sätt att det istället används för
            att skydda fornminnen. Utifrån premissen att den stora allmänheten
            faktiskt är intresserad av att bevara kulturarv torde också delar
            av denna kunna användas för att skydda våra fornminnen.
          </p>
          <list xml:id="i-Em8xChpxhm7A7sGzkQkuF2" style="ol">
            <item xml:id="i-EXWrhT8CeT1ZeDfBK5aopE">
              Regeringen bör därför utarbeta förslag på hur allmänheten kan
              engageras i olika projekt. Ett förslag som Brå ger är t.ex. en
              frivillig databas där upphittare kan anmäla fornfynd. Detta skulle
              kunna kombineras med någon form av utmärkelse, i databasen eller
              på papper, som intyg på föredömlig samhällsinsats och som en ersättning
              så att incitamenten för att istället själv tillägna sig föremålet
              som trofé minskas. Något liknande skulle kunna utformas för personer
              som upptäcker och anmäler fornminnen härrörande från fornminnesbrott
              som lagts ut till försäljning. Ett annat exempel som ges är informationsutgivelse
              till jordbrukare och fastighetsägare om fornminnen på deras ägor,
              deras skyldigheter att beakta dessa, hur de på frivillig basis
              kan skötas om samt hur misstänkta fornminnesbrott kan se ut och
              hur sådana anmäls. 33
            </item>
          </list>
          <head xml:id="i-MhpLNxMEGtmHXULhBkM9ow" type="h2">
            Övriga åtgärder
          </head>
          <list xml:id="i-8t4EfLw5ZSguwwB5Lr1LjP" style="ol">
            <item xml:id="i-TEFbT5Dv9eYmFafFHjcKtG">
              Det är möjligt att många föremål som kommit till privat innehav
              genom brott, eller genom t.ex. arv och gåvor, kvarstår p.g.a.
              innehavarens rädsla för påföljd eller social stigmatisering. Regeringen
              bör därför utfärda en tillfällig amnesti för inlämning av föremål
              av viss ålder härrörande ifrån fornminnesbrott och andra s.k.
              kulturarvsbrott. Ett exempel på ett sådant föremål som skulle
              kunna tänkas återlämnas är den s.k. Havorringen, en halsring av
              guld från tiden runt Kristi födelse och av stort kulturhistoriskt
              värde som 1986 stals ifrån Gotlands Fornsal och som sedan dess
              varit försvunnen. Att smälta ned ett sådant ovärderligt föremål
              endast för guldvärdet vore dock nästintill otänkbart och föremålet
              bör därför fortfarande finnas intakt. Den kollektiva vinsten av
              att sådana föremål åter tillfaller staten, samhället och forskarvärlden,
              bör vida överskrida förlusten av utebliven beivran.
            </item>
            <item xml:id="i-K82hsCrh8z1hrBJr2DZDau">
              I övrigt bör regeringen stärka arbetet för att förebygga fornminnesbrott
              även på övriga sätt man finner vara effektiva, t.ex. genom ökad
              information och mer enhetliga riktlinjer från och mellan myndigheter.
            </item>
          </list>
        </div>
        <div xml:id="i-MyfVzHhjA26fYg71f7y32C" type="motSignatures">
          <list xml:id="i-5rWEUDhrT3MijCUWCSfUvy">
            <item xml:id="i-2cUHDtCe8MHNHG1bnwHfuK">
              Kent Ekeroth (SD)
            </item>
            <item xml:id="i-KoY16pqNDx1DbbpU2o1x37">
              Mattias Karlsson (SD)
            </item>
          </list>
        </div>
      </div>
    </body>
  </text>
</TEI>
