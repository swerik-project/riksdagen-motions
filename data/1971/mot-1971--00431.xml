<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--00431">
  <teiHeader>
    <fileDesc>
      <titleStmt>
        <title>om ett system för delägarsparande.</title>
        <author>av herr Bohman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ett system för delägarsparande.</title>
          <idno type="rdwebb">FU02431</idno>
          <rs type="number">431</rs>
          <ref type="dokument_url_text">http://data.riksdagen.se/dokument/FU02431/text</ref>
          <ref type="dokument_url_html">http://data.riksdagen.se/dokument/FU02431</ref>
          <ref type="dokumentstatus_url_xml">http://data.riksdagen.se/dokumentstatus/FU02431</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LQKP5CDY62YpFZWUbs7QiW</idno>
            <name>GÖSTA BOHMAN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9DETYuf2xa4o1AQ7HpbNMT</idno>
            <name>STAFFAN BURENSTAM LINDER</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Hg2Wz95RvQx3yUWLWY7d8f</idno>
            <name>CARL ERIC HEDIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-XdricRvZKp8jwbwrxEgcha</idno>
            <name>ALLAN HERNELIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-CrKFd8YrUoQVBgUYnwpDY7</idno>
            <name>ASTRID KRISTENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-HdmXapeTq3DFBQub8j1ccm</idno>
            <name>ERIC KRÖNMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-81PQrPhnDLAmM1hjWyXu84</idno>
            <name>BLENDA LJUNGBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FoZGPWdjE7CaiMyuRthV17</idno>
            <name>TAGE MAGNUSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GFTRsNqinZi5u1Qbi8pmh8</idno>
            <name>N. YNGVE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QW3U8q9gqCreU8hvXKjp44</idno>
            <name>G. IVAR VIRGIN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PcP3Fqp6y6rKDbHWroFeb3" type="signed"/>
        <correspContext corresp="i-PcP3Fqp6y6rKDbHWroFeb3">
          <note type="signatory" corresp="i-LQKP5CDY62YpFZWUbs7QiW"/>
          <note type="signatory" corresp="i-9DETYuf2xa4o1AQ7HpbNMT"/>
          <note type="signatory" corresp="i-Hg2Wz95RvQx3yUWLWY7d8f"/>
          <note type="signatory" corresp="i-XdricRvZKp8jwbwrxEgcha"/>
          <note type="signatory" corresp="i-CrKFd8YrUoQVBgUYnwpDY7"/>
          <note type="signatory" corresp="i-HdmXapeTq3DFBQub8j1ccm"/>
          <note type="signatory" corresp="i-81PQrPhnDLAmM1hjWyXu84"/>
          <note type="signatory" corresp="i-FoZGPWdjE7CaiMyuRthV17"/>
          <note type="signatory" corresp="i-GFTRsNqinZi5u1Qbi8pmh8"/>
          <note type="signatory" corresp="i-FpwNz9bjmeyh23RqtLzYMg"/>
          <note type="signatory" corresp="i-QW3U8q9gqCreU8hvXKjp44"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__431/mot_1971__431-001.pdf"/>
      <fw xml:id="i-VWtcCj2dcMk9ahZv87SVdL">
        Mot. 1971: 431 11
      </fw>
      <div type="motHeader" xml:id="i-7wvSy2fVZ8ADunC2GvVncf">
        <div type="motTitle" xml:id="i-JMeffVumbjz5ebGaUbneLe"/>
        <div type="motSubmissionInfo" xml:id="i-WCJ17QrZYCMg4jMQBPv5aV"/>
      </div>
      <div type="motBody" xml:id="i-T5Dvgn4JNmpv9fGWq2VMw9">
        <div xml:id="i-5WQpaTxUXayhLiD292upUB">
          <p xml:id="i-9JByX8opHB9o3DuXvFdHMb">
            Nr 431
          </p>
          <p xml:id="i-WuXKSqYgSfMxnkChKg8tg4">
            av herr Bohman m. fl. om ett system för delägarsparande.
          </p>
          <p xml:id="i-KZPKL2fGWnhZ5ftGD5UQpa">
            Decentraliserat ägande
          </p>
          <p xml:id="i-CuCSzRo9NSzDMfnRwk9PEm">
            Moderata samlingspartiet vill medverka till att utveckla ett
            samhälle byggt på individuellt ansvar, ett samhälle av självständiga
            medborgare i samverkan. Välstånd och välfärd är resultat av såväl
            enskilda män- niskors egna strävanden som gemensamma samhälleliga
            ansträngningar, grundade på samverkan, medinflytande och medansvar.
            I ett samhälle som helt litade till den enskildes vilja och förmåga
            att, i ohämmad tävlan med alla andra, ansvara för sig själv och
            sina när- maste skulle snart skapas socialt oacceptabla förhållanden.
            Detta skulle i sig bära fröet till sin egen undergång. Ända sedan
            konservatismen växte fram som medveten politisk rörelse, i opposition
            mot en nu sedan länge utdöd »manchesterliberal» samhällssyn, har
            den också betonat samhällets ansvar för dem som inte av egen kraft
            kan hävda sig i den fria tävlan. Men lika motbjudande som ett
            »manchesterliberalts samhälle ter sig från social rättfärdighetssynpunkt,
            lika oacceptabel är dess motsats från demokratisk synpunkt. Ett
            samhälle som frånhänder sina medbor- gare rätten att på eget ansvar
            verka för sitt eget och sina närmastes bästa kan endast till namnet
            förbli demokratiskt. Moderata samlingspartiet, och tidigare högerpartiet,
            har medverkat till och slår vakt om vår välfärdspolitik. Men vi
            är medvetna om den fara för demokratin som skulle ligga i att
            alltför många bleve för alltför stor del av sin försörjning omedelbart
            beroende av politiska beslut. Därför är vi, utan att för den skull
            förneka samhällets ansvar för den enskildes välfärd angelägna
            om att trygga den enskilda människans oberoende och att vidga
            de många medborgarnas eget ansvarsområde. En medborgare i ett
            demokratiskt land måste kunna stå fri och oberoen- de gentemot
            det samhälle han själv medverkar till att forma, annars blir de
            politiska valen en köpslagan, demokratin en skendemokrati. I Sverige
            råder en bred enighet om att den enskildes strävan efter trygga
            och stigande inkomster är en rimlig och riktig strävan. En fast
            egen inkomst anses inte bara garantera den enskildes uppehälle
            utan förknippas också med begrepp som personlig frihet, oberoende
            och möjlighet till självförverkligande. Ett utslag av denna allmänt
            omfattade
          </p>
          <pb facs="riksdagen-motions-pdf/data/1971/mot_1971__431/mot_1971__431-002.pdf"/>
          <fw xml:id="i-L1jEywnoQad8aTNvxMY9nK">
            Mot. 1971: 431 12
          </fw>
          <p xml:id="i-7k98eLNfp8qh4Rmqudqs2g">
            syn på den egna inkomstens betydelse är det t.ex. då man i debatten
            om gifta kvinnors förvärvsarbete som något i sig värdefullt betonar
            den självständighet och det ekonomiska oberoende som följer med
            en egen inkomst. Goda, säkra, egna inkomster betraktas alltså
            allmänt som något posi- tivt såväl för den enskilde som för samhället.
            Men egendomligt nog råder ingen motsvarande enighet i synen på
            egendomsägandet. Ända sedan dåvarande högerpartiet först lanserade
            programmet ägardemo- krati har programmets motståndare sökt ständigt
            nya argument mot de förslag som framlagts i syfte att skapa ökat
            ekonomiskt oberoende för de många genom en jämnare egendomsfördelning.
            Ändå råder det inget tvivel om att personligt ägd egendom ger
            den enskilde en handlingsfri- het som den egendomslöse saknar,
            även om han råkar ha jämförelsevis goda löpande inkomster.
          </p>
          <p xml:id="i-4axmL8KLr7gJfGf6eZNjk8">
            Den enskilda förmögenhetsbildningen
          </p>
          <p xml:id="i-6bGoNX7yPUfcxb6G1ytEuZ">
            Kapitalskatteberedningen redovisar i sitt 1969 framlagda betänkande
            utvecklingen av de enskilda medborgarnas förmögenhetssituation
            under efterkrigstiden. Den snabba inkomstutvecklingen under denna
            tid har inte haft någon motsvarighet på förmögenhetssidan. Den
            av social- demokraterna dikterade ekonomiska politiken har ensidigt
            gynnat kollek- tivt sparande och ägande på bekostnad av det enskilda
            ägandet. Hushållssparandets andel av den totala kapitalbildningen
            har succes- sivt sjunkit under hela sextiotalet och sjönk under
            1970 än lägre än 1969. Några försök att vända denna utveckling
            har inte gjorts. Alla förslag till sparstimulerande åtgärder har
            avvisats. Majoriteten av folket saknar alltjämt den personliga
            frihet som grun- das på enskilt förmögenhetsägande. De flestas
            ekonomiska marginaler är smala. Det behövs inte mycket — oförvållad
            arbetslöshet, en tids sjukdom, skada på grund av annans brottslighet
            — för att människan skall bli totalt beroende av samhällets skyddsåtgärder.
            Det är angeläget att det kollektiva trygghetssystemet vidmakthålles
            och i vissa avseenden förstärks, men det får inte inkräkta på
            den enskilda människans inte- gritet. Den enskilda människans
            växande beroende av stat och kommun är inte hälsosamt för vare
            sig den enskilde eller demokratin.
          </p>
          <p xml:id="i-XJjU6Fg3oSy2xrGGTdoFD5">
            Det gäller både demokratin och ekonomin
          </p>
          <p xml:id="i-2i3JNXApMRHez6YbUHozq2">
            Ett program för decentraliserat ägande är främst ett program
            för att främja personligt oberoende och befästa och utveckla demokratin
            ge- nom att förankra den på den bästa grund som finns, hos självständiga
            medborgare i fri samverkan — tyngdpunkten i ordet ägardemokrati
            ligger på demokrati. Men det är också en politik som skulle få
            gynn- samma samhällsekonomiska effekter.
          </p>
          <pb facs="riksdagen-motions-pdf/data/1971/mot_1971__431/mot_1971__431-003.pdf"/>
          <fw xml:id="i-GeYZs88pSBAcFBCZdrPGzr">
            Mot. 1971: 431 13
          </fw>
          <p xml:id="i-CEq2JvSX1gYFovEwQYjmWb">
            Om fler människor än nu deltager i sparandet ökar den totala
            kapital- bildningen i samhället, vilket medför minskat tryck i
            ekonomin och ger ökat utrymme för såväl offentliga investeringar
            som industriinveste- ringar. Vi är medvetna om att det kollektiva
            sparandet inte omedelbart kan ersättas med ett frivilligt. Men
            i dag ger det offentliga sparandet — främst den snabba uppbyggnaden
            av AP-fonderna — de politiska in- stanserna en, enligt vår mening,
            alltför långt gående kontroll över kre- ditgivningen. Med en ökad
            privat kapitalbildning skulle marknadskraf- terna få större inflytande
            på kapitalmarknaden genom att näringslivet i högre grad skulle
            vara hänvisat till allmänheten för att skaffa risk- villigt kapital.
            Statens möjligheter att ingripa och reglera skulle förvisso ändå
            vara tillräckliga. Finans- och kreditpolitiken är i ett samhälle
            med en stor offentlig sektor högst verkningsfulla instrument,
            om de utnyttjas på ett riktigt sätt.
          </p>
          <p xml:id="i-4jtSo4F6CX1Dggdc3Adr5e">
            Spritt ägande — koncentrerad makt?
          </p>
          <p xml:id="i-S4K9uKcM4rbjMDN37r5uEb">
            Den konkreta modell för spridning av ägande som hittills tilldragit
            sig den största uppmärksamheten i debatten har varit olika förslag
            till spridning av aktierna i enskilda företag. Huvudinvändningen
            mot aktie- spridning har varit att de största aktieägarna därigenom
            skulle få sin ställning ytterligare stärkt. Denna invändning är
            inte särskilt bärkraftig. För det första är det ostridigt att
            ekonomisk makt till en del är knuten till ägandet, och då måste
            i det långa loppet en spridning av ägandet också medföra en spridning
            av makten. Vidare är komplikationer av typen att det be- hövs
            mindre aktieposter för att behärska ett företag ju fler de övriga
            delägarna är närmast tekniska komplikationer av övergående karaktär.
            Om aktieägandet får stor spridning, så kommer det säkert också
            att skapas nya former för att tillvarata de mindre delägarnas
            intressen.
          </p>
          <p xml:id="i-CwMpqQaKu6DVceAqDptY7b">
            Ägardemokrati och företagsdemokrati
          </p>
          <p xml:id="i-LA8jxpr2fby6MWLGcrge1i">
            En vanlig kritisk fråga är: Vilket inflytande får en anställd
            över sitt företag och sin egen arbetssituation genom att äga en
            eller annan aktie i företaget? Svaret ligger i att ägardemokrati
            och företagsdemokrati i första hand inte är samma sak. Arbetsplatsdemokratins
            problem måste lösas efter delvis helt andra linjer, och den anställdes
            rätt till medinflytande över sin egen arbetssituation och det
            företag där han arbetar måste moti- veras med arbetsinsatsen som
            sådan, inte med delägarskap. Ändå torde ett decentraliserat ägande
            kunna väsentligt främja förut- sättningarna för utveckling av
            en verklig företagsdemokrati. För en
          </p>
          <pb facs="riksdagen-motions-pdf/data/1971/mot_1971__431/mot_1971__431-004.pdf"/>
          <fw xml:id="i-XVDCE1k3aRHBnr3m4oBzqx">
            Mot. 1971: 431 14
          </fw>
          <p xml:id="i-QHyWLBeDKmrAavHZvZAbwi">
            sådan utveckling krävs ömsesidig förståelse och vilja till samverkan
            mellan företagare, företagsledare och anställda. Vidare krävs
            att många människor har vilja och förmåga att sätta sig in i och
            ta medansvar för företagets angelägenheter. Den viljan och förmågan
            måste bli större i ett samhälle där det är vanligt att samma människor
            är både ägare och anställda, där de flesta är vana inte bara vid
            att arbeta mot lön utan också att äga och förvalta egendom.
          </p>
          <p xml:id="i-NaDEh8orMJkZm18naiviUg">
            En politik för de rika?
          </p>
          <p xml:id="i-6ZkLnznxByE1Ef6qvyWTHS">
            En annan vanlig invändning mot ett decentraliserat ägande har
            varit att de föreslagna åtgärderna bara skulle gynna högre inkomsttagare.
            Det är självklart att en generell sparstimulans i form av sparpremie
            eller skatteavdrag ger större favör i kronor räknat åt den som
            kan spara stora summor än åt den som bara kan sätta undan mindre
            belopp. Men det bör observeras att alla våra förslag är så utformade
            att de endast gynnar småspararna.
          </p>
          <p xml:id="i-MFcTqq53FCMHfBXgisiD39">
            Tre ting krävs
          </p>
          <p xml:id="i-LyKeB3DD7ghsiPRzdrpim8">
            För att nya förmögenheter skall kunna bildas genom sparande krävs
            tre ting: utrymme för sparande, vilja att spara samt möjlighet
            till god, säker och meningsfull placering av det sparade. Chansen
            till ett sparutrymme för de många ligger i de stigande in- komsterna,
            i inkomstökningarna. Men förutsättningen är då att man får behålla
            tillräckligt mycket av inkomstökningarna för att det skall räcka
            inte bara till en önskad och kanske välbehövlig konsumtionsökning
            utan också till sparande. För närvarande lägger de höga marginalskat-
            terna för de flesta oöverstigliga hinder i vägen för nämnvärt
            sparande av inkomstökningar. Detta är ett viktigt skäl för moderata
            samlings- partiet att bestämt hålla fast vid kravet på en sänkning
            av marginal- skatten. Den viktigaste förutsättningen för uppkomsten
            av en verklig spar- vilja är en välgrundad tilltro till att det
            sparade behåller och ökar sitt värde. En ekonomisk politik som
            tryggar ett fast penningvärde är där- för den kanske bästa sparstimulansen.
            För att väcka sparintresset hos den som inte tidigare sparat syste-
            matiskt är olika former av s.k. målsparande väl ägnade. Här kommer
            de sparstimulerande åtgärderna in och gör sparandet mer lockande
            ge- nom att låta sparmålet rycka närmare: skattefavörer och sparpremier
            gör det möjligt att spara större belopp och låter sparkapitalet
            växa snabbare. Det finns redan i dag många sparformer att välja
            emellan. Men för att ägandespridning skall bli ägardemokrati,
            dvs. för att egendomsför-
          </p>
          <pb facs="riksdagen-motions-pdf/data/1971/mot_1971__431/mot_1971__431-005.pdf"/>
          <fw xml:id="i-EzQamwVa57QbwmQvqVonLL">
            Mot. 1971: 431 15
          </fw>
          <p xml:id="i-TqJZxmegy421JtsPxq5vQV">
            delning skall innebära fördelning också av ekonomiskt inflytande,
            krävs större möjligheter än nu för de många människorna med små
            spar- kapital att bli delägare i den verkligt väsentliga egendomen.
            Det bör skapas andra former än det vanliga aktieägandet för delägarskap
            i före- tag, och för egenföretagaren bör det ges större möjligheter
            att bevara och öka det egna kapitalet i den egna rörelsen.
          </p>
          <p xml:id="i-5JJdB6APhftJtqonKPe9fs">
            FÖRSLAG
          </p>
          <p xml:id="i-Bs4cbgc4VnoRWQRtwFQpS4">
            Banksparande
          </p>
          <p xml:id="i-51vHKJXQoR7a1Xwn2bTnc9">
            Banksparandet är för de flesta människor den naturligaste och
            lättast tillgängliga sparformen. Det lämpar sig för målsparande
            samtidigt som det ger en lätt åtkomlig likviditetsreserv för oförutsedda
            utgifter. För att stimulera till ökat banksparande föreslår vi
            att sådant spa- rande, i den mån det överstiger ett grundsparande
            på 2 procent av in- komsten, skall vid taxeringen berättiga till
            ett avdrag från inkomsten med 50 procent av det under året sparade
            beloppet intill ett högsta sparbelopp av 3 000 kr. Detta innebär
            ett avdrag på högst 1500 kr. och för de flesta in- komsttagare
            som uppfyller dessa villkor en skattelättnad med 700— 800 kr.
            Sparandet skall vara ett styrkt nysparande på bank, och sparformen
            skall stå öppen för alla som saknar skattepliktig förmögenhet.
            Spar- medlen skall vara bundna fem år. Vid tidigare uttag återföres
            medlen till beskattning. Vid konjunkturnedgång bör regeringen
            dock kunna medge tidigare uttag från dessa konton på samma sätt
            som man fri- släpper investeringsfonder. Det bör också finnas
            möjlighet att få dispo- nera sparmedlen tidigare, om spararen
            fått starkt försämrad inkomst och råkat i ekonomiskt trångmål.
            Denna sparform kan alltså även till- godose konjunkturpolitiska
            och socialpolitiska syften.
          </p>
          <p xml:id="i-WcMPk9CDShRLQcHuiWJtjW">
            Bostadssparande
          </p>
          <p xml:id="i-VmfRv2kFjjiVKEZ7iFtGS8">
            För förvärv av eget hem eller bostadsrättslägenhet bör sparmedel
            en- ligt ovan få disponeras även tidigare än efter fem år. Sparandet
            till egen bostad är för många människor ett så naturligt sparmål
            och egnahemsboendet en socialt så värdefull boendeform, att bostadssparande
            bör stimuleras även med andra medel. Så bör t. ex. reglerna för
            fastställande av belåningsvärde för egnahemslån anpassas till
            nutida faktiska byggnadskostnader, så att det verkligen blir möjligt
            att — som det ursprungligen var tänkt — bygga eget hem med en
            kon- tantinsats av tio procent av den faktiska byggnadskostnaden.
            Den större frågan om vidgat bostadsrättsbyggande har behandlats
            i vår bostads- politiska motion.
          </p>
          <pb facs="riksdagen-motions-pdf/data/1971/mot_1971__431/mot_1971__431-006.pdf"/>
          <fw xml:id="i-6CumbH5L53u9tEk6QgdLsd">
            Mot. 1971: 431 16
          </fw>
          <p xml:id="i-VpkPKD6yVo4KyR1wRbbdFG">
            Utbildningssparande
          </p>
          <p xml:id="i-73xSUwDnjA9Dy14LXVtmYb">
            Även för utbildningsändamål bör sparmedel på särskilt bankkonto
            enligt ovan få disponeras tidigare än efter fem år. I framtiden
            kommer det att bli önskvärt eller nödvändigt för allt fler människor
            att kanske flera gånger under livet komplettera sin utbild- ning.
            Samhällets studiesociala system kan sannolikt aldrig utbyggas
            därhän, att det blir möjligt för den som har försörjningsplikter
            att för någon längre tid ägna sig åt studier och avstå från förvärvsarbete.
            Desto viktigare är att det underlättas för den enskilde att själv
            sätta undan medel för vidareutbildning.
          </p>
          <p xml:id="i-HdQjVNSctnYYXpZXYwBksK">
            Amorteringssparande
          </p>
          <p xml:id="i-5HjLXu6JJexsWwv6TFJS39">
            Amortering av bostadslån eller studieskuld bör jämställas med
            ny- sparande och ge rätt till avdrag vid taxeringen med samma
            belopp och enligt samma villkor som ovan föreslagits för nysparande
            på bank.
          </p>
          <p xml:id="i-KvXdP3fy3hbQKCoMq7hYqd">
            Företagssparande
          </p>
          <p xml:id="i-98qPx2wMuN18z4zyJi5KpW">
            De flesta egenföretagare upplever att det egna kapitalet i företaget
            suc- cessivt »späds ut» när företaget utvecklas, kapitalbehovet
            växer och före- tagaren, i brist på eget kapital, måste finansiera
            expansionen väsentligen med lån. Oron för att förlora inflytandet
            över det egna företaget torde avhålla mer än en företagare från
            utvidgningar som annars skulle vara motiverade. 1970 års långtidsutredning
            påpekar denna risk: &gt;»Då en så- dan sänkning av företagens soliditet
            kan tänkas oförmånligt påverka deras investeringsvilja aktualiseras
            vilka möjligheter till ökade tillskott av riskvilligt kapital
            som kan stå öppna för företagen.» Som en motsvarighet till aktiebolagens
            investeringsfonder bör för egenföretagaren öppnas möjlighet till
            skattefri avsättning till självfinan- sieringsfond. Som vi många
            gånger tidigare framhållit bör dessutom möjligheterna till återlån
            av ATP-avgifter ökas genom att lånerätt får ackumuleras för företag
            vilkas årliga avgifter är för små för att konsti- tuera någon
            nämnvärd återlånerätt under ett enda år.
          </p>
          <p xml:id="i-53rZJG4g9HxuSPLL4QQTPe">
            Höjt extraavdrag vid kapitalbeskattning
          </p>
          <p xml:id="i-CGiU5868RBb36GoiaY4q1u">
            Det extra avdraget vid kapitalbeskattning har sedan 1961 varit
            oför- ändrat 400 kr. för ensamstående och 800 kr. för äkta makar.
            Avdraget möjliggjorde 1961 en skattefri avkastning av kapital
            om ca 8 500 resp. 17 000 kr. Enligt Svenska sparbanksföreningen
            utgör de skattefria kapital-
          </p>
          <pb facs="riksdagen-motions-pdf/data/1971/mot_1971__431/mot_1971__431-007.pdf"/>
          <fw xml:id="i-KD4iCL6JQwCV98zVRJ5i6k">
            Mot. 1971: 431 17
          </fw>
          <p xml:id="i-3wUtA7KAkRXfk9JLzLGEhj">
            beloppen nu endast ca 4000 resp. 8 000 kr. i 1961 års penningvärde.
            Från 1961 till 1970 har priserna stigit med omkring 50 procent.
            Redan penningvärdets fall motiverar därför en uppräkning av avdragens
            stor- lek. Det bör i sammanhanget påpekas att det extra avdraget
            för villa- ägare höjts från 200 till 500 kr. Vi föreslår att det
            extra avdraget vid kapitalbeskattning höjs till 600 kr. för ensamstående
            och 1200 kr. för äkta makar. Någon prinicipell skillnad föreligger
            inte mellan den avkastning som erhålles av på bank insatta medel
            eller aktieinnehav och den avkastning som erhålles av rörelse
            — inklusive jordbruk — vari någon investerat sitt sparkapital.
            En del av rörelsens avkastning kan hänföras till den personliga
            arbetsinsatsen, medan en annan del härrör från det insatta kapitalet.
            Vi föreslår därför att den som investerat sitt sparkapital i jordbruk,
            annan fastighet eller rörelse skall medges samma rätt till särskilt
            avdrag vid beskattningen som om kapitalet varit placerat i bank
            eller aktier.
          </p>
          <p xml:id="i-L2fWHsUcdEJxy7yZpcvTJE">
            Delägarsparande
          </p>
          <p xml:id="i-D6KMw1VVssEbgviH7Ff4iH">
            Styrkt nysparande i aktier — som alltså inte motsvaras av uttag
            från bankräkning eller dylikt — bör berättiga till avdrag vid
            taxeringen med samma belopp och i övrigt enligt samma regler som
            ovan före- slås för nysparande i bank. För att sparandet i form
            av delägarskap i företag skall kunna bli väsentligt mer utbrett
            än nu krävs dels att denna sparform kan ut- nyttjas även av dem
            som endast kan satsa små belopp i sänder, dels att sparandet inte
            upplevs som förenat med alltför stor risk för kapi- talförlust.
            Därför bör vid sidan av den vanliga aktien skapas nya for- mer
            av delägarbevis som är lättare åtkomliga och som, särskilt till
            en början, kan upplevas som en tryggare placering. En lämplig
            form för sådant delägarbevis är den konvertibla obligationen,
            dvs. en obligation som efter viss tid omvandlas till aktie. Vi
            föreslår att börsnoterade företag ges möjlighet att emittera så-
            dana konvertibla obligationslån, som är avsedda att i sin helhet
            på vissa föreskrivna villkor och i förening med nedan angiven
            skatte- förmån tecknas av en stiftelse med de anställda som delägare.
            För att finansiera stiftelsens obligationsteckning satsar delägarna
            omedelbart 20 procent av obligationernas värde. Stiftelsen får
            sedan rätt att ur AP-fonden, med obligationerna som säkerhet,
            låna resteran- de 80 procent. Lånet amorteras under förslagsvis
            fyra år genom in- betalningar av de anställda. För dessa amorteringar,
            intill ett belopp motsvarande vad som ovan föreslagits för nysparande
            i bank, medges avdragsrätt vid taxeringen. Efter viss tid, förslagsvis
            fem år, har andelsägarna i stiftelsen rätt
          </p>
          <pb facs="riksdagen-motions-pdf/data/1971/mot_1971__431/mot_1971__431-008.pdf"/>
          <fw xml:id="i-TpAZ45W7eEVFByUqG7XiyQ">
            Mot. 1971: 431 18
          </fw>
          <p xml:id="i-JAuQ5BidhBdy5RmTwbjFmG">
            att, enligt de principer som gäller för konvertibla obligationslån,
            kon- vertera andelarna till vanliga aktier i företaget. Den kurs
            till vilken konverteringen skall ske fastställs redan då obligationerna
            emitteras. Andelsägaren har då fördelen att kunna tillgodogöra
            sig en kursvinst, om aktiekursen vid konverteringstillfället överstiger
            den fastställda in- lösningskursen. Om den vid konverteringstillfället
            aktuella aktiekursen däremot ligger under den fastställda inlösningskursen
            kan andelsägaren tills vidare avstå från konvertering. Den sparare
            som eventuellt skulle skrämmas bort av förlustrisken vid placering
            i vanliga aktier har alltså här fördelen att kunna tillgodogöra
            sig en väsentlig del av aktiesparan- dets fördelar men med mindre
            risk. Som villkor för rätt till skattefritt avdrag för amorteringar
            skall gälla att andelsägaren icke tidigare äger skattepliktig
            förmögenhet. Under åberopande av vad ovan anförts hemställes att
            riksdagen måtte i skrivelse till Kungl. Maj:t begära utredning
            och förslag om ett system för delägarsparande i enlighet med vad
            i motionen anförts.
          </p>
          <p xml:id="i-5XBaM7yiBdaQCJ9jgGSjyY">
            Stockholm den 25 januari 1971 GÖSTA BOHMAN (m) STAFFAN BURENSTAM
            LINDER (m) CARL ERIC HEDIN (m) ALLAN HERNELIUS (m) ASTRID KRISTENSSON
            (m) ERIC KRÖNMARK (m)
          </p>
          <p xml:id="i-U7VAi1gL6AmJgFn5QXVjzq">
            BLENDA LJUNGBERG (m) TAGE MAGNUSSON (m) i Borås
          </p>
          <p xml:id="i-3ewaKxVg4336jo3NxuDEEM">
            N. YNGVE NILSSON (m) PER PETERSSON (m) i Trobro i Gäddvik
          </p>
          <p xml:id="i-31stbYvp8Ykt3DGqGXAgJL">
            G. IVAR VIRGIN (m)
          </p>
        </div>
      </div>
    </body>
  </text>
</TEI>
