<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UbU-01403">
  <teiHeader>
    <fileDesc>
      <titleStmt>
        <title>Situationen för elever med neuropsykiatriska funktionsnedsättningar</title>
        <author corresp="i-X9jqcGenibr5tWEbnZgddm">av Annika Hirvonen Falk (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1403 av Annika Hirvonen Falk (MP)</title>
          <idno type="rdwebb">H6021403</idno>
          <rs type="number">1403</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H6021403/text</ref>
          <ref type="dokument_url_html">http://data.riksdagen.se/dokument/H6021403</ref>
          <ref type="dokumentstatus_url_xml">http://data.riksdagen.se/dokumentstatus/H6021403</ref>
          <ref type="docx">http://data.riksdagen.se/fil/813CC3CE-36A8-4E20-AB04-2426FEA931D4</ref>
          <ref type="pdf">http://data.riksdagen.se/fil/0BA8D8C1-1476-49CA-A914-9090E1D9B9FC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen Falk</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-G9qEzAj3KhT24E746Po2T3" type="signed"/>
        <correspContext corresp="i-G9qEzAj3KhT24E746Po2T3">
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction xml:id="i-81DhUv6VfTAuiP91yoAaBh" type="submitted">
          <date when="2018-11-28"/>
          <time when="13:39:06"/>
        </correspAction>
        <correspAction xml:id="i-sn9Y9Q5KFtmYFao1r49e5" type="reviewed">
          <date when="2018-11-28"/>
          <time when="14:11:51"/>
        </correspAction>
        <correspAction xml:id="i-YZBaxiadMvaL84hxwqtkgm" type="referred">
          <date when="2018-12-05"/>
        </correspAction>
        <correspAction xml:id="i-HTogZkjnqKRJf5pBjbv442" type="assigned">
          <date when="2019-05-17"/>
          <time when="16:04:50"/>
        </correspAction>
        <correspContext corresp="i-HTogZkjnqKRJf5pBjbv442">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-4ceoCyzXFF51mgjuJMmua3" type="behandlas_i"/>
        <correspContext corresp="i-4ceoCyzXFF51mgjuJMmua3">
          <ref type="uppgift">2018/19:UbU9</ref>
          <ref type="ref_dok_id">H601UbU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU9</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MMd9cqq3doBC1QrKNTqzKp" type="behandlas_i"/>
        <correspContext corresp="i-MMd9cqq3doBC1QrKNTqzKp">
          <ref type="uppgift">2018/19:UbU13</ref>
          <ref type="ref_dok_id">H601UbU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU13</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:1403 av Annika Hirvonen Falk (MP)
          Situationen för elever med neuropsykiatriska funktionsnedsättningar
        </div>
      </div>
      <div type="motBody">
        <div type="motSummary">
          <head xml:id="i-RMeVsDhQuq6cintUs66g4s">
            Sammanfattning
          </head>
          <p xml:id="i-WQctqFFvUhspCu4U2NmWWB">
            ”Barn och elever ska ges stöd och stimulans så att de utvecklas
            så långt som möjligt.” Det är skollagens kanske viktigaste skrivning.
            Den gör tydligt att utbildningen ska ta hänsyn till barns och
            elevers olika behov. Skolan ska arbeta för att uppväga skillnader
            i barns och elevers förutsättningar att tillgodogöra sig utbildningen.
            Det anger uppdraget för varje kommun och friskola – och andra
            krav eller prioriteringar får inte komma före. Men vi är inte
            där idag. Elever med neuropsykiatriska funktionsnedsättningar
            (NPF) möter fler hinder än andra elever för att de behöver andra
            förutsättningar för att kunna utveckla sin fulla potential. Det
            kan handla om anpassade lokaler, hjälpmedel, varierande gruppstorlekar,
            personal med rätt kompetens och arbetssätt som utgår från de enskilda
            barnens behov. Det är också stor skillnad mellan stödet beroende
            på kön, pojkar får mer stöd än flickor.
          </p>
          <p xml:id="i-P22cHZqbxYq1xWNhNSf1Tr">
            Miljöpartiet i regering har gjort en lång rad insatser men fortfarande
            är situationen för många elever med neuropsykiatriska funktionsnedsättningar
            oacceptabel och mer måste göras. Därför föreslår Miljöpartiet
            i den här motionen att undervisningen anpassas till vad som är
            bäst för varje enskild elev, att NPF införs på alla rektors-,
            förskollärar- och lärarutbildningar, att Specialpedagogik för
            lärande byggs ut och att uppföljningen av elever med neuropsykiatriska
            funktionsnedsättningar förbättras.
          </p>
        </div>
        <div type="motProposal" subtype="förslag">
          <head xml:id="i-WGiwRvnbSvP2LVNM5x1YBM">
            Förslag till riksdagsbeslut
          </head>
          <list style="ol">
            <item xml:id="i-YJgbzZjsRpReoyZVgHLXYL">
              Riksdagen ställer sig bakom det som anförs i motionen om att
              anpassa undervisningen till vad som är bäst för varje enskild
              elev och tillkännager detta för regeringen.
            </item>
            <item xml:id="i-FuokJY8SUfB9Aqeh1VoJyk">
              Riksdagen ställer sig bakom det som anförs i motionen om att
              kunskap om NPF bör införas på alla rektors-, förskollärar- och
              lärarutbildningar och tillkännager detta för regeringen.
            </item>
            <item xml:id="i-EfTFDobGCbhLi4pYeNofi">
              Riksdagen ställer sig bakom det som anförs i motionen om utbyggnad
              av kompetensutvecklingsinsatsen Specialpedagogik för lärande och
              tillkännager detta för regeringen.
            </item>
            <item xml:id="i-6uANXwkCD2hC5J4NSR6FB9">
              Riksdagen ställer sig bakom det som anförs i motionen om att
              förbättra uppföljningen av elever med neuropsykiatriska funktionsnedsättningar
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-5vw9yj3xEA7jCunYQZ46LA" type="h1">
            Miljöpartiet i regering har gjort en lång rad viktiga insatser
          </head>
          <head xml:id="i-FLDk4aoi6mU96JLMpJxuJW" type="h2">
            Infört läsa-skriva-räkna-garanti
          </head>
          <p xml:id="i-KUpnCZkPk6SVT6kEsBzn4H">
            Det får inte bero på var en elev går i skola om han eller hon
            får stöd eller inte. Tidiga insatser är viktiga för elevernas
            självkänsla och kan i fråga om grundläggande färdig­heter, som
            exempelvis läsa och skriva, även motverka svårigheter i andra
            ämnen. Miljöpartiet i regering har därför drivit igenom en läsa-skriva-räkna-garanti.
            Garantin innebär en stärkt rätt för elever att få de stödinsatser
            de har behov av tidigt i sin skol­gång och på så sätt få en ökad
            möjlighet att nå kunskapskraven. När garantin nu ska förverkligas
            är det positivt och viktigt att den beslutades med bred förankring
            i riksdagen och efter en nära dialog med organisationer för funktionsrättsrörelsen.
            Ytterst är det huvudmännens ansvar att garantin uppfylls och nu
            är det därför avgörande att kommuner och andra huvudmän aktivt
            säkerställer att rektorer, lärare och special­pedagoger har tillgång
            till de resurser och den organisation som krävs för att förverkliga
            garantin när den träder i kraft 1 juli 2019.
          </p>
          <head xml:id="i-NszXvNFdzDMDyZSFYSac1h" type="h2">
            Fler platser på specialpedagog- och speciallärarutbildningarna
          </head>
          <p xml:id="i-fujTiYeTE9XU5xdkgcQWv">
            Miljöpartiet i regering lyckades vända kurvan så att den nu går
            uppåt, både vad gäller hur många specialpedagoger och speciallärare
            vi har ute på skolorna och hur många som utbildar sig. Vi har
            också infört fler inriktningar på utbildningen. Eftersom detta
            område har varit eftersatt under lång tid krävs det även ett stort
            arbete framåt. Att vi lyckas få fler specialpedagoger och speciallärare
            har stor betydelse för genomförandet av läsa-skriva-räkna-garantin,
            där specialpedagogisk kompetens ska användas vid bedömningarna.
          </p>
          <head xml:id="i-4pAYRYzPtVo9ozHDyMHnTr" type="h2">
            Pågående utredning om arbetet med stöd och elevhälsa
          </head>
          <p xml:id="i-7g3RGxDfk5v12YC2oRK4Ac">
            Miljöpartiet i regering tillsatte en utredning om arbetet med
            stöd och elevhälsa som ska lämna förslag i syfte att skapa bättre
            förutsättningar för elever, såväl flickor som pojkar, att nå de
            kunskapskrav som minst ska uppnås. Skolinspektionens tillsyn visar
            att det är vanligt att huvudmän inte tillgodoser elevernas rätt
            till extra anpassningar och särskilt stöd. Tillsynen visar också
            att det är vanligt att detta är kopplat till brister i elevhälso­arbetet.
            En uppföljning från Skolverket konstaterade att drygt hälften
            av eleverna som saknade godkänt betyg i både sjätte och nionde
            klass ändå inte hade fått särskilt stöd i åttan eller nian. Utredningen
            är fri att komma fram till att det behövs en starkare reglering
            om vilken tillgång som behövs av speciallärare, alltså ett större
            krav på huvudmännen än i dag.
          </p>
          <head xml:id="i-6KJ6vWsbaKsbDF7Csi7Rcn" type="h2">
            Specialpedagogik för lärande
          </head>
          <p xml:id="i-DtjFVU4T4YXQHnFv9WhQtv">
            Kompetenslyftet Specialpedagogik för lärande har genomförts,
            där specialpedagoger handleder lärare för att öka den generella
            kompetensen bland alla lärare om hur de möter elever med olika
            förutsättningar. Det har ett särskilt fokus på NPF.
          </p>
          <head xml:id="i-3qgch8GwPttkohcx5dd7ys" type="h2">
            Fler anställda i elevhälsan och fortbildning för speciallärare
          </head>
          <p xml:id="i-KcUihRGLVwfYPVoh18WXDo">
            Statsbidrag för fler anställda i elevhälsan och fortbildning
            av befintlig personal till specialpedagog/speciallärare. 900 fler
            specialpedagoger och speciallärare har anställts.
          </p>
          <p xml:id="i-6KzEgH48BvjaEg5b24xzPj">
            Studiepaket om NPF tillgängligt för alla lärare. Specialpedagogiska
            skolmyndig­heten (SPSM) erbjuder nu studiepaket om NPF som riktar
            sig till enskilda lärare och arbetslag. Studiepaketen innebär
            moduler för kollegialt lärande tillgängliga för alla lärare, från
            förskola till gymnasium.
          </p>
          <head xml:id="i-ET8uPewgb7AoXxkfDd1aRt" type="h2">
            NPF har införts i examensmålen på specialpedagogutbildningarna
          </head>
          <head xml:id="i-Ps661VtJyj32MwBdvcZgUS" type="h1">
            Reglerna för tilläggsbelopp för särskilt stöd till barn och elever
            har förtydligats.
          </head>
          <p xml:id="i-UtSGra2NJ6W4UsWZsFVqyZ">
            Miljöpartiet i regering såg till att reglerna i skollag och förordningar
            förtydligades för tilläggsbelopp för särskilt stöd till barn och
            elever. Förändringarna gjordes med syftet att säkerställa att
            enskilda förskole- och skolhuvudmän får de resurser som behövs
            för att tillgodose varje barns och elevs behov av särskilt stöd.
            Bakgrunden till ändringarna är att lagstiftningen har varit otydlig,
            vilket har medfört att tillämpningen blivit mer restriktiv än
            vad som varit meningen. Skolverket ser över kunskapskraven i dialog
            med professioner som är experter på elevers kognitiva utveckling.
          </p>
          <p xml:id="i-KhgkbFG6DFCqYvm73DYp5d">
            Men för att möta utmaningarna för elever med neuropsykiatriska
            funktionsnedsättningar krävs det mer.
          </p>
          <head xml:id="i-EPUC5Zm9cN9DYp38kAWxBN" type="h1">
            Skolsituationen för elever med NPF oacceptabel
          </head>
          <p xml:id="i-R3a2hzF68Sx2kyD8tfRk9U">
            Skolsituationen för många elever med autism och andra neuropsykiatriska
            funktions­nedsättningar är oacceptabel. Autism- och Aspergerförbundets
            skolenkät 2018 visar bland annat att:
          </p>
          <list style="ul">
            <item xml:id="i-EvLWgx1FYbc1kMZuUBvzsD">
              måluppfyllelsen för ämnena svenska, engelska och matematik för
              elever med autism är låg, 44 %. För grundsärskolan så låg som
              32 %.
            </item>
            <item xml:id="i-CEU14Xv1c96XDEnjAg7obr">
              frånvaron har ökat till 52 %, jämfört med 46 % i förbundets skolenkät
              2016. Det är i grundskolan och grundsärskolan som frånvaron har
              ökat sedan förra enkäten.
            </item>
            <item xml:id="i-HJeCQTabSBiyo6RAFGYMzo">
              många barn, 55 %, har frånvaro redan i grundskolans årskurs 1–3,
              vilket är en tydlig försämring sedan förra enkäten.
            </item>
            <item xml:id="i-89Xxq4yv1xB2DAHDcHVsZ3">
              flickor har betydligt högre frånvaro än pojkar i årskurs 7–9,
              både i grundskolan och i grundsärskolan.
            </item>
          </list>
          <head xml:id="i-Stn4md7qoULutV8mgbb6Vt" type="h1">
            Anpassa undervisningen till vad som är bäst för varje enskild
            elev
          </head>
          <p xml:id="i-QXqgWqr3J5KjffzgKxXgCk">
            Miljöpartiet vill att alla förskolor och skolor organiseras så
            att det möjliggör flexibla lösningar med större och mindre undervisningsgrupper,
            anpassade efter vad som är bäst för den enskilda eleven. För Miljöpartiet
            är det också självklart att det är profession och forskning som
            gör de pedagogiska avvägningarna utifrån varje barns behov. Politikens
            uppgift är att ge förutsättningar för den individanpassning som
            professionen bedömer behövs. Resursskolor och särskilda undervisningsgrupper
            fyller ett viktigt behov.
          </p>
          <head xml:id="i-RrnZ1VpLgDd4cHTWWHVZ5D" type="h1">
            Ge alla lärare och rektorer kunskap om NPF
          </head>
          <p xml:id="i-74hGyUVpNQ8a5cFuKJu6aJ">
            Såväl undersökningar som flera intresseorganisationer har lyft
            fram behovet av ökad kunskap om neuropsykiatriska funktionsnedsättningar
            i förskola och skola. Miljöpartiet i regering införde den kunskapen
            på speciallärar- och specialpedagogutbildningen. Särskilda studiepaket
            som erbjuder fortbildning för de som idag är lärare finns på plats.
            Men kunskap om NPF behöver också införas på alla förskollärar-
            och lärarutbildningar. Med sådan förstärkt specialpedagogisk kunskap
            rustas skolan långsiktigt för ett mer medvetet och proaktivt förhållningssätt
            till elever med NPF. Vi vet också att under­visning som håller
            god kvalitet för elever med NPF ofta också fungerar bra för andra
            elever. Därmed skulle en sådan ökad specialpedagogisk kompetens
            sannolikt ha en positiv effekt även för andra elevgrupper.
          </p>
          <p xml:id="i-8bfXdtW6GBTWDRV16mWpqj">
            Dessutom krävs kunskaper även hos rektorer så att de får förutsättningar
            att ta helhetsansvaret och organisera arbetet så att undervisningen
            verkligen kan individanpassas. Det kan handla om lokalfrågor,
            utredningar inför särskilt stöd, förläggning av arbetstid, arbetslagens
            sammansättning och mycket annat som är avgörande för hur väl skollagens
            skrivningar om en undervisning anpassad efter varje enskild elev
            kan förverkligas. Därför behöver också det statliga rektorsprogrammet
            innehålla delar som ger rektorerna nödvändig kunskap och verktyg
            för att arbeta strategiskt och målmedvetet för att skapa en undervisning
            som är anpassad för varje enskild elev.
          </p>
          <head xml:id="i-LCKJFXidUsZ4UGDMdsUTCz" type="h1">
            Bygg ut Specialpedagogik för lärande
          </head>
          <p xml:id="i-TcHydciQhDLLftdCXCvfFH">
            Att alla lärare har tillgång till specialpedagogiska metoder
            och arbetssätt har stor betydelse för att elever ska få rätt stöd
            i sin kunskapsutveckling. Det är särskilt viktigt för elever med
            neuropsykiatriska funktionsnedsättningar. Satsningen Specialpedagogik
            för lärande som Miljöpartiet i regering införde syftar just till
            att genom kollegialt lärande utveckla alla grundskollärares specialpedagogiska
            kompetens för att på så sätt kunna möta elevers olika behov. Miljöpartiet
            vill nu att regeringen tar fram ett förslag på hur denna kompetensutvecklingsinsats
            kan byggas ut så att den får samma omfattning som Matematiklyftet
            har idag.
          </p>
          <head xml:id="i-ATfx5o59LRCY7M7JgKGxyv" type="h1">
            Förbättra uppföljningen av elever med NPF
          </head>
          <p xml:id="i-F9LHRnVLHKL721ZoKr6SZH">
            Idag saknas uppföljning av elever med neuropsykiatriska funktionsnedsättningar
            när det gäller både skolresultat och deltagande på arbetsmarknaden
            efter skolgång, eftersom det inte förs statistik som belyser läget.
            För att på ett bättre sätt kunna lära för att utveckla arbetet
            behöver det finnas statistik för dessa elevers skolresultat och
            deltagande på arbetsmarknaden. Miljöpartiet vill därför att en
            utredning tillsätts som analyserar hur uppföljning genom statistik
            över elever med NPF kan utvecklas på ett sätt som inte medför
            en ökad administrativ arbetsbörda för lärare och rektorer.
          </p>
        </div>
        <div type="motSignatures">
          <list>
            <item xml:id="i-2Pe69ePKgroqFNRx83eq8P" who="i-X9jqcGenibr5tWEbnZgddm">
              Annika Hirvonen Falk (MP)
            </item>
          </list>
        </div>
      </div>
    </body>
  </text>
</TEI>
