<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00401">
  <teiHeader>
    <fileDesc>
      <titleStmt>
        <title>Fribeloppet för lånedelen i studiemedlet</title>
        <author corresp="i-U4pHk2tFdyZvzTiVobxoV7">av Anna Tenje (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fribeloppet för lånedelen i studiemedlet</title>
          <idno type="rdwebb">GX02Ub401</idno>
          <rs type="number">Ub401</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub401/text</ref>
          <ref type="dokument_url_html">http://data.riksdagen.se/dokument/GX02Ub401</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub401</ref>
          <ref type="doc">http://data.riksdagen.se/fil/D77E3949-49D8-4237-BE41-59C7724EB9DC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-U4pHk2tFdyZvzTiVobxoV7</idno>
            <name>Anna Tenje</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-R2Be8WitD4p7wNRzyFnv15" type="signed"/>
        <correspContext corresp="i-R2Be8WitD4p7wNRzyFnv15">
          <note type="signatory" corresp="i-U4pHk2tFdyZvzTiVobxoV7"/>
        </correspContext>
        <correspAction type="numbering" xml:id="i-XKZKAroCcUSFrV6ZDrEkjp">
          <date when="2009-10-06"/>
        </correspAction>
        <correspAction type="submission" xml:id="i-VU3LRxS4jZeCNYmf8JNg5n">
          <date when="2009-10-05"/>
        </correspAction>
        <correspAction type="transfer" xml:id="i-T4Us1gcXCc8CT5fpjsgRKn">
          <date when="2009-10-05"/>
        </correspAction>
        <correspAction type="assigned" xml:id="i-YK4iHFoG6R4TkqVTbrCTTM"/>
        <correspContext corresp="i-YK4iHFoG6R4TkqVTbrCTTM">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-MGrcqUffz8gg91JC29r9YZ">
            Förslag till riksdagsbeslut
          </head>
          <p xml:id="i-MohqNpqoERcHjYJqWUtsPt">
            Riksdagen tillkännager för regeringen som sin mening vad som
            anförs i motionen om att avskaffa fribeloppet avseende lånedelen
            i studiemedlet.
          </p>
        </div>
        <div type="motContent">
          <head type="h1" xml:id="i-X2SCgTepRXYi5UzuEHQmi6">
            Motivering
          </head>
          <p xml:id="i-VbL3MQzH4JRVnBFoaf7P7m">
            Från den 1 januari 2011 höjs fribeloppet för studenter med cirka
            30 000 kronor. Regeringens förslag innebär att fribeloppet beräknas
            höjas från dagens 107 000 kronor till cirka 136 400 kronor per
            kalenderår för en heltidsstudent. I praktiken betyder det att
            en student skulle kunna tjäna cirka 23 500 kronor per månad under
            två sommarmånader och dessutom jobba en del helger med en lön
            på upp till 8 900 kronor per månad utan att det minskar studiemedlen.
            Detta är i grunden att mycket bra förslag, men det är ett förslag
            som bara är ett steg på vägen mot ett totalt avskaffande av fribeloppet
            avseende lånedelen i studiemedlet.
          </p>
          <p xml:id="i-3v4EJmW9dZSLhooTS6tQvv">
            Fribeloppet är den maximala inkomsten av tjänst, näringsverksamhet
            eller kapital en student får ha per halvår utan att studiemedlet
            minskas. Om en student tjänar mer än fribeloppet minskas studiemedlet,
            både bidragsdelen och lånedelen, med hälften av det överskjutande
            beloppet.
          </p>
          <p xml:id="i-MrT4E7eWbYnzWxUJ2jLdwK">
            Avskaffandet av fribeloppet är angeläget av flera skäl. Det är
            en viktig princip att det ska löna sig att arbeta också för studenter.
            Den signal som samhället hittills har sänt ut har varit mycket
            märklig, när den student som frivilligt har velat ta ett större
            eget ansvar för sin försörjning har straffats. Nu blir det ändring
            på det.
          </p>
          <p xml:id="i-FRK2y2GqUcptLZGmZPNWT7">
            Avseende bidragsdelen av studiemedlet anser jag dock att detta
            är en rimlig konstruktion eftersom en student som tjänar stora
            summor pengar knappast är i behov eller bör vara berättigad till
            bidrag av det offentliga för sitt uppehälle. Ett bibehållande
            av fribeloppet i denna del är önskvärt och nödvändigt.
          </p>
          <p xml:id="i-FXjgnGcLxsZHUcgHu1Rgc4">
            Fribeloppet bör dock helt avskaffas för den del av studiemedlet
            som är ett lån.
          </p>
          <p xml:id="i-acuPRDd2xAE8xneEWndvX">
            För lån tagna mellan den 1 januari 1989 och den 30 juni 2001
            baseras återbetalningen på inkomsten, och den återstående skulden
            avskrivs vid 65 års ålder. Detta innebär att även detta äldre
            lån hade inslag av bidrag, och ett fribelopp hade även i detta
            fall viss legitimitet. Sedan den 1 juli 2001 är studielånet ett
            annuitetslån som har en återbetalningstid på 25 år. Eftersom detta
            då i de allra flesta fall kommer att betalas tillbaka förefaller
            det märkligt att även detta skulle omfattas av begränsningar av
            den inkomst en student kan ha vid sidan om sina studier.
          </p>
          <p xml:id="i-2uz67ubBkvdotXc67ximgp">
            Fördelarna med att avskaffa fribeloppet avseende lånedelen i
            studiemedlet är två. För det första är det rimligare att ett lån
            inte påverkas negativt av att låntagarens inkomst förändras positivt.
            Dessutom kan möjligheten att arbeta under sin studietid ge värdefull
            erfarenhet för framtida jobbsökande. Detta blir inte mindre viktigt
            i framtiden med tanke på den problematik med hög ungdomsarbetslöshet
            som vi står inför i Sverige.
          </p>
        </div>
        <div type="motSignatures">
          <list>
            <item xml:id="i-2H6Zr8Upf8x4CEsrUivW37">
              Anna Tenje (m)
            </item>
          </list>
        </div>
      </div>
    </body>
  </text>
</TEI>
