<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-FöU-03443">
  <teiHeader>
    <fileDesc>
      <titleStmt>
        <title>Ett starkt svenskt försvar</title>
        <author corresp="i-3Grh8TCtLTMtZdMgN1X5RJ">av Pål Jonson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3443 av Pål Jonson m.fl. (M)</title>
          <idno type="rdwebb">H8023443</idno>
          <rs type="number">3443</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H8023443/text</ref>
          <ref type="dokument_url_html">http://data.riksdagen.se/dokument/H8023443</ref>
          <ref type="dokumentstatus_url_xml">http://data.riksdagen.se/dokumentstatus/H8023443</ref>
          <ref type="docx">http://data.riksdagen.se/fil/1FED2656-40F1-4E96-A4E5-03AED36246F3</ref>
          <ref type="pdf">http://data.riksdagen.se/fil/D45B6481-AFAD-4203-BDE7-AAFB9CD2BDFF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Xca6vWGc3RHnpoDiuPxcDv</idno>
            <name>Jörgen Berglund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ch6N1ddXaHhYxZN72JKZAS</idno>
            <name>Alexandra Anstrell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-S34yEhHNWEFASHB1NBLE8C" type="signed"/>
        <correspContext corresp="i-S34yEhHNWEFASHB1NBLE8C">
          <note type="signatory" corresp="i-3Grh8TCtLTMtZdMgN1X5RJ"/>
          <note type="signatory" corresp="i-7BVrTrBc6AJDkYa3WEfLxy"/>
          <note type="signatory" corresp="i-Xca6vWGc3RHnpoDiuPxcDv"/>
          <note type="signatory" corresp="i-Ch6N1ddXaHhYxZN72JKZAS"/>
          <note type="signatory" corresp="i-TMBKCxFj2h6LkEEpYodyut"/>
        </correspContext>
        <correspAction xml:id="i-WZYSGgz7Cv9xkKGy1xx8P2" type="submitted">
          <date when="2020-10-06"/>
          <time when="15:04:15"/>
        </correspAction>
        <correspAction xml:id="i-BVjsYCymu3RJLHM5mAw6nS" type="reviewed">
          <date when="2020-10-06"/>
          <time when="18:44:57"/>
        </correspAction>
        <correspAction xml:id="i-RadsjcDTTYn3ZvW15gMQam" type="referred">
          <date when="2020-10-14"/>
        </correspAction>
        <correspAction xml:id="i-RMiVG2tvriYbNAF3JDPC3T" type="assigned">
          <date when="2021-10-15"/>
          <time when="12:00:58"/>
        </correspAction>
        <correspContext corresp="i-RMiVG2tvriYbNAF3JDPC3T">
          <ref type="assignedTo">Försvarsutskottet</ref>
        </correspContext>
        <correspAction xml:id="i-NMK5C2e5qP8joC9HqcDSZW" type="behandlas_i"/>
        <correspContext corresp="i-NMK5C2e5qP8joC9HqcDSZW">
          <ref type="uppgift">2020/21:FöU4</ref>
          <ref type="ref_dok_id">H801FöU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU4</ref>
          <ref type="ref_dok_titel">Totalförsvaret 2021-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SW65owBjRD6EFWQzxWNfib" type="behandlas_i"/>
        <correspContext corresp="i-SW65owBjRD6EFWQzxWNfib">
          <ref type="uppgift">2020/21:FöU8</ref>
          <ref type="ref_dok_id">H801FöU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU8</ref>
          <ref type="ref_dok_titel">Militära frågor och frågor om Försvarsmaktens personal</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AzhF5KrC3NgGVkwJVKyDr5" type="motHeader">
        <div xml:id="i-6fDVZsjb17DkYJjz2sDzYu" type="motTitle">
          Motion till riksdagen 2020/21:3443 av Pål Jonson m.fl. (M) Ett
          starkt svenskt försvar
        </div>
      </div>
      <div xml:id="i-6JYu8AzNdSXP67EGnrGJLg" type="motBody">
        <div xml:id="i-8PERjkPoNd2p69uasY4afc" type="motProposal" subtype="förslag">
          <head xml:id="i-PcrXMizFLQWQ4kd5RBi7z9">
            Förslag till riksdagsbeslut
          </head>
          <list xml:id="i-CMyzPGDStD5znhFyTz4Kdt" style="ol">
            <item xml:id="i-Tia1JkXiraKovCkxG4FSzc">
              Riksdagen ställer sig bakom det som anförs i motionen om behovet
              av ökade incitament för GSS/K och GSS/T och tillkännager detta
              för regeringen.
            </item>
            <item xml:id="i-TeWNq9rbszkN9J3UbuaAGz">
              Riksdagen ställer sig bakom det som anförs i motionen om värnplikten
              och att anställa dugliga personer med ofullständiga betyg och
              ge dem möjlighet att läsa upp dessa och tillkännager detta för
              regeringen.
            </item>
            <item xml:id="i-F4JYtuf1jkUhvQGdR3Bk4G">
              Riksdagen ställer sig bakom det som anförs i motionen om behovet
              av ändringar i lagar och regler för att underlätta och stärka
              reservofficerens möjligheter till tjänstgöring och tillkännager
              detta för regeringen.
            </item>
            <item xml:id="i-DC2DmmDwuqv1CgE7EiAkKd">
              Riksdagen ställer sig bakom det som anförs i motionen om behovet
              av en utredning angående löneutfyllnad för reservofficerare och
              tillkännager detta för regeringen.
            </item>
            <item xml:id="i-BJQmtWppCDG9f7xHZVrdhU">
              Riksdagen ställer sig bakom det som anförs i motionen om behovet
              av en översyn om en mer regelbunden kontroll av reservofficerare
              och tillkännager detta för regeringen.
            </item>
            <item xml:id="i-RCsM5KTYLN1rrBTSZ5LHLS">
              Riksdagen ställer sig bakom det som anförs i motionen om behovet
              av en översyn av efterlevandeskyddet för personal inom räddningstjänst,
              polis och militär personal och tillkännager detta för regeringen.
            </item>
            <item xml:id="i-T9xDwPjTMmKF6Ub5NeKMyG">
              Riksdagen ställer sig bakom det som anförs i motionen om behovet
              av fler åtgärder för att underlätta rekrytering till hemvärnet
              och tillkännager detta för regeringen.
            </item>
            <item xml:id="i-Nt7oxtzhvGQi2FWJnupPWo">
              Riksdagen ställer sig bakom det som anförs i motionen om behovet
              av förstärkt och utvecklad kunskap och information om veteraner
              och tillkännager detta för regeringen.
            </item>
            <item xml:id="i-X2yvLb1CsxtVoS2vyvMGUE">
              Riksdagen ställer sig bakom det som anförs i motionen om behovet
              av en förbättrad och utbyggd veteranvård och tillkännager detta
              för regeringen.
            </item>
            <item xml:id="i-FPeP8L2GN3x4aL5ES26Zqq">
              Riksdagen ställer sig bakom det som anförs i motionen om behovet
              av att utveckla ett fristående centrum för veteraner och tillkännager
              detta för regeringen.
            </item>
            <item xml:id="i-21naauNnCN2MQ75que4J8M">
              Riksdagen ställer sig bakom det som anförs i motionen om behovet
              av en fortsatt satsning på veteranrelaterad forskning och tillkännager
              detta för regeringen.
            </item>
            <item xml:id="i-JL9sHTphtJYBXw8b36kfLi">
              Riksdagen ställer sig bakom det som anförs i motionen om vikten
              av ett proaktivt jämställdhetsarbete inom Försvarsmakten och tillkännager
              detta för regeringen.
            </item>
            <item xml:id="i-SSj8btzQYyDRvfVP86sUrU">
              Riksdagen ställer sig bakom det som anförs i motionen om behovet
              av en översyn som syftar till att effektivisera ledning av Försvarsmakten
              och klargöra de framtida resursbehoven hos den politiska ledningen
              och tillkännager detta för regeringen.
            </item>
            <item xml:id="i-TdAYpGyBf5tB6k1Vp95ZjQ">
              Riksdagen ställer sig bakom det som anförs i motionen om behovet
              på sikt av ytterligare en militärhögskola i Sverige och tillkännager
              detta för regeringen.
            </item>
            <item xml:id="i-5h7ifHHEqBg2ZaAJV7nEBA">
              Riksdagen ställer sig bakom det som anförs i motionen om behovet
              av en utbyggnad av Totalförsvarets skyddscentrum och tillkännager
              detta för regeringen.
            </item>
            <item xml:id="i-Hp9w1qc5xHnChdEatAGoLm">
              Riksdagen ställer sig bakom det som anförs i motionen om Försvarsmaktens
              möjligheter att öva och tillkännager detta för regeringen.
            </item>
          </list>
        </div>
        <div xml:id="i-65BZ4jkRAxeWAzMTFAyQBW" type="motContent">
          <head xml:id="i-WZFVPM11PwpRHcypTpk3Se" type="h1">
            Motivering
          </head>
          <p xml:id="i-JTrfK7UwWgyzUBTNmLRQaa">
            Moderaterna lägger i denna kommittémotion ett antal förslag för
            att stärka helheten i det militära försvaret med fokus främst
            på personal- och organisationsfrågor. Det som gäller materiel,
            forskning, industri och cyber hanteras i egna kommittémotioner.
            Dessa förslag ska ses som ett komplement till den följdmotion
            Moderaterna avser lägga fram när regeringens inriktningsproposition
            för totalförsvaret föreligger.
          </p>
          <p xml:id="i-DYN127kmh86p89VhZVJUQp">
            I följdmotionen till regeringens inriktningsproposition kommer
            Moderaterna att föreslå en större ekonomisk ram än vad regeringen
            avser gå fram med i perioden efter 2025. Det innebär att med Moderaternas
            långsiktiga ekonomi för försvaret kommer helheten i försvarsberedningens
            förslag att kunna genomföras fram till år 2030.
          </p>
          <head xml:id="i-NyZeBuUguGUDHyY25wvKSE" type="h2">
            Personal
          </head>
          <p xml:id="i-3RkD3dUmNSsHKnwzkkgs1V">
            Försvarsmaktens personal är grunden i det svenska försvaret och
            en hållbar personal­politik kommer att vara avgörande för det
            svenska försvarets förmåga att utvecklas och stärkas och för att
            kunna attrahera kompetenta medarbetare. Moderaterna ställer sig
            bakom den ökning av antalet värnpliktiga som försvarsberedningen
            föreslår. Den är en förutsättning för att kunna fylla upp befattningarna
            i krigsorganisationen. De värn­pliktiga utgör även en viktig rekryteringsbas
            för såväl framtidens officerare som kontinuerligt anställda gruppbefäl,
            soldater och sjömän.
          </p>
          <p xml:id="i-7JdrBkJVrEiQUCaL3C2NMp">
            Samtidigt är det dock viktigt att framhålla att det svenska försvaret
            framgent kommer att utgöras av en blandning av olika kategorier
            varav kärnan utgörs av de kontinuerligt anställda. Genom denna
            blandning kan försvaret både ha en god insats­beredskap och flexibilitet
            samt ha ett tillräckligt antal personer som kan kallas in i händelse
            av kris och krig.
          </p>
          <head xml:id="i-Y16do8NdM8xL5ZyjoKonzZ" type="h2">
            Förbättrade incitament
          </head>
          <p xml:id="i-L3w9mB3FbixK6kW777mHJm">
            Sveriges förmåga till en hög insatsberedskap för en mängd olika
            uppgifter möjliggörs genom att ha tillräckligt med personal som
            omedelbart kan lösa en uppgift. Här fyller de kontinuerligt tjänstgörande
            gruppbefälen, soldaterna och sjömännen (GSS/K) en avgörande roll.
            De kan tillsammans med de tidvis tjänstgörande (GSS/T) också utgöra
            en välutbildad och välövad stomme för att få större förband att
            snabbt kunna lösa uppgifter. GSS/K och GSS/T är på många sätt
            basen och lösningen för att få dugliga krigsförband i hela Sverige.
            Moderaterna värnar därför om systemet med GSS/K och GSS/T och
            ser gärna att det utvecklas i samklang med ökade värnpliktsvolymer.
            För att ytterligare värna systemet med GSS/K och GSS/T bör Försvarsmakten
            genomlysa och överväga att förbättra incitamenten för GSS/K och
            GSS/T. Det kan exempelvis vara ekonomiska premier, utbildningsstöd
            för vidare studier eller annat som gör det lättare att rekrytera
            och inte minst behålla redan anställda GSS/K och GSS/T.
          </p>
          <head xml:id="i-9Cg9aB6Jifs6ktzzz8xWQz" type="h2">
            Värnpliktiga
          </head>
          <p xml:id="i-TmqsAWBoKQAfnXTZB93j9e">
            En central del i försvaret av Sverige har varit och kommer fortsättningsvis
            vara värnplikten. En annan viktig del är det vi brukar kalla folkförankring.
            Värnplikt och folkförankring är tätt förknippade med varandra.
            Den viktigaste förutsättningen för en bred och djup folkförankring
            är dock att det krävs mångas engagemang, inte bara i Försvarsmakten
            eller i frivilligorganisationerna, utan i ett mycket bredare perspektiv.
            Tystnad och ointresse för frågor kring landets säkerhet är mer
            skadligt för folk­förankringen än något annat. De kommande årens
            värnpliktskullar kommer numerärt inte vara i närheten av de som
            utbildades under kalla kriget, vilket innebär att antalet svenskar
            som direkt är involverade i försvaret av Sverige är relativt liten.
            Därför måste fler engageras att stärka försvarsförmågan. Här spelar
            hemvärnet och de frivilliga organisationerna en viktig roll. För
            att få de som genomfört militär grundutbildning att söka sig till
            hemvärnet och de frivilliga försvarsorganisationerna är en meningsfull,
            högkvalitativ och säker grundutbildning A och O. Här har Försvarsmakten
            gjort ett bra jobb hittills och för att fortsatt kunna hålla en
            god kvalité i värnpliktsutbildningen även fortsättningsvis måste
            försvarspolitiken vara långsiktig och innehålla tillräckligt med
            resurser.
          </p>
          <p xml:id="i-5fKiYPzsMwsYbKMVSwPXFC">
            För att bredda rekryteringsbasen bör befattningskraven för uttag
            av värnpliktiga till den militära grundutbildningen ses över.
            Möjligheten bör ges att låta lämpliga personer utan behörighet
            antas, för att låta de som har ofullständiga betyg i de centrala
            ämnena läsa upp dessa vid en eventuell anställning.
          </p>
          <head xml:id="i-6Lr3rrtujwnznyPMRxqNPE" type="h2">
            Reservofficerare
          </head>
          <p xml:id="i-RXZw1KJsniqKiKYaa15e7S">
            Idag finns det cirka 6 700 reservofficerare anställda i Försvarsmakten.
            Ett stort antal är förmodligen inte tillgängliga för tjänstgöring
            och en stor del är över 50 år, varav många inte har tjänstgjort
            på länge och har därför inte relevant kompetens. En genomlysning
            av de nu anställda reservofficerarna bör genomföras samtidigt
            som en inventering görs av dagens och morgondagens behov i Försvarsmakten
            av reservofficerare. Genomgången ska genomföras i syfte att krigsplacera
            reservofficerarna och använda dem i till exempel grundutbildningsverksamheten
            som står inför tillväxt. Det handlar om att få rätt perso­ner
            med rätt kompetens i rätt befattning. I analysen bör fokus också
            läggas på Försvars­maktens framtida behov i syfte att kunna rekrytera
            och utbilda nya reservofficerare för morgondagens krav.
          </p>
          <p xml:id="i-6y5wrkjVLirt1G5TH5xDX9">
            Uppföljningen av reservofficerarnas civila karriär måste också
            bli tydligare. Detta för att Försvarsmakten ska kunna använda
            reservofficerens kompetens på bästa sätt.
          </p>
          <p xml:id="i-5KggHq9h2Z7y48G9b3ySHt">
            För att underlätta och stärka reservofficerens möjligheter till
            tjänstgöring bör reservofficerare få laglig rätt att få tjänstledighet
            för tjänstgöring i Försvarsmakten precis som GSS/T har. Det skulle
            enkelt kunna genomföras genom en ändring i lag (2012:332). Dessutom
            bör reservofficerare likställas med yrkesofficer gällande ersättning
            som instruktörer inom frivillig försvarsutbildning. Detta för
            att förbättra möjligheterna att få kvalificerade instruktörer
            i till exempel hemvärnet. Det skulle dessutom göra det mera ekonomiskt
            attraktivt för reservofficeraren att tjänstgöra inom frivillig
            försvarsutbildning. Även detta kan ske snabbt och enkelt genom
            en förändring i förordning (1194:522).
          </p>
          <p xml:id="i-UGUe9MkrdQi85tFW5iTpfM">
            Många reservofficerare har högre lön i sitt civila jobb än när
            de tjänstgör i Försvars­makten. Det betyder att de förlorar inkomst
            när de tjänstgör som reservofficer. Är man reservofficer och statligt
            anställd har man däremot så kallad löneutfyllnad för att utvika
            problemet med förlorad inkomst. Det är bra men borde gälla oavsett
            var du är anställd. Ett system för löneutfyllnad för reservofficerare
            vid tjänstgöring bör utredas. Där alla arbetsgivare också kompenseras
            för den extra utgiften.
          </p>
          <p xml:id="i-L1s5JBu8gjRApfJksD1Cgy">
            Reservofficerarna har av förklarliga skäl inte samma kontakt
            med Försvarsmakten. Det innebär bland annat att händelser av vikt
            i reservofficerens liv inte alltid förmedlas till Försvarsmakten.
            Det kan röra sig om bland annat brott begångna av en reservofficer.
            Bakgrundskontroll genomförs vid antagning till reservofficersutbildning
            men bara vid specifika fall senare. För att förbättra säkerheten
            och öka tryggheten bör en översyn ske hur kontroll mot till exempel
            brottsregistret skulle kunna ske på mera regelbunden basis.
          </p>
          <head xml:id="i-8mDXZMkvECxo6Rj9KVac5f" type="h2">
            Efterlevandeskydd för samhällsviktiga yrken
          </head>
          <p xml:id="i-EBwhRfwXsP9836TBfxeaF3">
            Personal inom räddningstjänst, polis och Försvarsmakten löser
            samhällsviktiga insatser dygnet runt, året runt. De rycker in
            när det uppstår tillbud och olyckor i form av elds­vådor, trafikolyckor,
            skogsbränder, översvämningar och stormskador. De skyddar oss från
            främmande makt, inre hot och dolda hot. De löser svåra och farliga
            brott. Kort och gott så jobbar många dagligen med risk för sitt
            eget liv för att hjälpa oss andra. De har en lön som lämnar mycket
            övrigt att önska och de har i många fall ett akut behov av flera
            kollegor. När den värsta tänkbara inträffar, dödsfall i tjänsten
            finns ett efterlevan­deskydd som inte svarar upp mot den risk
            dessa människor tar. För att den efterlevande familjen ska kunna
            få det någorlunda ekonomiskt drägligt den första tiden efter ett
            dödsfall behövs allt för ofta insamlingar från kollegor och andra
            som bistår med ekonomisk hjälp.
          </p>
          <p xml:id="i-2iPhUGGjxVazZWrgzns58s">
            Så ska det inte behöva vara, samhället skall ställa upp för de
            drabbade som har haft anhöriga som ställt upp för samhället. Därför
            behöver en översyn av efterlevande­skyddet för personal inom räddningstjänst,
            polis och militär personal som förolyckas i tjänsten.
          </p>
          <head xml:id="i-K5JJUPaCACmt8wocMiEgLi" type="h2">
            Hemvärnet
          </head>
          <p xml:id="i-BGUR8Xi9z4B6LJ3mC265DD">
            Hemvärnet fyller en viktig roll i såväl fred, kris och krig.
            En stor utmaning är att rekrytera hemvärnssoldater. Personalbehovet
            för hemvärnet är stort och det finns fortfarande för mycket vakanser.
            Eftersom kopplingen mellan var du gör din värnplikt, var du bor
            och om du engagerar dig i hemvärnet efter genomförd grundutbildning
            är stark finns det stora vinster om grundutbildning av värnpliktiga
            har stor geografisk spridning. Ett ytterligare förslag för att
            underlätta rekryteringen är att en utredning bör övervägas med
            uppdrag om möjligt att hitta kompensationssystem för arbetsgivare
            som anställer hemvärnspersonal. Detta för att göra det attraktivt
            att anställa och bli hemvärnssoldat.
          </p>
          <head xml:id="i-CNtUiueEHBUBRGaviZq1TL" type="h2">
            En utvecklad veteranpolitik
          </head>
          <p xml:id="i-Qkh15pMPjtqLEuRhdhYExP">
            Sedan alliansregeringen 2010 tog ett helhetsgrepp i frågan med
            att sätta fokus på veteraners viktiga insatser har veteranpolitiken
            tagit stora steg framåt. Inrättandet av Veterandagen, Försvarsmaktens
            Veterancentrum, Veteranmottagningen i Uppsala, upprättandet av
            allt fler minnesmonument runt om i landet och inte minst att Veteran­dagen
            sedan 2018 firas som allmän flaggdag, har lett till ett större
            erkännande av och en ökad kunskap om Sveriges viktiga internationella
            insatser och de kvinnor och män som har utfört och utför dem.
          </p>
          <p xml:id="i-DGnRuaHY5RA2byRNZTAX83">
            Detta arbete får dock inte stanna med det, utan behöver utvecklas.
            Fortfarande är kunskapen hos den breda allmänheten om de militära
            och framför allt de civila vetera­nerna för liten i förhållande
            till det erkännande deras insatser förtjänar. Ett samlat informationsarbete
            behöver skapas mellan ingående myndigheter och veteranorganisa­tioner
            i att till exempel ta fram informationsmaterial, utveckla ceremonier,
            medaljering, förmåner etc. Informationen ska kunna användas till
            allmänheten men också till olika myndigheter, organisationer och
            näringslivet.
          </p>
          <p xml:id="i-JdGoyEeNCEimdiL3QEBMg8">
            Flertalet av de militära veteraner som återvänder från internationella
            insatser, gör det i gott skick, både fysiskt och psykiskt, med
            erfarenheter av kriser och psykiska påfrest­ningar som är till
            stort gagn för det svenska samhället. Dock återvänder ett antal
            med svåra trauman, posttraumatisk stress och fysiska skador till
            följd av sin tjänstgöring. För militär personal har Försvarsmakten
            idag ett särskilt uppföljningsansvar, obegränsat i tid, i att
            bistå den enskilde i sin rehabilitering samt erbjuda funktioner
            dit veteraner och deras anhöriga kan vända sig för att få stöd,
            bland annat Veteranmottagningen vid Uppsala universitetssjukhus.
            Den kompetens som där finns saknas dock i stora delar av den övriga
            vården i Sverige, liksom hos kommuner och Försäkringskassan. Det
            saknas en sammanhängande vårdkedja. En god och effektiv samordning
            mellan kommuner, regioner, myndigheter m.fl. behöver därför inrättas.
            På sikt ser Moderaterna det som välkommet om det utvecklas en
            plats och verksamhet där veteraner och anhöriga kan vistas under
            längre eller kortare tid tillsammans och få kvalificerat stöd
            och hjälp.
          </p>
          <p xml:id="i-LJvjxiascfwgW41jdD9ExJ">
            Den hjälp och det stöd som lagmässigt finns för militär personal
            saknas dock idag för civil personal i form av läkare, sjuksköterskor,
            räddningspersonal, poliser m.fl. som deltar i internationella
            insatser för att bistå vid naturkatastrofer, sjukdomsutbrott,
            och i krig. En motsvarande ordning bör därför införas för civila
            veteraner som gjort insats internationellt precis som Veteranutredningen
            föreslagit.
          </p>
          <p xml:id="i-GJMcJB3jjRuzv1HsbRXt15">
            2017 inrättades ett Veterancentrum inom Försvarsmakten med uppgiften
            att ha uppföljningsansvar för militära veteraner och deras anhöriga
            samt att bistå med stöd till desamma. Veterancentrum utgör en
            viktig funktion inom myndigheten, men upplevs av många veteraner
            och veteranorganisationer som för fokuserade på Försvarsmaktens
            ansvar snarare än att utveckla veteranfrågorna, innefattande både
            stöd, information, nätverk, forskning mm. Särskilt gäller detta
            omhändertagandet av frågan om det utvidgade veteranbegreppet,
            innefattande även civila tjänstemän som tjänstgjort utomlands.
          </p>
          <p xml:id="i-zKg5GW3Ug84vfNwFsBvir">
            Inrättandet av ett från Försvarsmakten fristående Centrum för
            veteraner skulle vara ett viktigt steg i utvecklingen av en sammanhållen,
            svensk veteranpolitik. Under ett fristående veterancenters paraply
            skulle man utöver stödjandeverksamhet kunna samla informations-
            och forskningsinsatser kring de utmaningar som veteraner ofta
            drabbas av såväl under insatser som vid hemkomsten. Det skulle
            vidare kunna medverka till en bättre samverkan mellan försvarsmakt,
            myndigheter och näringsliv för att ta vara på veteraners kompetenser.
            Centrat skulle även kunna fungera som nätverksbildare för organisationer
            som arbetar med veteraner. På det sättet skulle ett veterancentrum
            kunna bli en mötesplats för personer som deltagit i internationella
            insatser och deras anhöriga.
          </p>
          <p xml:id="i-B9s3wsk2oHNjmsBzGJu2JY">
            En god förebild hur det skulle kunna utformas finns i vårt grannland
            Norge.
          </p>
          <p xml:id="i-Bj7g4SaBxHEj5qprkEU3x8">
            Huvudansvaret för upprättandet av ett sådant centrum med därtill
            avsatta resurser skulle med fördel kunna åläggas Sveriges Veteranförbund
            Fredsbaskrarna, som av veteran­organisationerna idag har de bästa,
            organisatoriska förutsättningarna att leda arbetet, men ägarskapet
            av centrat ska vara tillsammans med övriga veteranorganisa­tioner.
          </p>
          <p xml:id="i-5AyaRq7QKF8L4c7FNmZsE2">
            Försvarsmakten har under ett flertal år lagt ut ett antal forskningsuppdrag
            på olika instanser för att öka sin kunskap om veteraner och deras
            anhöriga. De studier som hittills genomförts har framförallt haft
            fokus på psykisk och fysisk ohälsa samt socialt utfall. Insatserna
            har under åren förändrats i sitt innehåll och till sin karaktär
            och det är viktigt att låta forskning bidra med evidensbaserad
            kunskap för förståelsen av veteraners behov, även om de ser oerhört
            olika ut på ett individuellt plan. Forskningen kring veteranerna
            är dock i behov av både vidareutveckling och breddande i linje
            med en utvidgad och sammanhållen veteranpolitik.
          </p>
          <head xml:id="i-6YCzJNNa34WCFE2712Gp8R" type="h2">
            Jämställdhet i Försvarsmakten
          </head>
          <p xml:id="i-737SToF3cYtFFqrFHUc846">
            Jämställdhetsarbetet inom Försvarsmakten är viktigt. En organisation
            blir komplett med både kvinnor och män, och därför måste Försvarsmakten
            rekrytera de talanger som är bäst lämpade för uppgiften. Dock
            så är det tydligt att det går långsamt att öka andelen kvinnor
            i försvaret. 2018 var andelen kvinnor av de anställda 18 procent.
            Den siffran hade under 2019 ökat till 19 procent.
          </p>
          <p xml:id="i-R8F2yvyFaJ2ddNsi2Wnxo6">
            Lika viktigt som att rekrytera är fortbildning och att kompetenta
            medarbetare behålls. Kvinnor i det militära möter dock andra barriärer
            för sina karriärer än män. Grundläggande är tillgången till bra,
            ändamålsenlig materiel, exempelvis kläder och skor, som passar
            olikheter. Materielproblem får inte fortsatt nedprioriteras och
            felaktigt avfärdas som gnäll eller utseendefrågor. Nödvändiga
            åtgärder måste genomföras snarast i syfte att förhindra att anställda
            och pliktade kvinnor utsätts för hälso- och säkerhets­risker.
            Förekommande materielrelaterade hälso- och säkerhetsrisker för
            kvinnor bör analyseras av en objektiv utredning vilken ska återkomma
            med förslag på omedelbara åtgärder.
          </p>
          <p xml:id="i-SrdhJo49PmrKZjyZayD8fb">
            För att nå ökad jämställdhet måste Försvarsmakten se över osakliga
            fysiska krav på befattningar samt kartlägga och förtydliga karriärvägarna
            inom Försvarsmakten. Detta är också något som Försvarsmakten själv
            har framhållit som viktigt för att öka andelen kvinnor.
          </p>
          <p xml:id="i-XuzBtWoTBzgj14X1YeinWL">
            Nyckeln till framgång i jämställdhetsarbetet är att alla vill,
            kan och väljer att leva efter den värdegrunden. Då kan vi inte
            tolerera problematiken med kränkningar. FOI:s rapport Karriärhinder
            för militära kvinnor visar på siffror där drygt 60 procent av
            de kvinnliga officersaspiranter och officerare som slutat upplevt
            kränkningar och ned­låtande kommentarer från befäl. Vidare rapporteras
            där att 75 procent från kollegor har upplevt kränkningar och nedlåtande
            kommentarer.
          </p>
          <p xml:id="i-3FwY4nKHo8zJGAZQJMR8FG">
            I uppropet #givaktochbitihop 2017 rapporterade kvinnliga yrkesofficerare,
            reserv­officerare, civilanställda, frivilliga, soldater och sjömän
            i det metoo-inspirerade uppropet om kränkningar som kvinnor blivit
            utsatta för inom Försvarsmakten. Kvinnorna i uppropet konkluderar:
            Vi har sökt oss till Försvarsmakten för att vi är beredda att
            försvara Sverige och rätten att leva som man vill, men ofta har
            våra värsta motståndare funnits i vår egen organisation. Det är
            helt oacceptabelt och inte hållbart för att få en jämställd organisation.
          </p>
          <p xml:id="i-738TjUbQMDo2HeWZHFxERt">
            Arbete för teambuilding och mot diskriminering och trakasserier
            ska vara proaktivt, regelbundet, anpassat till unga militärers
            dagliga verksamhet och kommuniceras på ett genuint och väl synligt
            sätt av militär chef. Försvarsmakten bör även kontinuerligt förbättra
            organisationens hantering av trakasserier eller kränkningar samt
            genomföra förtroendeskapande åtgärder.
          </p>
          <head xml:id="i-C1XCXd6XGTfDW194bBUeTP" type="h2">
            En ändamålsenlig organisation
          </head>
          <p xml:id="i-FeT6MpCQZX6iZdiRRSKySp">
            Försvarsmakten har betydligt färre krigsförband än för tjugo,
            trettio och fyrtio år sedan. Värnpliktsutbildningen är i antal
            som utbildas en liten del av tidigare volymer. Antalet officerare,
            soldater och sjömän i internationelltjänst är idag färre än för
            några år sedan. Ett resultat av denna utveckling blev att antalet
            officerare på Försvarsmaktens högkvarter var relativt många jämfört
            med de utbildande officerarna på förbanden.
          </p>
          <p xml:id="i-A5XVvtst55i2zUEtzEuHpw">
            De kommande åren kommer utbildningsvolymen öka, antalet krigsförband
            kommer att växa och de internationella åtagandena kommer att ligga
            på ungefär samma nivå som nu. Tillväxten av Försvarsmakten kommer
            att till stor del vara avhängig förmågan att rekrytera och utbilda
            nya officerare och specialistofficerare. En annan viktig del är
            att materielförsörjningen förbättras och långsiktiga politiska
            beslut med destinerad finansiering fattas. För att klara omställningen
            till kraftig tillväxt bör en översyn av Högkvarteret göras i syfte
            att effektivisera ledning och beslutsfattande. I den lednings­utredning
            som genomfördes av Gunnar Karlsson på uppdrag av Försvarsmakten
            nyligen finns bland annat förslag, med utgångspunkt i att officerarna
            ska i huvudsak fortsätta vara kvar på förbanden istället för på
            högkvarteret, som bör beaktas.
          </p>
          <p xml:id="i-Mpm81Bv347pakLG3y57ueS">
            I en tid när försvaret av Sverige ska stärkas är det viktigt
            att alla berörda delar av samhället involveras och bidrar. Det
            finns få, om ens några idag yrkesverksamma, som arbetat med tillväxt
            gällande försvaret av Sverige. Därför måste vi ta ansvar för de
            politiska delarna och kompetensen för tillväxt stärkas främst
            inom Försvarsdeparte­mentet och Finansdepartementet. En viktig
            del i tillväxten handlar om materielfrågor och en åtgärd skulle
            kunna vara en dedikerad statssekreterare med ansvar för materiel,
            forskning och industri. Det är extra viktigt då många materielprojekt
            löper över lång tid och innefattar stora summor pengar.
          </p>
          <p xml:id="i-FK5HipDy11W9o8mP3iyBTB">
            Totalförsvarets rekryteringsmyndighet (TRM) har som ett av flera
            uppdrag att stödja Försvarsmaktens personalförsörjning. Det innebär
            bland annat att TRM mönstrar, skriver in och kallar till grundutbildning
            med värnplikt. Detta sker vid två de två prövningsenheterna i
            Stockholm och Malmö. TRM:s två prövningsenheter har idag enligt
            egen redovisning ett kapacitetstak på cirka 27 000 prövningar
            per år, ska TRM genomföra fler prövningar behöver TRM etablera
            ytterligare en prövningsenhet någonstans i Sverige. Att etablera
            och färdigställa en ny prövningsenhet tar två år.
          </p>
          <p xml:id="i-RGHQiYja33R5P4F5zyJQks">
            Genom redan fattade regeringsbeslut, myndighetsbeslut i Försvarsmakten
            och inte minst genom Försvarsberedningens rapport Värnkraft så
            kommer antalet värnpliktiga till Försvarsmakten och därmed också
            antalet prövningar hos TRM öka kraftigt. Antalet mönstringar och
            övriga prövningar till bland annat Polismyndigheten som ska genomföras
            överstiger 27 000 stycken redan år 2021. Därför behövs en ytterligare
            provningsenhet etableras. Det är bra att regeringen i budgetpropositionen
            skjuter till medel för att etablera en tredje enhet efter att
            Moderaterna har drivit på i frågan.
          </p>
          <p xml:id="i-RDLswhdh7tiZ8ufmw8Zd9C">
            Tillväxten av Försvarsmakten och Sveriges försvarsförmåga avgörs
            till stor del av hur rekrytering och kompetensförsörjning lyckas.
            En viktig del framåt kommer att vara möjligheterna till utbildning
            av nya officerare, reservofficerare och specialistofficerare.
            Idag genomförs utbildningen av officerare till stor del vid Militärhögskolan
            Karlberg i Stockholm. Delar av utbildningen sker också på andra
            platser. För att öka tillgänglighet, valfrihet och bidra till
            mindre sårbarhet bör det övervägas på sikt om inte utbildning
            av officerare bör ske på ytterligare en plats. Det skulle också
            underlätta rekryteringen om inte all personal utbildas i Stockholm.
            En eventuell ny ort bör ha koppling till både ett militärt förband,
            ett universitet och förläggas till en annan plats än Stockholm
            för att förbättra övningsmöjligheterna.
          </p>
          <p xml:id="i-5faoGS864a8efjrUd8k5Qt">
            Totalförsvarets skyddscentrum (SkyddC) för skydd mot strålning,
            smitta och gift har till uppgift att tillhandahålla kompetens
            inom området. SkyddC har bland annat gjort viktiga insatser i
            samband med covid-19. På SkyddC finns det möjligheter för officerare
            och soldater att öva ibland annat kemiskt och biologiskt kontaminerade
            miljöer. En förmåga som är viktig i krig men också i samband med
            till exempel terrordåd. För SkyddC finns det behov och planer
            på att bygga en inomhusanläggning för att ytterli­gare kunna förbättra
            övningsverksamheten. Att kunna öva inomhus gör det lättare att
            anpassa miljöerna efter olika övningars speciella behov. Det svenska
            försvaret ska växa vilket också innebär att Sveriges förmåga att
            kunna hantera incidenter med kemiska, biologiska, radiologiska
            och nukleära ämnen behöver utvecklas. Moderaterna liksom en majoritet
            i försvarsutskottet anser därför att Totalförsvarets skyddscentrums
            planer på utbyggnad ska genomföras när nödvändiga systemlösningar
            för skyddsfunktioner finns på plats.
          </p>
          <head xml:id="i-V73LLc9idawfLGnJwuMd4W" type="h2">
            Möjligheten att öva
          </head>
          <p xml:id="i-E8xmoX8yfWLVHRaKsB1ota">
            Det måste gå att kombinera ett växande Sverige med äganderätt
            och ett återuppbyggt försvar. I en tid när säkerhetsläget i vårt
            eget närområde är sämre måste Sveriges försvarsförmåga stärkas.
            En viktig del i det är att Försvarsmakten behöver kunna öva allt
            mer. Frågan om Försvarsmaktens möjligheter att öva är dock inte
            okomplicerad då försvarets övningar kan vara bullriga och miljöpåverkande.
            Detta kan komma i konflikt med till exempel möjligheten att bygga
            bostäder eller bedriva turistverksamhet.
          </p>
          <p xml:id="i-VqD86bHLCnw49NfZ3PnnHV">
            På grund av dessa ibland motstående intressen så är processen
            kring försvarets miljötillstånd är dock ofta mycket utdragen.
            Utifrån behovet att snabb kunna öka försvarets övningsmöjligheter
            i en allt mer osäker omvärld.
          </p>
          <p xml:id="i-Un6tw6bkt6FbvQ64TdQs5F">
            Det finns exempel där tillståndsprocesser har dragit ut på tiden
            i flera år utan att Försvarsmakten har fått svar på sina ansökningar
            om att få använda övnings- och skjutfält. Problemet har uppmärksammats
            vid flera tillfällen. Bland annat har Moderaterna och de andra
            borgerliga partierna lyft frågan i riksdagen och har i försvarsutskottet
            fått majoritet för en uppmaning till regeringen att snabba på
            tillståndsprocesserna. Tyvärr så har regeringen inte gjort tillräckligt
            i frågan.
          </p>
          <p xml:id="i-52Y1rUgvECyo38Vxo1E6BC">
            Försvarsmakten har uppmärksammat problemet med utdragna tillståndsprocesser
            i sitt kompletterande budgetunderlag. Där hemställer de till ändringar
            i miljöbalken som innebär att tillståndsprocessen förkortas. Detta
            genom att ta bort ett av de tre steg som i dag krävs för att få
            miljötillstånd, samt att få till en författningsreglering som
            säger att länsstyrelserna ska hantera ärendena skyndsamt. Den
            instans som föreslås tas bort är mark- och miljödomstolen och
            dess yttrande till regeringen. En sådan ändring skulle skyndsamt
            möjliggöra fler militära övningar.
          </p>
          <p xml:id="i-NcfL2AfuWTfS2BnWMBZY99">
            Vi moderater skulle även vilja peka på ytterligare ett par möjligheter
            när det gäller att förenkla processen kring miljötillstånd och
            hitta sätt att jämka olika intressen.
          </p>
          <p xml:id="i-Au8bFNUkpjpic6MZc2XuRh">
            Det går med rådande lagstiftning att använda sig av servitut,
            men bara inom miljöbalkens nivåer. Med andra ord, det är fortfarande
            de i miljöbalken uppsatta gränsvärden som gäller oavsett vad som
            avtalats i servitutet.
          </p>
          <p xml:id="i-Mvk3d5UxVLA7aQzn3q4jeJ">
            Frågan som måste ställas är hur vi ska prioritera rikets försvar
            i förhållande till miljöbalkens bullervärden. Rimligen bör Försvarsmaktens
            behov övertrumfa de som miljöbalken är satt att värna. Därför
            borde möjligheten att göra miljöbalkens buller­regler dispositiva
            för Försvarsmakten i samband med servitutstecknande ses över.
          </p>
          <p xml:id="i-KLjhoWdq2Krfhzbk26YWZZ">
            På det sättet skulle vi kunna säkra både försvarets möjligheter
            att öva och våra kommuners möjligheter att bygga bostäder. Menar
            vi allvar med att bygga ett starkt försvar måste vi göra det tillsammans
            med kommuner och regioner. Då blir försvaret en naturlig del av
            vår vardag och ses som en tillgång och inte en belastning på grund
            av en stelbent lagstiftning.
          </p>
          <p xml:id="i-K3LAHBK2BruV1yrzocPjiN">
            Slutligen vill vi lyfta möjligheten att ändra lagstiftningen
            så att Försvarsmakten i avvaktan på slutgiltigt besked om miljöprövning
            ska få möjlighet att bedriva övnings­verksamheten interimistiskt.
            Detta utifrån det försämrade säkerhetsläget och behovet av att
            öva en växande krigsorganisation samt de långa ledtiderna för
            beslut om miljö­tillstånd.
          </p>
        </div>
        <div xml:id="i-DY4ybkfjDhmadD9BsB9gnS" type="signatureBlock">
          <list xml:id="i-A7rVc55vwrAR16uECA4iob">
            <item xml:id="i-mALtMgVes5qrn8bcnt9nP" type="signature">
              Pål Jonson (M)
            </item>
            <item xml:id="i-342JJMHBasuzoe1Y36WzFw" type="signature">
              Jan R Andersson (M)
            </item>
            <item xml:id="i-B1e9RnzvFz4mpTFdWwKqL1" type="signature">
              Jörgen Berglund (M)
            </item>
            <item xml:id="i-Pmf5mjKFMsspPmNznRMWus" type="signature">
              Alexandra Anstrell (M)
            </item>
            <item xml:id="i-9cSdtrn25f8hUAisd6JBzh" type="signature">
              Jessika Roswall (M)
            </item>
          </list>
        </div>
      </div>
    </body>
  </text>
</TEI>
