<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-UU-00274">
  <teiHeader>
    <fileDesc>
      <titleStmt>
        <title>Sverige som fredsbyggare</title>
        <author corresp="i-NRb4HpaQ87qUwhLNcKt7Gz">av Annika Qarlsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sverige som fredsbyggare</title>
          <idno type="rdwebb">GR02U274</idno>
          <rs type="number">U274</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GR02U274/text</ref>
          <ref type="dokument_url_html">http://data.riksdagen.se/dokument/GR02U274</ref>
          <ref type="dokumentstatus_url_xml">http://data.riksdagen.se/dokumentstatus/GR02U274</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VizA6SDui5zf45MBTU1PEH" type="signed"/>
        <correspContext corresp="i-VizA6SDui5zf45MBTU1PEH">
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction xml:id="i-WD7dwC87E1FPy1a9kwW153" type="referral">
          <date when="2003-10-15"/>
        </correspAction>
        <correspAction xml:id="i-2EG4UkYc5nEv2FUnSGrfFM" type="dismissal">
          <date when="2003-10-15"/>
        </correspAction>
        <correspAction xml:id="i-P6xf5BPmPaop7DEtpw5p9R" type="submission">
          <date when="2003-10-07"/>
        </correspAction>
        <correspAction xml:id="i-Fg6csfaQMQuk2aadTyk4yx" type="assigned"/>
        <correspContext corresp="i-Fg6csfaQMQuk2aadTyk4yx">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_U_0274/mot_200304_U_0274-0001.pdf"/>
      <div xml:id="i-PWaQsgJHhzKhFe4m8CGzrf" type="motHeader">
        <div xml:id="i-LCjyKvGiwbYv5U3y34jaeK" type="motTitle"/>
        <div xml:id="i-A37ZomghhNzSWLYo2UiRaS" type="motSubmissionInfo"/>
      </div>
      <div xml:id="i-R32sbeAojUdCG2R25T9rBg" type="motBody">
        <div xml:id="i-UMGACWhRucgPmXFrPPgZCV">
          <p xml:id="i-Pn5btZJfszqsKVN17SBztj">
            2003/04 mnr: U274 pnr: c649
          </p>
          <p xml:id="i-RiV7L8d4QoUhvUp8VmHghL">
            Motion till riksdagen 2003/04:U274
          </p>
          <p xml:id="i-9Xeb27dEE7SbZPyVrD3XXp">
            av Annika Qarlsson (c)
          </p>
          <p xml:id="i-9qNxDvJPFiHYQ2G4m59yL4">
            Sverige som fredsbyggare
          </p>
          <p xml:id="i-WwoCqXmPLhc4sgbXP2o5Ab">
            Förslag till riksdagsbeslut
          </p>
          <p xml:id="i-GWakBUMpBSZfEyYen4w3Kq">
            1. Riksdagen tillkännager för regeringen som sin mening vad i
            motionen anförs om att Sverige bör ta en ledande roll i nedrustningsarbetet.
            2. Riksdagen tillkännager för regeringen som sin mening vad i
            motionen anförs om att Sverige skall gå före i arbetet med att
            involvera kvinnor i det internationella arbetet med konflikthantering
            och fredsprocesser. 3. Riksdagen tillkännager för regeringen som
            sin mening vad i motionen anförs om att riktlinjerna för svensk
            vapenexport måste utredas och samordnas med Sveriges övriga intentioner
            och strävanden på området. 4. Riksdagen tillkännager för regeringen
            som sin mening vad i motionen anförs om att Sverige inom EU bör
            verka för gemensamma och restriktiva minimikrav för vapenexporten.
            5. Riksdagen tillkännager för regeringen som sin mening vad i
            motionen anförs om att riktlinjerna för svensk vapenexport regleras
            så att vapenexport inte tillåts om det försvårar arbetet för mänskliga
            rättigheter och mot fattigdom.
          </p>
          <p xml:id="i-GptfshVk51CJvdmQmvfVkt">
            Motivering
          </p>
          <p xml:id="i-WJy4sp1mL7mDvzFXVE9tpv">
            I Förenta nationernas stadga slås det fast att framtida generationer
            skall bevaras från krigets gissel. FN:s internationella årtionde
            för en freds- och ickevåldskultur för världens barn pågår just
            nu och fram till 2010. När Sverige var ordförande i Europeiska
            unionen antog unionens stats- och regeringschefer ett mycket ambitiöst
            program för att förebygga våldsamma konflikter. Den svenska regeringen
            har också i rapporter uttryckt att ”konfliktförebyggande är prioriterat
            i svenskt internationellt agerande, och ett konfliktförebyggande
            perspektiv skall genomsyra svenskt internationellt agerande”.
          </p>
          <pb facs="riksdagen-motions-pdf/data/200304/mot_200304_U_0274/mot_200304_U_0274-0002.pdf"/>
          <p xml:id="i-UK74feJPjVTdcw4dVaxdQ1">
            2003/04:U274
          </p>
          <p xml:id="i-8LpqAn99KNmromHqwiLQqk">
            Sverige bör ta en ledande roll i nedrustningsarbetet, då upprustning
            står i motsats till arbetet att uppnå FN:s utvecklingsmål och
            främja de mänskliga rättigheterna. Detta bör ges regeringen till
            känna. De mänskliga, ekonomiska, materiella och ekologiska kostnaderna
            för konflikter är enorma. Då man ser det dåliga resultatet av
            de internationella kraftansträngningar som har gjorts för att
            förhindra att dessa konflikter eskalerar, blir det uppenbart att
            mycket mer energi och resurser måste användas. Kvinnor och barn
            är mycket utsatta i krig och det är betydligt fler kvinnor än
            män som är på flykt. Det är ofta kvinnor som upprätthåller samhällsfunktioner
            under krig och konflikter och det är samtidigt de som är offer
            för våld och övergrepp mot civila. I dagens krig och konflikter
            räknar man med att 90 procent av skadorna rör civila, och det
            drabbar kvinnor och barn i mycket hög utsträckning. Kvinnor är
            också ofta utsatta för sexuellt våld och övergrepp som en medveten
            strategi. Stora insatser behövs för att skydda kvinnor mot våld
            och övergrepp i både freds- och krigstid. Om Sverige menar allvar
            med att prioritera förebyggande av väpnad konflikt och bygga en
            hållbar fred är tiden nu inne att visa detta. Ett seriöst långsiktigt
            förebyggande arbete, som inte baseras på en våldsdoktrin utan
            på värderingar av gemensam säkerhet, måste till. Det är viktigt
            att strikt skilja mellan akut krishantering och arbete för att
            förebygga att våldsamma kriser och konflikter utbryter i första
            taget. Sverige skall också gå före i arbetet med att involvera
            kvinnor helt och hållet i förhandlingar och fredsavtal på nationell
            och internationell nivå samt att tillhandahålla utbildning i formell
            fredsprocess för kvinnogrupper och kvinnoorganisationer. Detta
            bör ges regeringen till känna.
          </p>
          <p xml:id="i-JHBbmCVzxjFDvRiWGGpw72">
            Svensk vapenexport
          </p>
          <p xml:id="i-JQ9Mb1bHbixuiuLxjVxQxA">
            Det är särskilt smärtsamt att konstatera att Sverige är en av
            de stora vapenproducenterna i världen. Det mesta köps av den egna
            försvarsmakten. Men alltmer går på export och vår totala export
            verkar också öka långsiktigt. När försvaret efterhand minskar
            och får en inriktning mot långsiktigt förebyggande arbete kommer
            det inhemska behovet av vapen att minska ytterligare. Att ersätta
            detta med ännu mer export för att upprätthålla en viss storlek
            på den vapenproducerande industrin är inte förenligt med våra
            övergripande mål att bidra till en fredligare värld. Sambhällsstödet
            till vapenexporten måste ifrågasättas. Vapenhandeln utgör ett
            stort problem. Den förvärrar och militariserar konflikter, den
            bidrar till regional kapprustning och förlänger och fördjupar
            krig runt om i världen. Krigen leder också till ökade flyktingströmmar.
            Kapprustningen leder också till att knappa resurser går till vapenköp
            istället för att gå till fattigdomsbekämpning. Det är också ett
            av skälen för att nedrustning har en särskild prioritet i FN:s
            färdplan för att genomföra utvecklingsmålen.
          </p>
          <pb facs="riksdagen-motions-pdf/data/200304/mot_200304_U_0274/mot_200304_U_0274-0003.pdf"/>
          <p xml:id="i-G4xL3jnQWC3aSWgx22CFk">
            Regeringen har sedan 1985 årligen lämnat riksdagen en skrivelse
            med en redogörelse för den svenska krigsmaterielexporten. Syftet
            är, säger man, att öppet redovisa det gångna årets export samt
            att bidra med underlag till en bredare diskussion kring frågor
            relaterade till vapenexporten. Regeringen säger att det är av
            stort säkerhets- och försvarspolitiskt intresse för Sverige att
            behålla såväl kompetens som utvecklings- och produktionskapacitet
            inom det försvarsindustriella området. Samt att krigsmateriel
            endast får exporteras om det finns säkerhets- och försvarspolitiska
            skäl och att det inte strider mot Sveriges utrikespolitik. Under
            2002 ökade värdet av den svenska krigsmaterielexporten med 12
            20 jämfört med 2001 och uppgick till 3 440 miljoner kronor, och
            SIPRI:s årliga rapport från 2001 visar att Sverige är världens
            största vapenexportör om man ser till export per capita. Regeringens
            nedrustningssträvanden och fokus på konfliktförebyggande arbete
            kan ses stå i strid med befintlig svensk vapenexport och måste
            därför utredas och samordnas. Detta bör ges regeringen till känna.
            I riksdagens riktlinjer för vapenexport, vilka skall vara vägledande
            för regeringen och Inspektionen för Strategiska Produkter, skall
            ej tillstånd ges för export till stat som befinner sig i konflikt
            med annan stat eller som är involverad i internationell konflikt
            som kan befaras leda till väpnad konflikt. Vapenexport skall ej
            ges till land där det förekommer omfattande och grova kränkningar
            av mänskliga rättigheter. Det är uppenbart att dessa riktlinjer
            är tillräckligt otydliga med tanke på att export givits till länder
            som Indien, Pakistan och Indonesien trots att dessa länder är
            involverade i väpnade konflikter. Den internationella vapenhandeln
            måste regleras hårdare och Sverige bör föregå med gott exempel.
            Nu gällande riktlinjer måste skärpas på flera punkter och Sverige
            skall aldrig bidra till att stater involverade i konflikter får
            tillgång till vapen. Sverige ska inom EU verka för gemensamma
            och restriktiva minimikrav för vapenexporten. Det är också angeläget
            att det finns en effektiv kontroll av att sådana gemensamma regler
            efterlevs, samt en ökad insyn. Detta bör ges regeringen till känna.
          </p>
          <p xml:id="i-8HyYUVjJFB2M571XCyYpdQ">
            Biståndspropositionen och fattigdomsmålet
          </p>
          <p xml:id="i-S6ZVLntbUV3G4PeeH3TFqo">
            Regeringens utvecklingsproposition Gemensamt ansvar: Sveriges
            politik för global utveckling uttrycker tydligt att målet för
            Sveriges politik skall vara att bidra till en rättvis och hållbar
            utveckling och att det skall genomsyra alla politikområden. Två
            perspektiv lyfts fram, nämligen rättighetsperspektivet och de
            fattigas perspektiv. Regeringen slår fast att man strävar efter
            en sammanhållen och samstämmig politik. Detta stämmer mycket dåligt
            med volymen och inriktningen på den svenska vapenexporten. I propositionen
            står också att läsa om fred och säkerhet som en förutsättning
            för utveckling och att den samlade politiska viljan hos världens
            länder att prioritera global utveckling framför andra mer kortsiktiga
            nationella mål är avgörande. Detta måste beaktas med djupaste
            allvar i utformningen av den svenska vapenexporten. Utvecklingspropositionens
            nya löften att all
          </p>
          <p xml:id="i-FEtu3fjk7huFKyqxiqUtkj">
            2003/04:U274
          </p>
          <pb facs="riksdagen-motions-pdf/data/200304/mot_200304_U_0274/mot_200304_U_0274-0004.pdf"/>
          <p xml:id="i-SWzEmpLqTdA2WTtSUcvc1x">
            2003/04:U274
          </p>
          <p xml:id="i-KZrNHhnmWpCVzKt6sUmRXR">
            politik skall främja fattigdomsbekämpning och främja de mänskliga
            rättigheterna kräver att nya regler utformas i fråga om vapenexport.
            De nya riktlinjerna bör utformas så att vapenexport i varje enskilt
            fall måste föregås av en problematiserande granskning huruvida
            vapenexporten riskerar att motverka arbetet mot fattigdom och
            främjandet av de mänskliga rättigheterna. Riktlinjerna skall också
            skrivas så att Sverige kan leva upp till målen om en sammanhållen
            och samstämmig politik för en rättvis värld utan fattigdom. Med
            tanke på propositionens betoning av att målet om global utveckling
            får en överordnad roll i den svenska regeringens politik och att
            vapenexporten är ett område med tydliga risker för målkonflikter
            finns det behov av att i riktlinjerna för regeringens politik
            tydligt ange en försiktighetsprincip. Om det finns risk för målkonflikter
            ska främjandet av de mänskliga rättigheterna och fattigdomsbekämpningen
            generellt få företräde. Finns det en risk att exporten kan försvåra
            arbetet med att främja de mänskliga rättigheterna och mot fattigdom
            skall export inte tillåtas. Svensk export av vapen till länder
            med stor fattigdom måste i framtiden föregås av en problematiserande
            granskning av risker för export till de aktuella länderna i vad
            det gäller främjande av de mänskliga rättigheterna och bekämpning
            av fattigdom. Finns en risk att svensk vapenexport försvårar främjandet
            av de mänskliga rättigheterna och fattigdomsbekämpningen skall
            export inte tillåtas. Detta bör ges regeringen till känna.
          </p>
          <p xml:id="i-UMfSMetgByNHW8XZ5PDPhU" type="date">
            Stockholm den 6 oktober 2003
          </p>
          <div xml:id="i-4EYS9iTdkGzn1nEcwrFLw2" type="signatureBlock">
            <p who="i-NRb4HpaQ87qUwhLNcKt7Gz" type="signature">
              Annika Qarlsson (c)
            </p>
          </div>
        </div>
      </div>
    </body>
  </text>
</TEI>
