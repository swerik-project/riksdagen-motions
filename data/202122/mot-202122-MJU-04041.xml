<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-04041">
  <teiHeader>
    <fileDesc>
      <titleStmt>
        <title>Hållbart fiske</title>
        <author corresp="i-7GFif5DyTUbb8eBXsbicsF">av Magnus Oscarsson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4041 av Magnus Oscarsson m.fl. (KD)</title>
          <idno type="rdwebb">H9024041</idno>
          <rs type="number">4041</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H9024041/text</ref>
          <ref type="dokument_url_html">http://data.riksdagen.se/dokument/H9024041</ref>
          <ref type="dokumentstatus_url_xml">http://data.riksdagen.se/dokumentstatus/H9024041</ref>
          <ref type="docx">http://data.riksdagen.se/fil/87D440B8-C882-4849-B569-000E87193518</ref>
          <ref type="pdf">http://data.riksdagen.se/fil/18B73371-0AC5-4BBA-9571-4A06D2389E86</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Eo9kRYLJjs1m75cXCdvmdh</idno>
            <name>Kjell-Arne Ottosson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-RVBRPDgYSffQso5SLJ9Cxr</idno>
            <name>Larry Söder</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-D2JRw2JQkbJnAYJEiDcH47</idno>
            <name>Camilla Brodin</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-5QUSwQFaazTZF6GHyxaAkw</idno>
            <name>Magnus Jacobsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-6izZLconByq3RfJHd9Vge1" type="signed"/>
        <correspContext corresp="i-6izZLconByq3RfJHd9Vge1">
          <note type="signatory" corresp="i-7GFif5DyTUbb8eBXsbicsF"/>
          <note type="signatory" corresp="i-Eo9kRYLJjs1m75cXCdvmdh"/>
          <note type="signatory" corresp="i-RVBRPDgYSffQso5SLJ9Cxr"/>
          <note type="signatory" corresp="i-D2JRw2JQkbJnAYJEiDcH47"/>
          <note type="signatory" corresp="i-5QUSwQFaazTZF6GHyxaAkw"/>
        </correspContext>
        <correspAction xml:id="i-yTDBGJ8WNFQ4JEXoTuYYP" type="submitted">
          <date when="2021-10-05"/>
          <time when="16:17:30"/>
        </correspAction>
        <correspAction xml:id="i-SEuDtmwCKmve1Ed3RmqqoG" type="reviewed">
          <date when="2021-10-05"/>
          <time when="21:36:25"/>
        </correspAction>
        <correspAction xml:id="i-FJNDQaEShDfRMKDLGBP4H9" type="referred">
          <date when="2021-10-14"/>
        </correspAction>
        <correspAction xml:id="i-13UyZDw7B4HfGQJCXsiBNR" type="assigned">
          <date when="2022-06-14"/>
          <time when="14:03:00"/>
        </correspAction>
        <correspContext corresp="i-13UyZDw7B4HfGQJCXsiBNR">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-XLHwkroWuGDd2vfDmhp3RA" type="behandlas_i"/>
        <correspContext corresp="i-XLHwkroWuGDd2vfDmhp3RA">
          <ref type="uppgift">2021/22:MJU27</ref>
          <ref type="ref_dok_id">H901MJU27</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU27</ref>
          <ref type="ref_dok_titel">Straffbestämmelser till EU-förordningen om fartygsåtervinning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ps1svjFXmwDbpukJ31Gfyq" type="behandlas_i"/>
        <correspContext corresp="i-Ps1svjFXmwDbpukJ31Gfyq">
          <ref type="uppgift">2021/22:MJU28</ref>
          <ref type="ref_dok_id">H901MJU28</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU28</ref>
          <ref type="ref_dok_titel">Straffbestämmelser till EU-förordningen om fartygsåtervinning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BpiQXHv9mCynwR3mPJkzgP" type="behandlas_i"/>
        <correspContext corresp="i-BpiQXHv9mCynwR3mPJkzgP">
          <ref type="uppgift">2021/22:MJU17</ref>
          <ref type="ref_dok_id">H901MJU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU17</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KYSrRhWnaKDCFCTjjs5rRt" type="behandlas_i"/>
        <correspContext corresp="i-KYSrRhWnaKDCFCTjjs5rRt">
          <ref type="uppgift">2021/22:MJU1</ref>
          <ref type="ref_dok_id">H901MJU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU1</ref>
          <ref type="ref_dok_titel">Utgiftsområde 20 Allmän miljö- och naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-G2Kz9Adwbvx7G95Sv98B8m" type="behandlas_i"/>
        <correspContext corresp="i-G2Kz9Adwbvx7G95Sv98B8m">
          <ref type="uppgift">2021/22:MJU29</ref>
          <ref type="ref_dok_id">H901MJU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU29</ref>
          <ref type="ref_dok_titel">Straffbestämmelser till EU:s förordning om fartygsåtervinning och övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-S5cLWf31cQ3ySoZCmrhV82" type="motHeader">
        <div xml:id="i-LPVfxY3gYHy3R845nHtefh" type="motTitle">
          Motion till riksdagen 2021/22:4041 av Magnus Oscarsson m.fl.
          (KD) Hållbart fiske
        </div>
      </div>
      <div xml:id="i-2gresA3bPgq1hKRpdaGHZA" type="motBody">
        <div xml:id="i-9vpHFJqmgeFg9oPBXxxJTS" type="motProposal" subtype="förslag">
          <head xml:id="i-278B5YVMc2hBZnxMrwYCxE">
            Förslag till riksdagsbeslut
          </head>
          <list xml:id="i-GE6QnBG4Sj7VP1B92KBKVR" style="ol">
            <item xml:id="i-W5rp5LQSFY9MyxY42FZjaD">
              Riksdagen ställer sig bakom det som anförs i motionen om att
              de för fisken viktigaste lekområdena ska stängas för fiske under
              hela lekperioderna och tillkännager detta för regeringen.
            </item>
            <item xml:id="i-TR1ahRepoh6DzaY5kCEepX">
              Riksdagen ställer sig bakom det som anförs i motionen om att
              intensifiera regelförenklingsarbetet inom fiskerinäringen och
              tillkännager detta för regeringen.
            </item>
            <item xml:id="i-28cG2tw2tVwT6t2r6p6RKP">
              Riksdagen ställer sig bakom det som anförs i motionen om att
              ansvarig fiskemyndighet bör beakta och främja föryngringen av
              medelåldern inom det småskaliga icke-industriella fisket och tillkännager
              detta för regeringen.
            </item>
            <item xml:id="i-ECQDA361TBJ8fw1LqkrBE">
              Riksdagen ställer sig bakom det som anförs i motionen om att
              ansvarig fiskemyndighet vid ansökan om fiskelicens även bör beakta
              användningstrycket på aktuell licens och tillkännager detta för
              regeringen.
            </item>
            <item xml:id="i-YK6pNQK5Q4qhySbE95unh7">
              Riksdagen ställer sig bakom det som anförs i motionen om att
              möjligheten bör utredas att bilda fiskevårdsområden i sådana vatten
              där fritt handredskapsfiske nu råder, i syfte att utveckla fisketurism
              och annat småskaligt fiskeföretagande, och tillkännager detta
              för regeringen.
            </item>
            <item xml:id="i-VrpX1DbpiUj5SerLAHP3jV">
              Riksdagen ställer sig bakom det som anförs i motionen om att
              anpassa spårbarhet av fisk till europeisk procedur med spårbarhet
              av fångst och landning samt ett steg fram och ett steg bak i värdekedjan
              och tillkännager detta för regeringen.
            </item>
            <item xml:id="i-FuNa8iA9uDpNnRb7mEraRS">
              Riksdagen ställer sig bakom det som anförs i motionen om att
              spårbarhetssystemen upprätthålls genom företagens egna affärssystem
              och tillkännager detta för regeringen.
            </item>
            <item xml:id="i-WwMJ6bZs1KdmBTq2PB8bma">
              Riksdagen ställer sig bakom det som anförs i motionen om processen
              för att avveckla det nationella spårbarhetssystemet som utvecklats
              av Havs- och vattenmyndigheten för att ersätta med ett EU-baserat
              spårbarhetssystem och tillkännager detta för regeringen.
            </item>
            <item xml:id="i-8vy9Xoi3YRYzumMCzRLJax">
              Riksdagen ställer sig bakom det som anförs i motionen om att
              utreda förutsättningarna att avveckla Havs- och vattenmyndigheten
              och införliva relevanta delar i Jordbruksverkets och Naturvårdsverkets
              uppdrag och tillkännager detta för regeringen.
            </item>
            <item xml:id="i-AzSxhz5LKqjYibdMaAJT1D">
              Riksdagen ställer sig bakom det som anförs i motionen om att
              överföra Vattenmyndigheternas verksamheter till Jordbruksverket
              och tillkännager detta för regeringen.
            </item>
            <item xml:id="i-5LFPCURQLHdCm1VV3cUwma">
              Riksdagen ställer sig bakom det som anförs i motionen om att
              verksamheten som Vattenmyndigheterna utför också ska inbegripa
              ett främjandeuppdrag gentemot de näringar de verkar för och tillkännager
              detta för regeringen.
            </item>
            <item xml:id="i-VjikDx2nzJK1EkAhc1YnAK">
              Riksdagen ställer sig bakom det som anförs i motionen om ett
              tillfälligt stopp för trålfiske efter torsk i Östersjön och tillkännager
              detta för regeringen.
            </item>
            <item xml:id="i-4XmPi6zABz9ixJYpSiJWFb">
              Riksdagen ställer sig bakom det som anförs i motionen om trålfiske
              i Östersjön och tillkännager detta för regeringen.
            </item>
            <item xml:id="i-GKBiaLYvotGWvBV6GjLsDJ">
              Riksdagen ställer sig bakom det som anförs i motionen om att
              se över möjligheten att överföra ålfisketillstånd mellan generationer
              och tillkännager detta för regeringen.
            </item>
            <item xml:id="i-57XmKY6iyihqWQKp28bK5X">
              Riksdagen ställer sig bakom det som anförs i motionen om att
              regeringen bör motarbeta EU-kommissionens förslag om ett totalt
              ålfiskestopp i Östersjön och tillkännager detta för regeringen.
            </item>
          </list>
        </div>
        <div xml:id="i-TGq26jN4a3cufVGmmDVmkz" type="motContent">
          <head xml:id="i-QWxy1i4eL7WwpooAoq1JVk" type="h1">
            Motivering
          </head>
          <p xml:id="i-HTbaA3yzFBA4apE5EQtkeK">
            Kristdemokraterna är pådrivande för en hållbar fiskeripolitik.
            Syftet är att havets resurser ska förvaltas långsiktigt och att
            människan ska kunna bedriva ett hållbart fiske som minimerar den
            negativa påverkan på havsmiljön. Samtidigt ska yrkesfiskares,
            fritidsfiskares och kustbefolkningens intressen beaktas. Kristdemokraterna
            vill ha levande skärgårdar med plats för boende, näringsidkande
            och turism. Fisk ska i första hand fångas för att tjäna som människoföda.
            Fisket ska vara långsiktigt hållbart och havsmiljön ska bevaras.
            Ett för stort fiskeuttag gynnar ingen, utan resulterar långsiktigt
            i att såväl fisken som fisket dör ut. Fiskeripolitiken hänger
            nära samman med havsmiljö­politiken. Haven utgör känsliga ekosystem,
            där de olika arterna har viktiga roller. Om en art försvinner
            eller minskar kraftigt rubbas balansen i havens känsliga ekosystem.
          </p>
          <p xml:id="i-EbqxdicTow1skGuRowXtoQ">
            På senare år har det skett en positiv utveckling av bestånden
            för de flesta arter. Samtidigt finns fortfarande problem för en
            del arter, exempelvis Östersjötorsken. Arbetet inom EU, där fiskeripolitiken
            i första hand utformas, behöver därför fortsätta med ett helhetsfokus
            på havet och fisket.
          </p>
          <p xml:id="i-6qM7kdWQc22r4Kzejkz3q2">
            Hänsyn till känsliga områden
          </p>
          <p xml:id="i-QZepHsNYLqeD2EVKbWCaHX">
            Genom att freda de viktigaste lekområdena gynnas yrkesfisket
            på sikt genom att fiskbestånden återhämtar sig snabbare. Undersökningar
            från USA indikerar att reservat där allt fiske är förbjudet fungerar
            som områden där fiskbestånden kan återhämta sig ostört, vilket
            senare bidrar till större fångster utanför de skyddade områdena.
            Studierna indikerar också att flera små reservat kan vara mycket
            effektiva. De för fisken viktigaste lekområdena bör därför stängas
            för allt fiske under hela lekperioderna. Det är viktigt att sådana
            reservat inrättas i samråd med fiskerinäringen och andra intressenter.
          </p>
          <p xml:id="i-TAW4J1cCmco5hEmFDLuGf3">
            Regelförenklingar inom fiskenäringen
          </p>
          <p xml:id="i-DhfXwRzpgQ1rLTEHyzXHrA">
            Den svenska fiskerinäringen lyder inte endast under ett regelverk,
            den lyder under många olika och ibland motstridiga regler. Ett
            synnerligen detaljerat regelverk på EU-nivå reglerar snart sagt
            det mesta av fiskeripolitiken. Härtill kommer nationell lagstiftning
            samt sist men inte minst ett antal myndigheters föreskrifter.
            Regelmassan upplevs som synnerligen tyngande av näringen. Bland
            de mer svårmotiverade reglerna är att fiskaren måste gissa fångstens
            storlek inom en marginal på tio procent innan den har vägts, annars
            straffas fiskaren.
          </p>
          <p xml:id="i-VvW5xavkrjdZ8REMMKMmCb">
            På jordbruksområdet hände mycket positivt under alliansregeringen
            när det gällde regelförenkling. Fiskerinäringen har dock inte
            upplevt att detta har skett på liknande sätt för fisket, varken
            på nationell nivå eller inom EU. Arbetet med regelförenklingar
            måste intensifieras även för fiskenäringen. Ett viktigt steg vore
            att, mot bakgrund av den reformerade EU-politiken, se över de
            svenska nationella regler som detaljreglerar fisket.
          </p>
          <p xml:id="i-8ZVcvqZNLv1xP3hnKsLDEF">
            Föryngringen av fiskarkåren
          </p>
          <p xml:id="i-7bggPFLU9x4TwHsryYiWPp">
            Agenda 2030 och de globala målen för hållbar utveckling Mål 14
            av 17; hav och marina resurser under delmål 14 B framhåller vikten
            av att säkerställa tillträde till småskaliga icke-industriella
            fiskare till marina resurser och marknader. För Havs och Vattenmyndigheten
            (HAV) ingår mål 14 bland de hållbarhetsmål som myndigheten arbetar
            med och redovisar för regeringen.
          </p>
          <p xml:id="i-Lr6NNg7u5SoU6WpTJ4Tumg">
            Genom föreskrifter och handläggning av ärenden om fiskelicenser
            och särskilda tillstånd syftar Hav att ”styra uttag av fångst
            och effort för att hålla beslutade ramar. I huvudsak sker det
            genom licensiering samt kvot- och effortförvaltning på nationell
            nivå och fartygsnivå”. Handläggningen varierar över landet men
            i regel beviljas licenser mycket restriktivt och oftast med hänvisning
            till att licenskvoten är full. För unga fiskare som investerat
            i båt och utrustning nödvändig för att ens kunna ansöka om licens
            är det då frustrerande att de redan utfärdade licenserna inte
            brukas eftersom de innehas av mycket gamla kolleger bortom pensionsåldern.
            Medelåldern i fiskarkåren är hög.
          </p>
          <p xml:id="i-XPTXEgDi9Chbcp2z3J1LC2">
            Licensbeviljande myndighet saknar inte data om huruvida de utfärdade
            licenserna är aktiva eller inte. Fiskare är skyldiga att rapportera
            till Centrum för fiskerikontroll hos HAV. Varje ansökan behandlas
            under ca tre månader och måste göras per fiskeart, den båt som
            inköpts kan bara ligga till grund för ansökan under två år, därefter
            förfaller båtens giltighet vid ansökan. Det restriktiva beviljandet
            av fiskelicenser gör att fiskeflottan inte föryngras. Den förädling
            och entreprenörskap som annars präglar nya aktörer uteblir för
            det småskaliga icke-industriella fisket. På sikt urholkas även
            yrkeskåren som helhet. Kristdemokraterna anser att myndigheten
            särskilt bör beakta och främja föryngringen av fiskarkåren. Vid
            ansökan för fiskelicens bör utöver antalet beviljade licenser
            även användningstrycket beaktas.
          </p>
          <p xml:id="i-XUdcBAxFBbuixMiscgseAd">
            Spårbarhet för fisk
          </p>
          <p xml:id="i-4q2znuoH45mkHSvnASELCv">
            Det spårbarhetssystem för ursprung av fisk som livsmedelsprodukter
            är belagda med har i Sverige sedan det infördes 2019 kommit att
            bli en konkurrensnackdel gentemot omvärlden. Där övriga länder
            i Europa kräver spårbarhet av fångst och landning samt ett steg
            fram och ett steg bak i värdekedjan, kräver svensk tillämpning
            att information skall samlas in, registreras och flöda i realtid
            mellan alla aktörer i hela livsmedelskedjan, också för fisk som
            inte fångats eller landats i Sverige. Under hösten 2021 kom Statskontoret
            med en utvärdering (2021:12) av Havs- och vattenmyndighetens hantering
            av EU-direktivet och det arbete som myndigheten företagit med
            framtagandet av spårbarhetssystemet. Kritiken var förödande och
            Statskontoret konstaterade att myndighetens skäl för att införa
            systemet med hänvisning till EU var felaktig, att systemet utvecklats
            utan tillräcklig insikt om näringens förutsättningar och behov,
            att kostnaderna rusat bortom kontroll, att systemet levererar
            mindre fiskerikontrollnytta än förväntat, att systemet brister
            i användarvänlighet och att spårbarheten kan uppfyllas utan ett
            nationellt IT-system. Utöver Statskontorets slutsatser har branschen
            sedan tidigare framfört bland annat att systemet har en handelshindrande
            effekt och diskriminerar svenska verksamheter i relation till
            övriga EU.
          </p>
          <p xml:id="i-X8pEs8Mh28dnMwqYpqkgaq">
            Kristdemokraterna delar Statskontoret och branschens slutsatser.
            En naturlig följd av utvärderingen är att spårbarhetssystemet
            avvecklas. Ett första steg som uppföljning av Statskontorets utvärdering
            bör vara att avbryta vitesförfarandet för företag som på olika
            sätt misslyckas med sin rapport. Spårbarhetssystemet bör sedan
            begränsas till det första steget, mellan landning och första försäljning.
            Slutligen bör spårbarhetssystemet ersättas med ett EU-baserat
            spårbarhetssystem för spårbarhet vid fångst och landning.
          </p>
          <p xml:id="i-17kNTH4bup5B6SXmicoUmK">
            Kristdemokraterna anser att konsumenterna har rätt att veta varifrån
            maten de äter kommer och hur fisken vuxit upp och var den fångats.
            Därför bör det införas en obligatorisk ursprungsmärkning av kött
            och fisk på restauranger, i storhushåll och inom livsmedelsindustrin.
            Ursprungsmärkningen måste bygga på en rimlig avvägning mellan
            dokumentationsdatatyngd och informationsbehov för att inte belasta
            företagen i distributionskedjan på ett sätt som hämnar vår konkurrenskraft.
          </p>
          <head xml:id="i-RFHHdrvr7a46rQTY69k2JM" type="h1">
            Förändrad struktur för vattenrelaterade myndigheter
          </head>
          <p xml:id="i-V3EAd8JY7LeqbKHkxNCn1L">
            Sverige har många myndigheter. Ur ett förvaltnings- och skattebetalarperspektiv
            är det angeläget att hålla kostnadseffektivitet. Om en myndighet
            kan utföras i synergi med andra uppgifter annorlunda bör också
            strukturen för myndigheten kunna förändras.
          </p>
          <p xml:id="i-Kt4A9sg52zu6KYwJdZFKL9">
            2011 bildades Havs och Vattenmyndigheten som har säte i Göteborg.
            Myndigheten övertog vid skapandet uppgifter från det tidigare
            Fiskeriverket och Naturvårdsverket och ansvarar för hushållning
            av fiskeriresurser och miljömål för hav, sjö och vattendrag.
          </p>
          <p xml:id="i-6gX6bhwKtBUhMkbeyYA4Vs">
            Under myndighetens korta levnad har initiativ tagits som starkt
            bör ifrågasättas. Under 2013 ville myndigheten införa statlig
            skatt på enskilda avlopp trots att kommunerna utövar fullgod tillsyn
            över avlopp.
          </p>
          <p xml:id="i-N7zYLRhLTSPpnNn7c5eb6q">
            Under många år har myndigheten arbetat för att införa obligatoriska
            spårbarhetskrav inom fiskeriet och 2019 trädde det efter flera
            förseningar i kraft.
          </p>
          <p xml:id="i-5kAPhCDF5V7tWTWpN34xvt">
            Myndighetens arbete har byggt på en övertolkning av Förordning
            (EG) nr 1224/2009 om inrättande av ett system för att säkerställa
            att den gemensamma fiskeripolitiken följs. Inget annat land har
            infört ett obligatoriskt spårbarhetssystem. Några har infört frivilliga
            system.
          </p>
          <p xml:id="i-B3v4rcR6QmCJXb96sFYQjx">
            Effekten har blivit att svenska fiskeriföretag har fått stora
            problem. Inom dagligvaruhandeln har vissa aktörer sett sig tvungna
            att helt avstå ifrån att sälja produkter som omfattas av systemet.
            Följden har blivit att konsumtionen styrt mot fisk fångad i tredje
            land (framförallt Norge).
          </p>
          <p xml:id="i-TUQE3an4UqCopvJr7kGPFe">
            Kristdemokraterna anser att myndigheten bör avvecklas. Ett flertal
            verksamheter på Havs och Vattenverksamheten lämpar sig väl på
            Statens Jordbruksverk och Naturvårdsverket. Frågor om badplatser
            och vatten, arter och livsmiljöer är exempel på uppdrag som renodlat
            kan utgöras på Naturvårdsverket i synergi med andra uppgifter
            som utförs där. Grönt näringsrelaterade verksamheter som Fiske
            och handel, Vattenkraft och arbete i vatten samt Planering förvaltning
            och samverkan är verksamhetsområden som i bättre utsträckning
            bör utföras på Statens Jordbruksverk där andra relaterade gröna
            näringar också bearbetas av myndigheten.
          </p>
          <p xml:id="i-PBRiA85y7ohRQ7MdNTcX3b">
            Vattenmyndigheterna har i uppdrag att genomföra EU:s långtgående
            vattendirektiv. Myndigheterna är uppdelade på fem vattendistrikt
            med en länsstyrelse i varje vattendistrikt som ansvarig myndighet.
          </p>
          <p xml:id="i-Y7yXHaTcgDgVVRDwjYrJAS">
            Vattenmyndigheterna kritiseras återkommande för ogenomtänkta,
            dåligt underbyggda och ofinansierade åtgärder. Myndigheterna har
            vid flera tillfällen befunnits uppträda villkorslöst i strid med
            ambitionen att i svensk tradition skapa delaktighet. SKR, LRF
            och Svenskt Vatten gick under 2021 ut med kravet att vattenmyndigheterna
            läggs ner. Organisationen ställer idag orealistiska normer och
            krav som till stora kostnader knappt går att uppnå. Kraven innebär
            också en hämsko för utvecklingen av nya bostäder på landsbygden.
          </p>
          <p xml:id="i-RZprMTLkjrjyxgYpKG5PXB">
            Kristdemokraterna föreslår att Vattenmyndigheterna, idag förlagda
            hos fem länsstyrelser med uppdrag av regeringen att genomföra
            EU:s vattendirektiv, överför sina verksamheter till Jordbruksverket.
            I de relaterade uppdragen bör införlivas ett främjandeuppdrag
            gentemot de näringar som verkar inom hav och vatten. Främjandeuppdraget
            bör förtydliga att verksamheten inte bara ska kontrollera att
            regler följs, utan att de även ska göra det lättare för och stödja
            företagen.
          </p>
          <p xml:id="i-6zhLrCAiUxxQL6TqHMMKTd">
            Fisketurism
          </p>
          <p xml:id="i-XejMeaS7iLCeHCBwcicjck">
            Kommersiell fiskeriverksamhet med stöd av allemansrätten har
            blivit ett vanligare fenomen i områden med fritt handredskapsfiske.
            Detta skapar konflikter med enskilda vattenägare och minskar incitamenten
            för fiskevårdsåtgärder. Möjligheterna bör därför utredas att,
            i syfte att utveckla fisketurism och annat småskaligt fiskeföretagande,
            bilda fiskevårdsområden i sådana vatten där fritt handredskapsfiske
            nu råder.
          </p>
          <p xml:id="i-S91f9AYyd8FyB1mv65RieH">
            Torskfisket i Östersjön
          </p>
          <p xml:id="i-5eGqPPmBCpaGdaew4SGype">
            Kristdemokraterna anser att beslut om fiskekvoter ska grundas
            på vetenskapliga rekommendationer. Vid osäkerhet ska försiktighetsprincipen
            råda. Torsken i Östersjön är i nuläget starkt hotad och det behövs
            troligtvis ett tillfälligt stopp för trålfiske efter torsk i Östersjön.
            Yrkesfisket i skärgården hotas idag av brist på torsk och av en
            stor sälpopulation. Torskbeståndet riskerar att kollapsa vilken
            dag som helst. Utvecklingen av mer selektiva fångstredskap behöver
            fortsätta, samtidigt som predationen från säl måste minska.
          </p>
          <p xml:id="i-Y8cHnkqyrfcVmmwGgnUZco">
            Trålgränsen utanför Östersjön
          </p>
          <p xml:id="i-7n1z5B5UpMiZRUidN9krUL">
            Det är idag tillåtet att tråla fyra sjömil utanför den svenska
            kusten, även i delar av det nya marina naturreservatet vid Svenska
            Högarna ytterst i Stockholms skärgård. Statistik från Havs- och
            Vattenmyndigheten visar hur trålarna tagit upp 370 gånger mer
            av fisken än Stockholms yrkesfiskare tillsammans. Fångsten har
            huvudsakligen inte gått till humankonsumtion utan till danska
            fiskmjölsfabriker. Trålgränsen bör ses över i syfte att placeras
            på ett sätt som kan vara hållbart och skapar förutsättningar för
            en livskraftig blå näring. Möjligheten för Sverige att hänvisa
            större trålningsfartyg till 12 sjömil utanför baslinjen bör beaktas
            i ställningstagandet liksom vilka konsekvenser detta kan få för
            bilaterala avtal med danska och finska trålare samt det kustnära
            surströmmingsfisket. För ställningstagandet bör också sökas en
            harmonisering med livsmedelsstrategins målsättningar om en ökad
            humankonsumtion av fiske.
          </p>
          <p xml:id="i-P81uw6TkroAXKdMiZwn5io">
            Ålfisket
          </p>
          <p xml:id="i-t39w5BXRiQhCQqZqHHqmx">
            Sedan 1980-talet har ålfångsterna i Sverige sjunkit kraftigt.
            Flera faktorer samverkar sannolikt till denna utveckling, däribland
            turbiner i vattenkraftverk, miljögifter, klimatförändringar, ökad
            predation från skarv och säl samt fiske i de länder som ålen passerar
            på sin vandring till svenska vatten. Sedan 1 maj 2007 råder generellt
            förbud att fiska ål. Endast den som har särskilt tillstånd från
            Havs- och vattenmyndigheten får fiska ål. För att få tillstånd
            att fiska ål måste man tidigare ha haft sådant tillstånd. Vissa
            sötvatten i Sverige är undantagna från förbudet och där är det
            alltså möjligt för fritidsfiskare att fiska ål. Till följd av
            de strängare reglerna har antalet ålfiskare reducerats kraftigt.
            Även fångstmängderna har halverats under samma tid.
          </p>
          <p xml:id="i-2jUZGcQfamKhhfiHPcg3FN">
            I och med att endast den som redan har tillstånd kan få tillstånd
            blir konsekvensen att ålfiske som näringsutövning gradvis fasas
            ut i Sverige. Därigenom försvinner samtidigt den unika kultur
            och den yrkeskunskap som finns bevarad i ålfisket. De sociala
            effekterna blir påtagligt negativa, i synnerhet i de delar av
            landet där ålfisket är en viktig del i kulturen. Endast den som
            nyttjat sitt tillstånd föregående år får det förnyat vilket gör
            att yrkeskåren successivt utraderas.
          </p>
          <p xml:id="i-3tuYopBY5wkh58B6qbS522">
            Ålfisket är en känslig balansgång mellan att bevara både ålen,
            ålfisket och den kultur och kunskapstradition som är förknippad
            med dessa. Mängden legalt fångad ål har sjunkit till en låg nivå
            och målet i nuvarande förvaltningsplan om att reducera fiskets
            fångst konstateras vara uppnått. Den starkt restriktiva fiskeripolicyn
            för ål måste fortsätta under tämligen lång tid. Mot bakgrund av
            ovanstående är det motiverat att öppna upp för möjligheten att
            överföra ålfisketillstånd mellan generationer.
          </p>
          <p xml:id="i-5VpAi3KE8eSrXGL2QZACu6">
            En konsekvens av Kristdemokraternas uppfattning blir att vi också
            tillbakavisar EU-kommissionens förslag om ett totalt ålfiskestopp
            i Östersjön. Sveriges regering bör motsätta sig förslaget.
          </p>
          <p xml:id="i-G2BYhGQShUF4o6uXtw1X3V">
            Eftersom vattenkraftverk är den största orsaken till åldöd behöver
            arbetet intensifieras med att minska dödligheten vid passage av
            vattenkraftverk. Jakten på de betydande ålpredatorerna skarv och
            säl bör också utökas. En större undersökning under ledning av
            Sveriges Lantbruksuniversitet som publicerades 2017 fann att säl
            och skarv åt lika mycket som det kustnära fisket hade kapacitet
            att fiska upp. Deras slutsats var att sälarnas och skarvens negativa
            effekter på fiskbestånden står i sådan omfattning att de behöver
            beaktas i fiskeriförvaltningen.
          </p>
        </div>
        <div xml:id="i-3BW3AA1uPMi1vRFMqpkaFs" type="signatureBlock">
          <list xml:id="i-9jfPtQuXz3a3ndZUhNaZ4P">
            <item xml:id="i-S6rD9VVrusYw1ZtDGeQJxX" type="signature">
              Magnus Oscarsson (KD)
            </item>
            <item xml:id="i-HvtJ8RYn5itk6WMwxNTL42" type="signature">
              Kjell-Arne Ottosson (KD)
            </item>
            <item xml:id="i-LiGnvgj5qBy6ppEZUs1NFv" type="signature">
              Larry Söder (KD)
            </item>
            <item xml:id="i-J8pi8MD3hw9P36BrR7dx39" type="signature">
              Camilla Brodin (KD)
            </item>
            <item xml:id="i-XH4D4mrRbSfacGKgummNbP" type="signature">
              Magnus Jacobsson (KD)
            </item>
          </list>
        </div>
      </div>
    </body>
  </text>
</TEI>
