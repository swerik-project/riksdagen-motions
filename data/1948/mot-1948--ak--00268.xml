<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__268/mot_1948__ak__268-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 268. 19
          </p>
          <p>
            Nr 268.
          </p>
          <p>
            Av herr von Friesen, angående anslag till kontorsbiträden vid
            de allmänna läroverken.
          </p>
          <p>
            Var och en, som haft med rektorsexpeditionerna vid våra allmänna
            läroverk att göra, har ej kunnat undgå att förvånas över att verksamheten
            där kunnat bedrivas med nuvarande ringa anslag till arbetskraft.
            Att det över huvud taget varit möjligt, torde sammanhänga med
            att rektorerna och deras sekreterare — de senare någon av läroverkets
            lärare med sekreterartjänsten såsom bisyssla — tvingats att arbeta
            på övertid, periodvis varje kväll till långt inpå natten, för
            att nu icke tala om sön- och helgdagar, i en utsträckning, som
            torde vara okänt på de flesta andra områden av statsförvaltningen.
            I vissa fall torde t. o. m. rektorernas familjemedlemmar ha utnyttjats
            såsom biträden på rektors- expeditionerna utan ersättning av staten.
            De senare årens alltmera vidgade sociala uppgifter å rektorsexpeditionerna,
            statsstipendier och andra stipendier, fria spårvagnspoletter utdelade
            enligt vissa fastställda principer, fria skolfrukostar, fria böcker,
            lån av lexika m. m. ha nödgat rektorerna på åtskilliga håll att
            anlita klassföreståndare och lärare för rent expeditionella uppgifter
            i en utsträckning, som verkat till förfång för lärargärningen.
            Över huvud taget ha de alltmera vidlyftiga sekreterargöro- målen
            och kamerala uppgifterna under de senare åren förvanskat rektorsäm-
            betets natur vid läroverken från att i främsta rummet vara ett
            pedagogiskt ledande ämbete till att bli ett administrativt sådant;
            till på köpet alltför ofta sysslande med ting, som bättre kunde
            anförtros åt ett kontorsbiträde. I städer med högre kommunala
            skolor och statsläroverk råder det egendom- liga förhållandet
            att de kommunala skolorna ofta ha dubbelt eller mer än dub- belt
            så höga anslag för rektorsexpeditionerna än vad som tilldelats
            de i stor- leksordning motsvarande statliga läroverken, och detta
            utan att arbetsbördan vid de förra varit större utan snarare mindre
            än vid de senare. Anledningen är givetvis den, att de kommunala
            förtroendemännen fått en annan och intimare inblick i hur arbetet
            på en rektorsexpedition gestaltar sig än vad som varit möjligt
            för riksdagens ledamöter. Emellertid ha även statsmakterna så
            småningom fått ögonen öppna för att här föreligger ett allvarligt
            problem. Sålunda har riksdagen fr. o. m. år 1944 i viss, ehuru
            otillräcklig utsträckning anvisat medel för anställande av halvtidstjänst-
            görande kontorsbiträden vid större läroverk. Vid folk- och småskoleseminarierna
            har genom beslut av 1946 och 1947 års riksdagar möjliggjorts anställande
            av biträde i en helt annan utsträckning än vad som varit möjligt
            vid läroverken.
          </p>
          <pb facs="riksdagen-motions-pdf/data/1948/mot_1948__ak__268/mot_1948__ak__268-002.pdf"/>
          <p>
            20 Motioner i Andra kammaren, nr 268.
          </p>
          <p>
            För närvarande finnas vid vart och ett av 10 högre allmänna läroverk
            an- ställt ett biträde mot en avlöning av 2 000 kr. för tre månaders
            heltidstjänst och 7 månaders deltidstjänst, vid vart och ett av
            15 högre allmänna läroverk ett biträde mot en avlöning av 1500
            kr. för 10 månaders deltidstjänst samt vid 11 större läroverk
            ett biträde mot en avlöning av 1350 kr. för 9 månaders deltids-
            tjänst. På grund av den låga avlöningen och de pressande arbetsuppgifterna
            har det varit ytterst svårt att få biträdena att stanna på sina
            tjänster någon längre tid. Värdet med dessa biträden har därför
            ej blivit så stort, som man på för- hand kunnat förvänta. Till
            jämförelse härmed kan anföras, att vid de långt mindre läroanstalter,
            som folkskoleseminarierna utgöra, för närvarande finnas anställda:
            vid 11 se- minarier biträden med heltidstjänstgöring samt vid
            6 seminarier biträden med halvtidstjänstgöring. Av inom ecklesiastikdepartementet
            tillkallade sakkunniga har nyligen av- givits utredning och förslag
            rörande organisationen på rektorsexpeditionerna vid de allmänna
            läroverken m. m. Av deras betänkande framgår i vilket nöd- läge
            ifrågavarande expeditioner befinna sig. Om mot förmodan Kungl.
            Maj:t ej skulle till innevarande års riksdag in- komma med proposition
            i ärendet, torde det vara ofrånkomligt att något ome- delbart
            göres för att lätta arbetet på läroverkens rektorsexpeditioner,
            utan att föregripa den slutliga lösningen av detta problem.
          </p>
          <p>
            : Undertecknad vill därför hemställa,
          </p>
          <p>
            att riksdagen måtte besluta att fr. o. m. budgetåret 1948/1949
            vid de allmänna läroverken anställas kontorsbiträden enligt föl-
            jande regler: vid varje läroverk med mer än 650 lärjungar ett
            kontorsbiträde med heltidstjänstgöring, vid varje högre allmänt
            läroverk med ett lärjungeantal mellan 375 och 650 lärjungar och
            vid varje realskola med mer än 500 lärjungar ett kontors- biträde
            med deltidstjänstgöring. Dessutom föreslås att till högre allmänna
            läroverk med mer än 900 lärjungar eller med mindre än 375 lärjungar
            och till övriga realskolor av större storleks- ordning anslås
            medel till rektors förfogande för kontorsgöro- mål.
          </p>
          <p>
            Stockholm den 24 januari 1948.
          </p>
          <p>
            Bertil von Friesen.
          </p>
          <p>
            Caslon Press Sthlm 1948
          </p>
        </div>
      </div>
    </body>
  </text>
</TEI>
