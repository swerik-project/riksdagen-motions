<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_386/mot_200506_MJ_386-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ386 pnr: c701
          </p>
          <p>
            Motion till riksdagen 2005/06:MJ386
          </p>
          <p>
            av Birgitta Carlsson och Agne Hansson (c)
          </p>
          <p>
            Enklare regler för EU-stöd
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att arbeta för att Jordbruksverket skall inta en generösare
            bedömning vad gäller utbetalning av EU-ersättningar även om ansökningsblanketten
            varit fel ifylld.
          </p>
          <p>
            EU-ersättning även vid något kryss i fel ruta
          </p>
          <p>
            EU-medlemskapet påverkar oss olika beroende på vad vi har för
            yrke eller vilken sorts företag vi driver. För en lantbrukare
            innebär medlemskapet ett ganska omfattande arbete med att fylla
            i alla ansökningsblanketter som behövs för att de ersättningar
            man är berättigad till skall betalas ut. Det gäller att sätta
            kryssen i rätt ruta. Det är mänskligt att fela, och det har hänt
            ganska många lantbrukare att man missat att fylla i någon markering
            på någon ansökningsblankett och genom detta förlorat hela den
            ersättning man är berättigad till. Ett kryss i fel ruta kan alltså
            innebära att en lantbrukare missar hela den ersättning han skulle
            ha varit berättigad till om detta kryss hamnat i rätt ruta. I
            de allra flesta fall kan man få upprättelse om man kan bevisa
            att man av misstag gjort ett fel, men inte när det gäller att
            få den EU-ersättning man egentligen är berättigad till. Det är
            viktigt att Jordbruksverket ser över sina rutiner och rättar till
            denna orättvisa, så att de som av misstag satt ett kryss i fel
            ruta på sin ansökningsblankett och senare upptäcker detta samt
            dessutom kan bevisa att de fullgjort sina skyldigheter måste kunna
            få upprättelse och få ut sin berättigade ersättning. Förutom det
            bör inriktningen vara att minska krånglet med blankettbyråkratin.
          </p>
          <pb facs="riksdagen-motions-pdf/data/200506/mot_200506_MJ_386/mot_200506_MJ_386-0002.pdf"/>
          <p>
            2005/06:MJ386
          </p>
          <p>
            Stockholm den 30 september 2005
          </p>
          <p>
            Birgitta Carlsson (c) Agne Hansson (c)
          </p>
        </div>
      </div>
    </body>
  </text>
</TEI>
