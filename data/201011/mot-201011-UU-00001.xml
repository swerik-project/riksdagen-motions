<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00001">
  <teiHeader>
    <fileDesc>
      <titleStmt>
        <title>med anledning av skr. 2009/10:214 Biståndets resultat – tema miljö och klimat</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2009/10:214 Biståndets resultat – tema miljö och klimat</title>
          <idno type="rdwebb">GY02U1</idno>
          <rs type="number">U1</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U1/text</ref>
          <ref type="dokument_url_html">http://data.riksdagen.se/dokument/GY02U1</ref>
          <ref type="dokumentstatus_url_xml">http://data.riksdagen.se/dokumentstatus/GY02U1</ref>
          <ref type="doc">http://data.riksdagen.se/fil/A0389941-9D46-4820-852A-EC237C700966</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Vukjjcucnzqe1LPPpNVBby"/>
        <correspContext corresp="i-Vukjjcucnzqe1LPPpNVBby">
          <ref>Regeringsskrivelse 2009/10:214</ref>
        </correspContext>
        <correspAction xml:id="i-R4QZr7YQqhKxLNd338wyQi" type="signed"/>
        <correspContext corresp="i-R4QZr7YQqhKxLNd338wyQi">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-FeVXF7pVocmUfQoPXGuJKR"/>
        </correspContext>
        <correspAction type="referral" xml:id="i-34pZEqaPx4W6GcqMJQhz4E">
          <date when="2010-10-19"/>
        </correspAction>
        <correspAction type="dismissal" xml:id="i-Wfbz4py9VZ3bMnM4NNrzgE">
          <date when="2010-10-12"/>
        </correspAction>
        <correspAction type="dismissal" xml:id="i-JVAygNUfhxGn17vE8WLtgH">
          <date when="2010-10-12"/>
        </correspAction>
        <correspAction type="transfer" xml:id="i-SsJfkwJoQkfSYfckmgUNZQ">
          <date when="2010-10-11"/>
        </correspAction>
        <correspAction type="submission" xml:id="i-FZhXz2gASUzFswsBHvp2t6">
          <date when="2010-10-11"/>
        </correspAction>
        <correspAction type="assigned" xml:id="i-RvfPprsC6BdDmVag9qGdAr"/>
        <correspContext corresp="i-RvfPprsC6BdDmVag9qGdAr">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-LwahvHhwUTAdDEqEzyCQa5">
            Förslag till riksdagsbeslut
          </head>
          <list style="ol">
            <item xml:id="i-VQjgXoFkMENJveMEuTnt8e">
              Riksdagen tillkännager för regeringen som sin mening vad som
              anförs i motionen om för korta redovisningsperioder för miljö-
              och klimatfrågor inom biståndet.
            </item>
            <item xml:id="i-8mC9b2xDnFzT976gsmnmMk">
              Riksdagen tillkännager för regeringen som sin mening vad som
              anförs i motionen om svårigheter att mäta kostnadseffektivitet
              inom biståndet.
            </item>
            <item xml:id="i-53oUk51jpLKeDVBW9wiLGf">
              Riksdagen tillkännager för regeringen som sin mening vad som
              anförs i motionen om att inrätta en global fond som tillför ytterligare
              medel för utsläppsminskning.
            </item>
            <item xml:id="i-4JSUmDTiiVCEJRohpQXMrw">
              Riksdagen tillkännager för regeringen som sin mening vad som
              anförs i motionen om att i Världsbanken arbeta för att främja
              lån till förnybar energi i stället för till fossila bränslen.
            </item>
            <item xml:id="i-HUX7bRA8tqZcXoZ956H5pA">
              Riksdagen tillkännager för regeringen som sin mening vad som
              anförs i motionen om nedskärningar av medel för informationsarbete
              och opinionsbildning till enskilda biståndsorganisationer.
            </item>
          </list>
        </div>
        <div type="motContent">
          <head type="h1" xml:id="i-8H4N9hGPnWAVaqPwQcRJCL">
            Motivering
          </head>
          <p xml:id="i-WNXoWLfoy4Fw47Kk2dZgEx">
            Solidaritet med världens alla människor är en av tre grundläggande
            solidariteter som ligger till grund för Miljöpartiet de grönas
            ideologi. Vi är inom Miljöpartiet starkt medvetna om att jordens
            resurser är knappa och mycket ojämnt fördelade mellan länder och
            människor. Miljöpartiet menar att det är en absolut nödvändighet
            om vi ska få en trygg värld att varje människa har alla grundläggande
            mänskliga rättigheter tillgodosedda, såväl de ekonomiska, sociala
            och kulturella som de politiska och medborgerliga rättigheterna.
            Rätten till en ren miljö talas det sällan om, men den är en rättighet
            lika viktig som alla de andra.
          </p>
          <p xml:id="i-79XsBzHnWM7ThhPVfWmeS5">
            Det är dock långt kvar till att vi uppnår en rättvis värld där
            jordens resurser är likvärdigt fördelade. Miljöpartiet vill verka
            för en både rättvis och miljömässigt hållbar fördelning av jordens
            resurser. Biståndet är ett av de verktyg vi har för att visa solidaritet
            med dem som hårdast drabbas av kriser till följd av ett förändrat
            klimat samt livsmedelskriser och ekonomiska kriser.
          </p>
          <p xml:id="i-2b2p4wS6ZS88yYWFF3wU6q">
            Miljöpartiet menar att vad bl.a. den ekonomiska utvecklingen
            i den rika delen av världen ställt till med för den fattigare
            delen i världen i form av miljöförstöring och klimatpåverkan,
            ska ses som en skuld att betala tillbaka och bör därför läggas
            utanför ramen för det ordinarie biståndet.
          </p>
          <p xml:id="i-YaYTQEmpHvRR2rYTgjDALL">
            Miljöpartiet har efterfrågat att biståndets resultat ska redovisas
            till riksdagen och uppskattar därför regeringens initiativ till
            denna skrivelse, dvs. att analysera biståndets resultat med fokus
            på miljö och klimat. Miljö och klimat är två mycket viktiga och
            komplexa frågor för utvecklingspolitiken eftersom klimatförändringar
            och miljöpåverkan är några av de största utmaningar som världens
            länder står inför. Vi vet alla att om vi inte möter klimatförändringarna
            kan en mycket stor del av det arbete som pågår för att utjämna
            klyftorna i världen gå helt till spillo.
          </p>
          <p xml:id="i-Fx5pG9eMud2ZNFzweusNMF">
            Trots att vi anser att det är bra att regeringen har detta tema
            i sin skrivelse vill vi inom Miljöpartiet passa på att föra fram
            både kritik och en del andra synpunkter med anledning av skrivelsens
            innehåll.
          </p>
          <head type="h2" xml:id="i-4eYWjAXFErSR2QT5FyTWFp">
            Skrivelsens innehåll
          </head>
          <head type="h3" xml:id="i-NGaKeoQ5Pysr9LNqgC6RQs">
            Resultat på kort sikt
          </head>
          <p xml:id="i-YNiPMgQkCXhMUVNwaCc7Cs">
            Regeringen skriver i inledningen att klimatförändringar och miljöpåverkan
            är gränsöverskridande till sin karaktär och försvårar fattigdomsbekämpning
            och kräver globalt och regionalt samarbete och ansvarstagande
            från alla världens länder. Det är en insikt som vi saknar i den
            resterande delen av skrivelsen som i stället nästan enbart utgår
            från resultat och styrning enligt svensk modell blandat med en
            portion kritik för brister i desamma. En resultatskrivelse ska
            självklart ha resultatfokus, men det ligger en inneboende konflikt
            mellan Parisagendans ambitioner och resultatstyrning. På grund
            av skrivelsens svårigheter att se denna konflikt känns det därför
            som om skrivelsen haltar.
          </p>
          <p xml:id="i-KXSmbxnehtwCNmicxsuTWu">
            Regeringen skriver att det är lätt att visa upp prestationsresultat
            men inte dess effekter. Sanningen är väl den att miljö och klimat
            kanske är det område som är allra svårast att mäta i ett kort
            perspektiv. En jämförelse kan göras med vad utbildnings­ministern
            sade i en tv-debatt nyligen: Det tar tid, många år, innan resultaten
            (i skolan) börjar förändras det är som att vända en atlantångare
            förändringar tar tid. Utifrån hans resonemang kan man tolka att
            han menar att det kan ta så lång tid som kanske en generation.
            Även biståndet skulle i det perspektivet kunna kallas för en atlantångare
            som det tar lång tid att vända. Regeringen har dock visat en ambition
            att vilja reformera biståndspolitiken från grunden. Det är naturligtvis
            ett gigantiskt åtagande att på mindre än en mandatperiod göra
            det. Vi vill framhålla att Miljöpartiet inte håller med om att
            de förändringar som görs alltid är de rätta. Sverige har en lång
            tradition av att arbeta med bistånd runt om i världen som vi med
            rätta kan vara mycket stolta över. Inget är dock så bra att det
            inte kan bli bättre, men risken är att den som försöker vända
            en atlantångare i stället ser till att den tippar.
          </p>
          <p xml:id="i-2ju3VkLA6Ncj1kaDdGUcki">
            Miljöpartiet menar att ambitionen inte kan vara att resultat
            alltid ska kunna visas inom bara en kort redovisningsperiod. Att
            återställa miljöer och motverka skadorna av klimatpåverkan tar
            tid.
          </p>
          <head type="h3" xml:id="i-Jxeub833DTyBTya9cXTZfU">
            Kostnadseffektivitet
          </head>
          <p xml:id="i-VxU9n98q53w8x9QVmiBwBS">
            Vidare fastslås det i skrivelsen att det svenska biståndet bör
            ske i form av budgetstöd, det ska samordnas med andra givarländer,
            styras och ägas av mottagaren etc., enligt Parisagendan. I och
            med detta blir det väldigt svårt att bryta ut den svenska delen
            eller koppla de svenska ekonomiska resurserna till resultat. Detta
            blir motsägelsefullt och naturligtvis svårt att redovisa, i synnerhet
            som väldigt mycket i skrivelsen kritiseras.
          </p>
          <p xml:id="i-CWkuwsiNbTXF1no5fzEeCG">
            Till exempel belyser skrivelsen många intressanta resultat som
            är sådant som regeringen borde vara stolt över men i stället är
            kritisk till. Resonemanget blir då svårt att följa när det pratas
            om långsiktighet, helhetsperspektiv, samordning och krav på resultat
            kopplat till budget för varje insats.
          </p>
          <p xml:id="i-44mzB6NJS1WXtQynV3uX9x">
            Resonemanget som förs i skrivelsen utgår från stickprovsundersökningar
            och måluppfyllelse, relevans och kostnadseffektivitet. Det är
            dock väldigt mycket som inte går att ange som effekter utifrån
            detta. Resonemanget blir därför trubbigt, kortsiktigt och motsägelsefullt.
            Kritik riktas i huvudsak mot alla aktörer utom möjligtvis Världsbanken
            och Clean Technology Fund. Vi noterar t.ex. i skrivelsen att det
            på ett flertal ställen står att redovisningsperioderna är för
            långa och att de behöver förkortas. När det sedan gäller CTF menar
            regeringen plötsligt att det behövs 510 år för att man ska kunna
            se resultat. Vad är skillnaden?
          </p>
          <p xml:id="i-Rx85ppRVYyLwMY8jggto14">
            Miljöpartiets syn på fattigdomsbekämpning liksom miljö- och klimatpolitiken
            inom utvecklingspolitiken är att det tar tid att uppnå resultat.
            Därför har vi länge varit kritiska till hur styvmoderligt regeringen
            har hanterat biståndet och hur regeringen i många sammanhang via
            media skandaliserat myndigheten Sida, frivilligorganisationer
            etc. Vi menar att kritiken varit mycket överdriven och ibland
            på gränsen till ministerstyre. Det har lett till att allmänheten
            fått en felaktig bild av svenskt bistånd som korrupt och ineffektivt.
          </p>
          <p xml:id="i-2Jh4sMVJQqJhiXTDv5z3qY">
            Bistånd är svårt och komplext speciellt när man verkar i så många
            olika länder och tillsammans med så många aktörer. Vi har inte
            motsatt oss den genomförda landfokuseringen även om vi kanske
            hade gjort ett annat val av länder. Oavsett landfokuseringen är
            det dock fortfarande många länder och aktörer som vi samarbetar
            med. Vi kan inte räkna med att alla de länderna och aktörerna
            anser att det är just regeringens redovisningsmodell som är den
            mest lämpliga. Både från handläggare på Sida och från enskilda
            svenska biståndsorganisationer får vi höra att det nu ibland kostar
            mer att redovisa projekten än vad de i slutänden kan ge i bistånd,
            med resultatet att flera projekt har lagts ned. Organisationer
            vittnar om att det är meningslöst att bedriva biståndsprojekt
            när över hälften av hjälpen går till administration. Tanken med
            den ökade effektiviteten, styrningen och resultatredovisningen
            kan väl knappast vara att ge arbete åt revisorer och ekonomer
            i Sverige.
          </p>
          <head type="h3" xml:id="i-4HQhzPEzHdZad62LQKCgGr">
            Klimatanpassning eller utsläppsminskning?
          </head>
          <p xml:id="i-VbFapUeA7ZM8Bb1xd2Lbbq">
            Regeringen vill styra biståndet till klimatanpassningsåtgärder
            i stället för utsläpps­minskningar. UNDP har en annan uppfattning
            och menar att både och behövs. Miljöpartiet delar UNDP:s uppfattning.
            Miljöpartiet anser att Syd i enlighet med bl.a. Kyotoprotokollet
            ska få kraftigt ökade resurser för att kunna minska sina utsläpp
            (tekniköverföring, investeringar i förnybar energi etc.). Sådana
            åtgärder är det dessutom ofta lätt att mäta även effekten av.
            Vi menar att det bör inrättas en global fond under FN för detta
            tillsammans med nya och ytterligare medel.
          </p>
          <p xml:id="i-CVVaBMxFV23cF3Du6HxwRe">
            Regeringen har varit väldigt kritisk mot UNDP under mandatperioden
            och skurit rejält i anslagen till FN-organet.
          </p>
          <p xml:id="i-YbA2Y8GcJLwaeGi1g9T3eP">
            I det perspektivet är det inte heller så konstigt att regeringen
            för den politik man gör i exempelvis Världsbanken. I skrivelsen
            visar regeringen att utvecklingssamarbetet via Sida till multilaterala
            organisationer avseende miljö och klimat har fördubblats i jämförelse
            med 2008. Regeringen menar även att aktiv dialog har bidragit
            till att Världsbankens stöd till förnybar energi har ökat de senaste
            åren. Trots denna dialog fortsätter Världsbanken att i mycket
            stor utsträckning stödja fossila bränslen. Uppgifter visar att
            Världsbanken ger fem gånger mer lån till fossilenergi än till
            förnybara energikällor. Regeringen stödde alldeles nyligen Världsbankens
            utlåning av pengar till Sydafrika där man ska bygga världens 4:e
            största kolkraftverk, detta trots att inte ens USA stöttade det.
            Endast 2 miljarder kronor av totalt 21 miljarder kronor går enligt
            Världsbanken till förnybar energi i detta projekt. Här borde regeringens
            tilltro till dialog för mer förnybar energi praktiserats också
            i praktiken!
          </p>
          <head type="h2" xml:id="i-UG1pKjjsB4T98bBr772qPF">
            Andra synpunkter
          </head>
          <head type="h3" xml:id="i-7NE7p1NeU7zsjLgrYNdwp1">
            Multilaterala organisationer
          </head>
          <p xml:id="i-QzgnspQUC9sbrqzKdpR3ub">
            Överlag visar regeringen en något större tilltro till de multilaterala
            organisationernas effektivitet än andra, detta utan att för den
            sakens skull lyfta fram resultat som visar på detta. Det är en
            brist i skrivelsen. De multilaterala organisationerna är bra på
            samordning, men regeringen ställer inte samma höga krav på att
            lyfta fram resultat och effekter som det ställs på det bilaterala
            biståndet och andra aktörer. Regeringen indikerar dock ofta att
            den gärna vill inlemma även de multilaterala organisationerna
            i den svenska modellen.
          </p>
          <head type="h3" xml:id="i-EdVsykigqmmexQLjkxz7se">
            Swedfund
          </head>
          <p xml:id="i-81xczvQi4bW6Z2HZ3Jx72v">
            Skrivelsen ägnar ett kapitel åt Swedfund, det statliga bolag
            som erbjuder riskkapital för investeringar i Afrika, Asien, Latinamerika
            och Östeuropa dock ej i EU-länder. Det överordnade målet för Swedfunds
            verksamhet är att bidra till målen för det svenska utvecklingssamarbetet
            genom investeringar som bidrar till en hållbar ekonomisk utveckling.
            Skrivelsen tar upp Swedfunds fokus på miljöteknologi och ger flera
            exempel på framgångsrika affärer runt om i världen.
          </p>
          <p xml:id="i-MAkB4nByYeaijzqtxVegP2">
            Med tanke på den kritik som bl.a. Riksrevisionen riktat mot Swedfunds
            verksamhet vore det lämpligt om man i skrivelsen hade tagit upp
            exempelvis kritiken mot Swedfunds verksamhet i Makedonien, där
            hundratals miljoner kronor av skattebetalarnas pengar gått förlorade.
            Det kunde vara värt att nämna likaväl som man på ett ställe i
            skrivelsen nämner de medel som förskingrades i Zambia, som i media
            blåsts upp till att handla om 50 miljoner kronor när det i realiteten
            handlade om 68 miljoner kronor för Sveriges del och som vi vet
            ska återbetalas.
          </p>
          <head type="h3" xml:id="i-Uo4YqAnkcnYwXPpvJLeEGp">
            Mediebild
          </head>
          <p xml:id="i-GXsYHyGa1jJm8saFiZEAJJ">
            Vår uppfattning är att regeringen under mandatperioden varit
            snabb att i medierna kritisera biståndet som del i en medveten
            kampanj att minska biståndsviljan hos människor i Sverige genom
            att framställa det som om både Sida och frivillig­organisationerna
            misshushållar med skattebetalarnas medel. I stället har näringslivs­satsningar
            framhållits som lösningen på biståndets problem. Det är därför
            inte konstigt att det varit påfallande tyst om Swedfunds verksamhet.
            Den rapport som kritiskt granskade Swedfunds verksamhet i Makedonien
            tystades ned. Således går det inte heller att finna en stavelse
            kring Swedfunds verksamhet i Makedonien i denna skrivelse.
          </p>
          <head type="h3" xml:id="i-Ca1tdDe5qFyJKTS9cekBXZ">
            Enskilda organisationer
          </head>
          <p xml:id="i-WqXnvpUostGZWrfmX4KXVW">
            Vi delar dock biståndsministerns engagemang för en fri och öppen
            debatt om utvecklingspolitiken. Den är viktig om vi ska kunna
            utveckla och förbättra biståndet . Det är därför bekymmersamt
            att regeringen skurit ned på folkrörelsernas möjlighet till informationsarbete
            och opinionsbildning. Detta är något som Miljöpartiet tidigare
            varnat för. Resultatet blir att den fria debatten om biståndet
            begränsas.
          </p>
          <p xml:id="i-2wQxteYGkG1Aj3Q2H7RPrq">
            I skrivelsens statistik (exempelvis på sidan 30) så läggs kommuner,
            enskilda organisationer och företag ihop till svenska organisationer.
            Det innebär att civilsamhället är det mesta som inte är militärt.
            Vi menar att det är stor skillnad på vad som är enskilda organisationer
            och kommuner och företag. Det är olika aktörer i samhället med
            olika roller.
          </p>
          <head type="h3" xml:id="i-G7Dv9pSYfm2tj8inQ3L6Yd">
            Sida
          </head>
          <p xml:id="i-Bfp3ez3pCFAr9pCw7uzyXw">
            Sida har fått i uppdrag att vara mer ute i fält, vilket vi tycker
            är positivt. Det ligger dock en ekonomisk konflikt i det då Sida
            samtidigt har ett besparingskrav eftersom en fältarbetare i Afghanistan
            kan kosta lika mycket som fem anställda i Sverige. För bara någon
            vecka sedan avskedades generaldirektören för att inte ha klarat
            av att anpassa Sidas kostym till det förändrade uppdrag som myndigheten
            fått. Vi anser att regeringen inte har haft realistiska förväntningar
            på förändringstakten för myndigheten och biståndet i stort.
          </p>
        </div>
        <div type="motSignatures">
          <list>
            <item xml:id="i-2JTX6RWhuR7MTqJykfBrRm" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-LsHX7RSNKa1KnYEWLynhTa" who="i-9x2nw6aosA3pyEJfJTc1eD">
              Ulf Holm (MP)
            </item>
            <item xml:id="i-UfaihEodisyizGskDhKMrq" who="i-2EZPhWWR7yHztg3zN2aNvh">
              Peter Rådberg (MP)
            </item>
            <item xml:id="i-CsuePC78hyvua3iYsHHqUy" who="i-FfCiJc8kVZcwio9wsCvVkH">
              Mehmet Kaplan (MP)
            </item>
            <item xml:id="i-DTGdN93xyDN2smo1wysGeV" who="i-FeVXF7pVocmUfQoPXGuJKR">
              Valter Mutt (MP)
            </item>
          </list>
        </div>
      </div>
    </body>
  </text>
</TEI>
