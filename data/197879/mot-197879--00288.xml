<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00288">
  <teiHeader>
    <fileDesc>
      <titleStmt>
        <title>om energipolitiken</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om energipolitiken</title>
          <idno type="rdwebb">G202288</idno>
          <rs type="number">288</rs>
          <ref type="dokument_url_text">http://data.riksdagen.se/dokument/G202288/text</ref>
          <ref type="dokument_url_html">http://data.riksdagen.se/dokument/G202288</ref>
          <ref type="dokumentstatus_url_xml">http://data.riksdagen.se/dokumentstatus/G202288</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2r3DuuA42Fe5eFHtMpsYPd" type="signed"/>
        <correspContext corresp="i-2r3DuuA42Fe5eFHtMpsYPd">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-RbKNMUyo9hNCG3nSXBGQAq"/>
          <note type="signatory" corresp="i-Eoor7chig2KkpNDt6f9K2V"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__288/mot_197879__288-001.pdf"/>
      <fw xml:id="i-29ENQ63CsPPepLyUpDTgTN">
        Motion 1978/79:288
      </fw>
      <div xml:id="i-QybTbA6A3nPRFWm8ZPrDZi" type="motHeader">
        <div xml:id="i-VhkquodHyX9suNDBJtQQrt" type="motTitle"/>
        <div xml:id="i-AP1AZDf3BGQoRZUckzYEGv" type="motSubmissionInfo"/>
      </div>
      <div xml:id="i-LSpXbRkN5LR45e1mZc3ceA" type="motBody">
        <div xml:id="i-BYyTNwJRTmJEwkp6eeC4wD">
          <p xml:id="i-VTvUfvf54yUtB5UE1pH4sM">
            10
          </p>
          <p xml:id="i-Hd2MidoGtmpaXfB4b6bHJr">
            av Lars Werner m. fl. om energipolitiken
          </p>
          <p xml:id="i-LaJqgPXaTuWftfKorvzYpF">
            Förespråkarna för kärnkraft bedriver sin energipolitiska propaganda
            som om ingenting nytt framkommit genom forskning och internationella
            erfa- renheter under de senaste tio åren. De försöker också intala
            medborgarna att energifrågorna rör sig på ett så högt tekniskt
            plan och är så svårbegripliga att de endast kan förstås av experter.
            Detta är en medveten och vilseledande propaganda för att intala
            folket att kärnkraftsfrågan är allför komplicerad för att göras
            till föremål för folkomröstning. Att folket inte förstår och därför
            inte bör tillfrågas är ett argument som överheter i alla tider
            använt mot sina undersåtar. Genom att försöka göra energifrågorna
            till främst tekniska problem försöker kärnkraftsanhängarna också
            att misstänkliggöra trovärdigheten hos kärnkraftsmotståndarna.
            De klara och entydiga såväl politiska som tekniska skäl som talar
            emot en utbyggnad av kärnkraften i Sverige vill de dribbla bort
            i en snårskog av tekniska detaljer. Energifrågan är i huvudsak
            ingen teknisk fråga. Den är politisk. Den handlar om hur landets
            tillgångar skall användas och fördelas. Den handlar om hur vårt
            samhälle i framtiden skall se ut. Energipolitiken måste utgå från
            en helhetssyn på samhällsutvecklingen. Detta har vi tidigare påpekat
            i motioner om energipolitiken. I motionen 1977/ 78:806 har vi
            utförligt redovisat vårt energipolitiska program, och i flera
            motioner, t. ex. motionen 1977/78:254, har vi ställt kravet om
            folkomröst- ning i energifrågan. Partiet har också i motionen
            1977/78:806 föreslagit en avveckling av den svenska kärnkraftsindustrin.
            Sverige har i likhet med andra industrinationer utvecklats mot
            allt högre tekniskt kunnande och förädlad produktion. Jämsides
            därmed har vi emellertid bibehållit en ställning som råvaru- och
            halvfabrikatsleverantör inom det kapitalistiska systemet. Tyvärr
            har inte den s.k. privata företagsamheten varit tillräckligt intresserad
            av att utveckla den svenska förädlingsindustrin inom landet. Denna
            har i stället under senare år i allt större omfattning flyttats
            utomlands. Det innebär att Sverige blivit av med energisnål produktion
            som ger många arbetstillfällen och blivit än mer beroende av råvaru-
            och halvfabrikatsproduktion som är energikrävande och ger få arbetstillfällen.
            Detta är den första huvudfrågan när det gäller vår energipolitik.
            Den andra huvudfrågan är slöseriet med energi inom alla industribranscher
            och i samhället i övrigt. Det kapitalistiska systemet bygger på
            slöseri med resurser, både mänskliga och andra, och energin utgör
            inget undantag.
          </p>
          <pb facs="riksdagen-motions-pdf/data/197879/mot_197879__288/mot_197879__288-002.pdf"/>
          <fw xml:id="i-TamRYY9K7kWDu7Ks3SUnsD">
            Mot. 1978/79:288 11
          </fw>
          <p xml:id="i-Q2uie4m1hqTvcL26cPifzQ">
            Systemet kräver att allt större resurser kastas in i och förbrukas
            i produktio- nen. Den samhällsekonomiska nyttan räknar man inte
            med. Det är således inte det viktigaste vad som produceras, bara
            det går att sälja. Det har nu under några decennier funnits en
            billig och lättillgänglig energiråvara, oljan. Dess användning
            har betytt nedsmutsning och annan förstörelse av miljön, risker
            vid transport och användning samt andra påverkningar, vilka vi
            ännu inte kan överblicka. Den allt snabbare förbruk- ningen innebär
            också att vi slösar med denna viktiga råvara som kan användas
            till mycket annat än energiframställning. Men det är inte dessa
            argument som har varit avgörande när man nu söker efter andra
            energikällor. Om oljan varit en oändlig resurs, skulle vi aldrig
            fått höra talas om dess risker. Det är nu, när det börjar ta slut
            och man ser sig nödsakad att övergå till ännu farligare energikällor
            för att kunna fortsätta den slösaktiga produktionen, som dess
            skadeverkningar påtalas. Det är här kärnkraften kommer in i bilden.
            Energifrågan är således endast en del av hela samhällsfrågan och
            kärnkraften i sin tur endast en liten del av energifrågan. Men
            så har man inte velat föra debatten. Den hari stället förts in
            på delresonemang av teknisk natur. Det har anförts falska påståenden
            om att kärnkraften är miljövänlig och främjar sysselsättningen.
            På så sätt har huvudfrågorna, hur vi skall utveckla vår industri
            och få till stånd en vettig hushållning, kunnat undvikas. Vänsterpartiet
            kommunisterna förespråkar planhushållning och därmed samhällets
            kontroll över produktionen. Partiet har i sitt energipolitiska
            program anvisat vilka åtgärder som behöver vidtas för att få en
            balanserad produktion och konsumtion av energi. Den första huvudfrågan,
            hur den svenska industrin bör utvecklas och behållas inom landet,
            är av mera långsiktig natur. Den andra huvudfrågan däremot, hur
            vi skall minska det nuvarande energislöseriet, kan börja lösas
            omedelbart. Det gäller att minska oljeberoendet och frigöra sig
            från kärnkraftsberoendet.
          </p>
          <p xml:id="i-PjTMkDVzQKPszXVFEnxYeM">
            Spara energi, minska oljeförbrukningen
          </p>
          <p xml:id="i-AUxugyUtgE6RjV83Jasu2b">
            Den största vinsten för en bättre energihushållning står att
            finna på konsumtionssidan. Det är framför allt inom tre områden
            som väsentliga förbättringar snabbt kan genomföras. 1. Uppvärmningssektorn.
            Vpk har här tidigare föreslagit en systematisk inventering av
            fastighetsbeståndet genom medverkan av kommunala myndigheter samt
            planmässiga förelägganden till fastighetsägarna att vidta bestämda
            åtgärder för bättre hushållning. Partiet har däremot gått emot
            ökade bidrag och i stället föreslagit utvidgade lånemöjligheter,
            eftersom åtgärderna snabbt blir lönsamma för ägarna. Till de viktigaste
            åtgärderna hör också en samordnad utbyggnad av kommunala kraftvärmeverk.
            Sådana anläggningar når en hög verkningsgrad genom att samtidigt
            producera varmvatten och elström. De kan eldas med olja, kol,
            gas, torv, sopor eller biomassa.
          </p>
          <pb facs="riksdagen-motions-pdf/data/197879/mot_197879__288/mot_197879__288-003.pdf"/>
          <fw xml:id="i-W1SWEEDXfGTogP7cMPsfp2">
            Mot. 1978/79:288 12
          </fw>
          <p xml:id="i-5AhENmbsQkkAQM8nYE2RH7">
            2. Industrisektorn. Också här behövs en systematisk genomgång
            av olika företag och industribranscher som snabbt kan leda till
            minskad oljeförbruk- ning. Staten skall styra detta och även ålägga
            företagen att installera mottrycksanläggningar, där detta bedöms
            vara samhällsekonomiskt lönsamt. Också dessa åtgärder är lönsamma
            för företagen och bör därför inte subventioneras men underlättas
            genom goda lånemöjligheter. 3. Trafiksektorn. Energikommissionen
            rekommenderade i sitt betänkande långtgående restriktoner mot
            privatbilismen i storstäderna och en prioriterad satsning på utbyggnad
            av kollektiv trafik. Överförandet av långväga gods- transporter
            till tåg och fartyg och en kraftig utveckling av container- och
            omlastningssystem hör också hit. Sverige är medlem i IEA, kapitalistländernas
            oljeklubb, som tillkommit för att samordna västländernas oljepolitik,
            kärnkraftsutbyggnad och energi- forskning. I stället för att satsa
            på en framtida oljekvotering genom IEA bör Sverige redan nu söka
            träffa långsiktiga avtal med de oljeproducerande länderna.
          </p>
          <p xml:id="i-Ufh7FUDyq89Mx26pmVCWAQ">
            Satsa på alternativa energikällor
          </p>
          <p xml:id="i-KnkhRrU5Tn9GGztNcdHm5B">
            I proposition 1977/78:110, Energiforskning, framlade den dåvarande
            regeringen förslag för den närmaste treårsperioden, vilka antogs
            av riksdagen. Tyvärr innebar propositionen i många fall att de
            förslag som delegationen för energiforskning framfört i sitt betänkande
            EFUD 78 förändrades till nackdel för utvecklingen av alternativa
            energikällor som solvärme och vindenergi. Utvecklingen på detta
            område går nu mycket snabbt, och vi kan förvänta oss en framställning
            av sådana system i industriell skala inom de allra närmaste åren.
            Många länder i den industrialiserade världen satsar stora summor
            på sådan forskning och utveckling, därför att man förväntar sig
            en efterfrågan och en exportmarknad för dessa produkter. Det är
            därför viktigt och önskvärt att Sverige inte kommer på efterkälken.
            En större satsning än vad som förutsattes i den ovannämnda propositionen
            måste därför komma till stånd. Även andra alternativa energikällor
            måste utnyttjas mera systematiskt. Vi är i Sverige privilegierade
            i många avseenden när det gäller energiproduktion. Ett bättre
            utnyttjande av inhemska bränslen som ved och torv måste genomföras.
            Även detta kommer att bli lönsamt med stigande oljepriser. Också
            vår stora inhemska energikälla, vattenkraften, kan tas till vara
            bättre genom effektivare anläggningar och viss utbyggnad av mindre
            vattendrag. Vpk motsätter sig dock utbyggnad av de fyra stora
            outbyggda älvarna.
          </p>
          <p xml:id="i-TzVV6au1SneHxBquUhrbxc">
            Avveckla kärnkraften
          </p>
          <p xml:id="i-7TNzHHPqgqQBfp7fv8XRUi">
            Kärnkraft och kärnvapen hör ihop. Sverige bör inte bidra till
            att kärnteknik och därmed förmågan att tillverka kärnvapen sprids
            över världen. Samarbetet
          </p>
          <pb facs="riksdagen-motions-pdf/data/197879/mot_197879__288/mot_197879__288-004.pdf"/>
          <fw xml:id="i-VXQ65mW7gZ6ZMAvNyZATrs">
            Mot. 1978/79:288 13
          </fw>
          <p xml:id="i-XEeZ5LM1g59ZDddkhjVqRm">
            inom Euratom syftar till att vidareutveckla kärntekniken och
            underlätta för de deltagande staterna att sälja sina produkter
            på området. Vi bör inte slå följe med Västtyskland och andra,
            som inte har några skrupler i det fallet, utan avveckla vårt engagemang
            i Euratom i likhet med medlemskapet i IEA. Kärnkraften utgör ingen
            lösning på vårt energiproblem. Den typ av reaktorer som vi nu
            tillverkar och använder kommer att vara omoderna inom 20 år, helt
            enkelt därför att det då inte kommer att finnas något bränsle
            till dem. Allt tal om att bibehålla den svenska kärnkraftsindustrin
            för att säkra tekniskt kunnande och exportmöjligheter är falskt,
            om man inte avser att gå vidare och införa briderteknik. Asea-Atom
            fordrar redan i dag statliga kreditgarantier på uppemot 5 miljarder
            kronor för varje reaktor som man försöker placera på den internationella
            marknaden. Det har f. ö. ännu inte lyckats. Det kan i fortsättningen
            bli en dyr affär för de svenska skattebeta- larna. Den svenska
            kärnkraftsindustrin bör därför avvecklas med det snaraste och
            resurserna inriktas på annan produktion. Det svenska kärnkraftsprogrammet
            måste stoppas upp och inriktas mot en avveckling så fort som möjligt.
            Vi har ingen brist på elström, varför inga ytterligare reaktorer,
            färdigbyggda eller ej, bör tas i bruk. Detta innebär givetvis
            också att all vidareutveckling av kärnbränslecykeln, uranbrytning
            och annat, avbryts och att inga anslag beviljas till sådana ändamål.
            Det avfall som producerats hittills och som kommer att produceras
            så länge vi har reaktorer i drift måste tas om hand. Frågan om
            dess förvaring måste lösas snabbt, eftersom förvaringsutrymmena
            vid de reaktorer som är i drift redan börjar bli fyllda. Ingen
            kan i nuläget garantera någon ”helt säker” förvaring, men de geografiska
            och tekniska möjligheter som vi har måste utnyttjas på bästa sätt.
          </p>
          <p xml:id="i-zEPvJynTdeWptzNsrB6mg">
            Sammanfattning
          </p>
          <p xml:id="i-UNHBLAPEw7U3NWAPZEUNZ6">
            Ett beslut i energifrågan som sammanfaller med vpk:s energipolitiska
            program, vars huvuddrag har redovisats här, innebär att vårt oljeberoende
            minskar från nuvarande 70 96 till 50 96 av det totala energibehovet
            och att kärnkraften kan avvecklas, allt inom en 10-årsperiod.
            Om åtgärderna påbörjas omedelbart, betyder det att detta första
            delmål kan uppnås i början på 1990-talet. Varje dröjsmål och ytterligare
            satsningar på kärnkraft utgör ett nytt steg på vägen mot ett Uran-Sverige
            så som det har redovisats i studien Energi och samhälle av Sekretariatet
            för framtidsstudier. I ett sådant samhälle kommer alla nuvarande
            nackdelar och snedvridningar av produktion och konsumtion att
            förstärkas, vår yttre och inre miljö kommer att ytterligare försämras
            och centralisering och övervakning ökar. Vi har möjligheter att
            välja en annan utveckling, och valet borde inte vara svårt.
          </p>
          <pb facs="riksdagen-motions-pdf/data/197879/mot_197879__288/mot_197879__288-005.pdf"/>
          <fw xml:id="i-Q1uZ8YbKaPCFpo9CoBSft9">
            Mot. 1978/79:288 14
          </fw>
          <p xml:id="i-6pzTomqQDs7xhub3yGMRaX">
            Hemställan
          </p>
          <p xml:id="i-DXooTU8DrZxxYGBgiEkmo8">
            Med hänvisning till det anförda föreslås 1. att riksdagen hos
            regeringen hemställer om förslag i energi- frågan i enlighet med
            i motionen framförda synpunkter, 2. att riksdagen begär att regeringen
            beslutar om svenskt utträde ur IEA och Euratom, 3. att riksdagen
            uttalar sig för en avveckling av den svenska kärnkraftsindustrin
            och att statens engagemang inom denna används för att få fram
            alternativ produktion.
          </p>
          <p xml:id="i-7T25jeL76UzEWrkoSPb2nR" type="date">
            Stockholm den 11 januari 1979
          </p>
          <div xml:id="i-3S7DKUXhtA9Kx2D3rWUNAg" type="signatureBlock">
            <list xml:id="i-Jd3bi2HtpM93af4YwPqSAD">
              <item xml:id="i-GMwMKvf2T4Z5vadRLHLpAv" who="i-5wPAQ1MDLRTsW1XngYcD46" type="signature">
                LARS WERNER (vpk)
              </item>
              <item xml:id="i-JGpVUhumSreHckUWPPLJH5" who="i-8743Lhyk8SSNk8Ne84jigz" type="signature">
                EIVOR MARKLUND (vpk)
              </item>
              <item xml:id="i-CKmSeUEyftxVe3sLoZfGY4" who="i-FiisfXYQcUpGymcboYQpoF" type="signature">
                C. -H. HERMANSSON (vpk)
              </item>
              <item xml:id="i-XE5f1VgRtR2FqZ8tdyKZ1w" who="i-CMGiiZNVocLdbkuKqXgWTG" type="signature">
                NILS BERNDTSON (vpk)
              </item>
              <item xml:id="i-RESY6HQfXtBm1Kwgjvrftg" who="i-EQSJnvt3y9r5wULtNbkTNu" type="signature">
                JÖRN SVENSSON (vpk)
              </item>
              <item xml:id="i-9tSn45RupgoPa9rFU1F8AC" who="i-RbKNMUyo9hNCG3nSXBGQAq" type="signature">
                OSWALD SÖDERQVIST (vpk)
              </item>
              <item xml:id="i-9JXQR7bnfD48qNEgAWmMYH" who="i-Eoor7chig2KkpNDt6f9K2V" type="signature">
                TORE CLAESON (vpk)
              </item>
            </list>
          </div>
          <pb facs="riksdagen-motions-pdf/data/197879/mot_197879__288/mot_197879__288-006.pdf"/>
          <pb facs="riksdagen-motions-pdf/data/197879/mot_197879__288/mot_197879__288-007.pdf"/>
          <p xml:id="i-Tc9oYmfea2R6gjLfzYJr4r">
            GOTAB 61056 Stockholm 1979
          </p>
        </div>
      </div>
    </body>
  </text>
</TEI>
