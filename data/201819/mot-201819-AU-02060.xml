<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-AU-02060">
  <teiHeader>
    <fileDesc>
      <titleStmt>
        <title>Förebygg diskriminering på arbetsplatser och gör det lättare att anmäla trakasserier</title>
        <author corresp="i-UJJVMVCt6SsjV39Hi1tTYi">av Gulan Avci m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2060 av Gulan Avci m.fl. (L)</title>
          <idno type="rdwebb">H6022060</idno>
          <rs type="number">2060</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H6022060/text</ref>
          <ref type="dokument_url_html">http://data.riksdagen.se/dokument/H6022060</ref>
          <ref type="dokumentstatus_url_xml">http://data.riksdagen.se/dokumentstatus/H6022060</ref>
          <ref type="docx">http://data.riksdagen.se/fil/144D8D16-7468-407D-8A3D-7CE7754BC9F1</ref>
          <ref type="pdf">http://data.riksdagen.se/fil/C61E42D0-E206-4E3B-9A28-8E763FC558F1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>-</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TXp1hP7kBNxYLYLj5k8FEe" type="signed"/>
        <correspContext corresp="i-TXp1hP7kBNxYLYLj5k8FEe">
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-9ai5UQJmETbyzwsk84cxPz" type="submitted">
          <date when="2018-11-29"/>
          <time when="14:14:46"/>
        </correspAction>
        <correspAction xml:id="i-XTJreif8WPELkTQvosc29H" type="reviewed">
          <date when="2018-11-29"/>
          <time when="14:57:31"/>
        </correspAction>
        <correspAction xml:id="i-BsbgxDNLgFRwgQG2mip4Ck" type="referred">
          <date when="2018-12-05"/>
        </correspAction>
        <correspAction xml:id="i-NrxNKWwxum5Ae9XzxR1A8M" type="assigned">
          <date when="2019-06-07"/>
          <time when="12:06:55"/>
        </correspAction>
        <correspContext corresp="i-NrxNKWwxum5Ae9XzxR1A8M">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-9miVabz8ZAQ5Lm7NLw941w" type="behandlas_i"/>
        <correspContext corresp="i-9miVabz8ZAQ5Lm7NLw941w">
          <ref type="uppgift">2018/19:AU8</ref>
          <ref type="ref_dok_id">H601AU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU8</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Tg1RLmy5RoTuxsVCdQb2Db" type="behandlas_i"/>
        <correspContext corresp="i-Tg1RLmy5RoTuxsVCdQb2Db">
          <ref type="uppgift">2018/19:AU10</ref>
          <ref type="ref_dok_id">H601AU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU10</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-H6Q7nLsQZitkCC7Cq53S9s" type="behandlas_i"/>
        <correspContext corresp="i-H6Q7nLsQZitkCC7Cq53S9s">
          <ref type="uppgift">2018/19:AU9</ref>
          <ref type="ref_dok_id">H601AU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU9</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9xJBoPdCdndV5zHbMhmHad" type="motHeader">
        <div xml:id="i-SNgKzTmoDtK8zMyZhPsfhk" type="motTitle">
          Motion till riksdagen 2018/19:2060 av Gulan Avci m.fl. (L) Förebygg
          diskriminering på arbetsplatser och gör det lättare att anmäla
          trakasserier
        </div>
      </div>
      <div xml:id="i-8H8VXNaK894LcQiVCzbaQF" type="motBody">
        <div xml:id="i-4uiRx5Pm3VGRQXw3PLBM8r" type="motProposal" subtype="förslag">
          <head xml:id="i-5gLuLaaCvaEEbWhJ5xQ1ma">
            Förslag till riksdagsbeslut
          </head>
          <list xml:id="i-48WawSN5CKPahQntC9APpa" style="ol">
            <item xml:id="i-E8FYbV1joz6Jb6b33X4zr4">
              Riksdagen ställer sig bakom det som anförs i motionen om att
              arbetsmiljöstrategin i större utsträckning bör omfatta initiativ
              som underlättar för arbetsgivare i alla branscher att bedriva
              ett bra förebyggande arbete och tillkännager detta för regeringen.
            </item>
            <item xml:id="i-A5bPJhbad6n151JsYZPZHj">
              Riksdagen ställer sig bakom det som anförs i motionen om att
              förbättra arbetsmiljön i kvinnodominerade yrken och tillkännager
              detta för regeringen.
            </item>
            <item xml:id="i-SjwHYN5VAAHaP8iNaHpoTt">
              Riksdagen ställer sig bakom det som anförs i motionen om att
              Arbetsmiljöverket och DO ska underlätta för tips och anmälningar
              och tillkännager detta för regeringen.
            </item>
            <item xml:id="i-nvQyRCTVBtWQix2DN4uwr">
              Riksdagen ställer sig bakom det som anförs i motionen om skyddet
              för visselblåsare på arbetsplatser och tillkännager detta för
              regeringen.
            </item>
            <item xml:id="i-Kt2ZZQxEXB9f3QKsZiKtP4">
              Riksdagen ställer sig bakom det som anförs i motionen om att
              utreda skyddsombudens verksamhet och tillkännager detta för regeringen.
            </item>
            <item xml:id="i-HnTyggqVVrUL6wmhBstgnE">
              Riksdagen ställer sig bakom det som anförs i motionen om att
              utreda hur Sveriges minimiregler för arbetsmiljöskydd och anställningsvillkor
              kan gälla för samtliga arbetsplatser och tillkännager detta för
              regeringen.
            </item>
            <item xml:id="i-McDMCCDobv9pW4nuUp6yg5">
              Riksdagen ställer sig bakom det som anförs i motionen om att
              agera för att det oskäliga lönegapet mellan kvinnor och män ska
              minska och tillkännager detta för regeringen.
            </item>
          </list>
        </div>
        <div xml:id="i-HXkKVFjdiSpKBH423awo2w" type="motContent">
          <head xml:id="i-Kc9X3jMuELBmrQuWECkjoP" type="h1">
            Fysisk och psykisk arbetsmiljö
          </head>
          <p xml:id="i-UrcCKHN6BECNyAwEdYwqsM">
            Även om arbetsmiljön generellt sett är god i Sverige i en internationell
            jämförelse finns det mycket kvar att göra för att säkra varje
            individs trygghet på arbetsplatsen. Alla arbetsplatser, oavsett
            om det finns gällande kollektivavtal eller inte, måste vara säkra
            och bra arbetsplatser. Det behövs en tydlig och effektiv arbetsmiljölagstiftning
            samt en diskrimineringslag som gör det dyrt att bete sig illa.
            Arbetsgivaren är skyldig att förebygga psykisk och fysisk ohälsa.
            Det handlar om den fysiska arbetsmiljön för att förhindra skador
            men också om att förebygga och åtgärda diskriminering, trakasserier
            och mobbning.
          </p>
          <p xml:id="i-TeAn78KVpnVXZ42dkziqHr">
            Företag måste följaktligen ges förutsättningar för att organisatoriskt
            förebygga arbetsmiljöskador. Det kan exempelvis vara genom utbildningar
            om hur arbetsgivaren systematiskt kan jobba med arbetsmiljöarbetet.
            Arbetsskadestatistiken visar på en uppgång av anmälda arbetsolyckor.
            En särskilt oroväckande trend är att anmälningarna av arbetssjukdomar
            bland kvinnor till följd av organisatoriska och sociala problem
            har ökat åtta år i rad. Mycket av den stress och överbelastning
            som många av arbetstagarna kan känna beror ofta på dålig planering
            ifrån arbetsgivarsidan.
          </p>
          <p xml:id="i-3uEjeZZX6V8U7uvuvbNWeA">
            Alltför ofta glöms den psykiska ohälsan bort. Vi har i dag ett
            väldigt stort problem inte bara i arbetslivet utan i hela samhället
            med psykisk ohälsa och det är framförallt kvinnor som drabbas.
            Den psykiska ohälsan är i dag den näst vanligaste orsaken till
            sjukskrivning. Bland kvinnor är det den vanligaste orsaken. Det
            är ett omfattande arbetsmiljöproblem som måste tas på fullaste
            allvar.
          </p>
          <p xml:id="i-JECSDWtywBzJZmbvnKF7JA">
            Under det gånga årets metoo-kampanjer uppmärksammades och utmanades
            diskriminering och förlegade normer på arbetsplatser. Uppropen
            har blottlagt det systematiska förtryck och kränkningar som flertalet
            kvinnor har fått utstå på sina arbetsplatser. I förlängningen
            leder det till bland annat psykisk ohälsa som är en av Sveriges
            vanligaste hälsoproblem. Enligt studier är psykisk ohälsa mycket
            vanligare hos svenska kvinnor än män, där 25 procent av kvinnor
            lider av det medan motsvarande siffra för män är 15 procent. Det
            har blivit uppenbart att svensk arbetsmiljöpolitik behöver ändra
            inriktning så att psykisk ohälsa, mobbning och sexuella trakasserier
            tas på fullaste allvar och förebyggs.
          </p>
          <head xml:id="i-SWqNJMGFXwvgA2SSZAHZyA" type="h1">
            Gör det enklare att tipsa och anmäla
          </head>
          <p xml:id="i-46pkJ4jhmMRpMFCAvxPVPv">
            Av Riksrevisionens granskning 2016:23 – En god arbetsmiljö för
            alla – framkommer att tips och anmälningar skulle kunna användas
            i högre grad för att upptäcka arbetsplatser med bristfällig arbetsmiljö.
            Jämfört med exempelvis Norges motsvarande myndighet får Arbetsmiljöverket
            in betydligt färre tips – 1 600 jämfört med 7 000 i Norge. Tips
            har fördelen av att handla om ett aktuellt problem och är därför
            ofta angelägna att agera på. Riksrevisionen noterar att Arbetsmiljöverket
            inte lyfter möjligheten till tips och anmälningar på sin hemsida.
            Genom en mer systematisk strategi för att motta och uppmuntra
            till tips skulle fler arbetsplatser med bristande arbetsmiljö
            upptäckas och inspekteras. Det skulle vara en viktig signalverkan
            och förhoppningsvis resultera i att fler arbetsgivare skulle börja
            agera förebyggande men också ta sitt ansvar när diskriminering
            uppenbarar sig på arbetsplatserna.
          </p>
          <p xml:id="i-QynzKBRr7sMrnZDAhkNTnq">
            I en TCO-rapport från 2013 framkommer det att när trakasserier
            och sexuellt ofredande gått så långt att arbetsgivaren har polisanmält
            händelsen är det inte ovanligt att arbetsgivaren känner att hen
            har gjort sin plikt och lutar sig tillbaka – utan att ändra de
            strukturella problemen som finns på arbetsplatsen. Det viktigaste
            för att komma åt arbetsmiljöproblem är att förebygga orsaken och
            där har arbetsgivaren ett otroligt stort ansvar men alltför ofta
            sker inte det utan påtryckningar utifrån. Liberalerna vill därför
            att det ska bli enklare för arbetstagare att anmäla sina arbetsplatser
            till Arbetsmiljö­verket och DO. Vi behöver korta de avstånd som
            krävs för att kvinnor och män ute på arbetsplatser ska våga säga
            ifrån. Att det ska behöva krävas ett metoo-upprop för att löntagare
            i Sverige över huvud taget ska våga säga ifrån är rätt talande
            – vi måste göra det enklare att tipsa och göra anmälningar om
            missförhållanden på arbetsplatser.
          </p>
          <p xml:id="i-4V5Cb8igykJ7b2MTVQh8dC">
            Personer som vågar anmäla och påtala brister, så kallade visselblåsare,
            måste få stöd av såväl myndigheter som arbetsgivare att göra så.
            Liberalerna vill därför ge Arbets­miljöverket i uppdrag att utreda
            hur det kan bli enklare att rapportera utan att riskera påföljder
            från såväl arbetsgivare som andra anställda. Det måste kunna ske
            anonymt, framförallt ifall det är arbetsgivaren som exempelvis
            har trakasserat personen som anmäler. Sanktioner måste vara strängare
            mot aktörer som vill förvägra visselblåsare att yttra sig.
          </p>
          <head xml:id="i-HMfNH3WoBsjFFsc7R48kRB" type="h1">
            Skyddsombud
          </head>
          <p xml:id="i-AUCFng8cgux4nnCoDsfBMA">
            Skyddsombuden fyller en oerhört viktig funktion på svenska arbetsplatser.
            Skydds­ombud finns på företag med minst fem anställda och tillsätts
            av den lokala fackliga organisationen. Finns det ingen sådan organisation
            tillsätts denna av arbetstagarna. Tyvärr vet få arbetstagare om
            den möjligheten. Skyddsombudet företräder arbetstagarna i arbetsmiljöfrågor
            och kan exempelvis stoppa farligt arbete samt ha en löpande kontakt
            med arbetsgivaren gällande planering och arbetsmiljöutmaningar.
          </p>
          <p xml:id="i-WNuPLjkRWkYLY8jG2ycVJa">
            Funktionen för skyddsombud och skyddskommittéer fungerar emellertid
            bättre på vissa arbetsplatser än andra. Men det är uppenbart att
            mycket har hänt på svensk arbetsmarknad sen 70-talet då lagen
            skrevs. Arbetsmiljölagen, som styr skydds­ombudens uppdrag, behöver
            därför ses över för att modernisera uppdraget och för att hantera
            den verklighet vi arbetar och verkar i idag. Sedan lagen skrevs
            har det skett i huvudsak tre stora förändringar på svensk arbetsmarknad.
            Det ena är att fackanslutna har minskat, vilket leder till att
            fler och fler arbetsplatser inte har någon lokal facklig organisation
            som kan tillsätta ett skyddsombud. Det andra är att företag och
            arbets­platser ser annorlunda ut idag än förut, vi har inte lika
            många stora företag utan istället flera småföretag med färre än
            fem anställda, till exempel har 96 % av alla företag färre än
            10 anställda. För det tredje har det blivit uppenbart att arbetsmiljöutmaningarna
            hos flertalet arbetsplatser ser annorlunda ut idag än förut. Med
            stöd av 6 kap. 7 § arbets­miljölagen kan ett skyddsombud stoppa
            farligt arbete, exempelvis en sågmaskin som inte går att stänga
            av. De problemen finns fortfarande idag men flera arbetsplatser
            upplever andra arbetsmiljöproblem. Hur klassas dagens arbetsmiljöutmaningar
            som psykisk ohälsa, trakasserier och mobbning? Hur långt kan det
            gå innan ett skyddsombud kan stoppa en arbetsplats där anställda
            systematiskt trakasseras och mobbas?
          </p>
          <p xml:id="i-2QsqVLaizk1SYMWd12T6mu">
            Liberalerna vill därför se över skyddsombudens uppdrag vilket
            bör bli föremål för en statlig offentlig utredning. Huvuddragen
            för de nya skyddsombuden bör vara att de inte längre ska tillsättas
            av de lokala arbetstagarorganisationerna utan av deras arbetstagare
            som regel. Ifall de är fackanslutna är det högst välkommet men
            det är på arbetsplatser utan kollektivavtal och fackanslutna som
            behovet av förbättrad arbetsmiljö är som störst. Deras rättigheter
            vill Liberalerna stärka. Dessutom ska skyddsombuden, likt visselblåsare,
            ha möjlighet till direktkontakt med DO och Arbetsmiljöverket ifall
            det är så att arbetsplatsen bryter mot föreskrifter eller lagar.
            Det är av essentiell innebörd att det nya skyddsombudet kopplas
            samman med förbättrat tipssystem för enskilda löntagare. Det kan
            vara så att det både är skyddsombudet och arbetsgivaren som trakasserar
            en löntagare och då måste det finnas förbättrade möjligheter och
            ökad information om hur arbetstagaren går direkt till arbetsmiljöverket
            och DO. Dessutom ska skyddsombudet få ett utökat ansvar gällande
            psykisk ohälsa, trakasserier och mobbning. Detta ska ingå i skyddsombudens
            utbildning och utvecklas tydligare i skyddsombudens uppgifter.
          </p>
          <head xml:id="i-2cy6dF8wBk3xKHi2gnM8JV" type="h1">
            Stora trygghetsskillnader på svensk arbetsmarknad
          </head>
          <p xml:id="i-UoFKQJD8zR4qMuDUYLHx3L">
            Svensk arbetsmarknad har stora klyftor vad beträffar anställningsskydd
            och arbetsmiljö. Sverige har en av västvärldens största trygghetsskillnader
            mellan fast anställning och tillfällig anställning. Parterna ansvarar
            huvudsakligen för villkoren på svensk arbetsmarknad och arbetsplatser
            med gällande kollektivavtal har generellt sett goda arbetsvillkor.
            Det är självfallet åtråvärt att parterna producerar bra villkor
            men dessvärre är det alltför många arbetsplatser som inte har
            kollektivavtal eller kan erbjuda fasta anställningar. Eftersom
            att det är mycket dyrare och krångligare att erbjuda en person
            fast tjänst väljer flera småföretagare, av förklarliga skäl, att
            istället erbjuda tillfälliga anställningsformer. Ifall en småföretagare
            vill expandera sin verksamhet är det en otroligt stor risk att
            anställa en person till fast tjänst, eftersom att det är så pass
            svårt att avskeda den anställde.
          </p>
          <p xml:id="i-Cqb9PRbRYcrHxvccmTn5Sz">
            Vi liberaler anser att det är bra att det finns flexibilitet
            på arbetsmarknaden. Det är bra att det finns möjlighet att få
            ett första jobb med lite lägre arbetsrättsligt skydd eftersom
            att det ger individen både arbetslivserfarenhet och möjlighet
            att söka sig vidare till nya jobb. Men självklart ser vi också
            problemen med att ta steget från en tillfällig till en fast anställning.
            Det resulterar i att flertalet utsatta grupper cementeras fast
            i otrygga anställningar och bidragsformer eftersom att vår arbetsmarknad
            är för stelbent.
          </p>
          <p xml:id="i-S9hscJuAcsL8EQMnh1qq9D">
            Enligt SCB har var femte utrikesfödd en otrygg anställning och
            mörkertalet är säkerligen stort. Vi behöver agera kraftfullt för
            att även anställningsformer med lågt arbetsrättsligt skydd efterlever
            de minimiregler som återfinns i våra arbetsmiljölagar och föreskrifter.
            Därför bör en utredning tillsättas som undersöker hur vi kan säkerställa
            att det inte finns arbetsplatser som erbjuder sämre arbetsvillkor
            än vad som är lagens syfte.
          </p>
          <p xml:id="i-GxxZFK4dFw4LB2r94xJx2G">
            I Liberalernas arbetsmarknadsmotion föreslår vi hur dagens fasta
            anställningar kan bli mer flexibla och i vår höstbudget föreslår
            vi hur vi kan skapa ytterligare en anställningsform med något
            lägre lön men som skyddas i enlighet med LAS. Ett arbete är alltid
            bättre än inget arbete alls. Men för att fler människor ska kunna
            göra klassresor behöver trygghetsskillnaden mellan fasta och tillfälliga
            anställningar överbryggas så att steget inte blir alldeles för
            brant.
          </p>
          <head xml:id="i-RovPNmU6aMrEQH4zG4yqxw" type="h1">
            Minska lönegapet mellan kvinnor och män
          </head>
          <p xml:id="i-6XQytY33io6xMkFaSzsqee">
            Det skiljer cirka 3 miljoner kronor i genomsnitt i arbetslivsinkomst
            mellan kvinnor och män. Orättfärdiga löneskillnader måste tas
            bort. Arbetet mot diskriminering måste fortsätta och en del av
            detta är att företag gör så kallade lönekartläggningar. Föräldra­försäkringen
            är central när det gäller frågan om hur ett jämnare uttag av föräldraledighet
            liksom vård av sjukt barn kan främjas. Det finns flera politiska
            förslag som skulle motverka att lönegapet skulle minska. Vårdnadsbidraget
            skulle hämma kvinnors inträde på arbetsmarknaden och förslaget
            om sex timmars arbetsdag skulle leda till att fler kvinnor förpassades
            till deltidsanställning.
          </p>
          <p xml:id="i-62suKKXHZb3sMAp9AP1Qrk">
            För oss liberaler är det självklart att det ska vara möjligt
            att göra en lönekarriär även i traditionellt kvinnodominerade
            yrken. Det är oroande att regeringen avser att avsevärt försvåra
            för välfärdsföretagen vilket hotar många kvinnors företagande.
            Regeringens förslag om vinsttak slår ut kvinnliga företagare,
            försämringar i RUT försvårar för kvinnor att vara sin egen arbetsgivare
            och därmed förutsättningarna att skapa jobb till andra kvinnor.
            Bilden förstärks även av OECD:s senaste rapport som visar att
            Sverige är det land i hela OECD där det lönar sig allra minst
            att utbilda sig. I många kvinno­dominerade yrken är det ibland
            till och med en förlustaffär att utbilda sig. Exempel på kvinnligt
            dominerade yrkesgrupper där det lönar sig alldeles för dåligt
            att utbilda sig är socialsekreterare, lärare och sjuksköterskor.
            De blir i dag ofta klämda mellan orimliga krav, stor stress, patienter,
            klienter, elever, dåligt chefskap, otydlighet i arbetsuppgifter
            och dessutom en inadekvat lön. Det måste löna sig att utbilda
            sig i Sverige – även för kvinnor.
          </p>
        </div>
        <div xml:id="i-WbtS8wvo2NuW338W67ynAy" type="signatureBlock">
          <list xml:id="i-2MHFzgeHPtpghwiNwuuR43">
            <item xml:id="i-kPpdPoCGMkc3SCKFizJRm" who="i-UJJVMVCt6SsjV39Hi1tTYi" type="signature">
              Gulan Avci (L)
            </item>
            <item xml:id="i-N7T4P5wCWhjtCqNQJDQrGw" who="i-Af4Qh6NyHu5cGbpwa97J5Y" type="signature">
              Maria Nilsson (L)
            </item>
            <item xml:id="i-ANbKd2T4vwnZbW7NDiX1W8" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-Xbo3Y68CqQXe1oZaic3gDw" who="i-S7wLw9aynA5vbRCsqxxL3N" type="signature">
              Tina Acketoft (L)
            </item>
            <item xml:id="i-R9Xggp9jzjiELoY4LD9uow" who="i-QQYotqFjTJA7EiQZc1Wmzs" type="signature">
              Emma Carlsson Löfdahl (L)
            </item>
            <item xml:id="i-XZuKbh6xxuydWLMPBgcgi9" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-N8WburaJ6HaZRuy9jfJUaN" who="i-BUYvEhrSc9gnHcd6iS4eDJ" type="signature">
              Allan Widman (L)
            </item>
          </list>
        </div>
      </div>
    </body>
  </text>
</TEI>
