<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__95/mot_1968__fk__95-001.pdf"/>
      <fw xml:id="i-DY5iYFok4mGKAUJGt1QTyn">
        8 Motioner i Första kammaren, nr 95 år 1968
      </fw>
      <div type="motHeader" xml:id="i-VUrcCAJwLJHoRuRLodTban">
        <div type="motTitle" xml:id="i-JpWR9oZobBmUFG1Ltcofxg"/>
        <div type="motSubmissionInfo" xml:id="i-8VriMjTnStWEvV5NSXy8Ac"/>
      </div>
      <div type="motBody" xml:id="i-8D1XDA7hU1Us3KfH3FipAu">
        <div xml:id="i-TYDDEgQkfuWRbHonNGzuku">
          <p xml:id="i-GXgFirxhthxTRaBWSmqMPL">
            Nr 95 Av herr Björk m. fl., angående utlandssvenskarnas rösträtt.
          </p>
          <p xml:id="i-EKky4hD8dt7B9LFpSnCVBb">
            (Lika lydande med motion nr 140 i Andra kammaren)
          </p>
          <p xml:id="i-6poppyd6Sw3z8WgwfFEfA7">
            Genom beslut av 1967 års riksdag beredes utlandssvenskar möjlighet
            att på vissa villkor delta i andrakammarval och folkomröstningar
            i Sverige. Regeringens av riksdagen godtagna proposition i ämnet
            avvek i vissa avseenden från det förslag till lösning som 1962
            framlades av 1955 års val- utredning. Nämnda utredning hävdade
            bl. a., att starka skäl talade för att de svenska medborgare som
            — med bibehållande av sitt svenska medborgar- skap — förvärvat
            utländskt medborgarskap bör uteslutas från möjligheten att efter
            anmälan bli upptagna i röstlängd här i riket. Innehav av utländskt
            medborgarskap i förening med bosättning utomlands gåve nämligen
            berät- tigad anledning till antagande att personen i fråga icke
            längre hade sin huvudsakliga anknytning till Sverige. I konsekvens
            härmed föreslog utred- ningen att i lagen om val till riksdagen
            skulle införas bestämmelse om att utlandssvensk, som önskade bli
            upptagen i röstlängden, hade att teckna försäkran på heder och
            samvete att han vore svensk medborgare och ej tillika innehade
            utländskt medborgarskap. — I de reservationer som var knutna till
            utredningens betänkande anfördes på denna punkt ingen avvi- kande
            mening. Det synes sålunda ha varit utredningens enhälliga åsikt
            att rätten till upptagande i röstlängd endast borde stå sådana
            svenska med- borgare till buds som icke jämväl innehade utländskt
            medborgarskap. I utredningen ingick företrädare för olika partier.
            I 1967 års proposition hävdades utan närmare motivering att den
            omstän- digheten att någon vid sidan av sitt svenska medborgarskap
            även har utländskt medborgarskap i och för sig inte borde hindra
            att han blir upp- tagen i röstlängd. Vid riksdagsbehandlingen
            av propositionen förklarade justitieministern, att den av 1955
            års valutredning föreslagna bestämmelsen vore meningslös, eftersom
            den som avgåve en falsk försäkran inte kunde bestraffas så länge
            han befann sig utanför Sverige. Vidare hänvisade justi- tieministern
            till att det redan förekommer att människor som har annat medborgarskap
            jämte ett svenskt medborgarskap har rösträtt och kan utöva denna
            rösträtt i Sverige. Denna argumentering förefaller oss inte övertygande.
            1955 års valutred- ning har hävdat att starka skäl talar för att
            i utlandet bosatta svenska med- borgare, som samtidigt har utländskt
            medborgarskap, icke bör tillerkännas rösträtt. Till de av utredningen
            anförda skälen kan läggas, att det ur allmänt demokratisk synpunkt
            framstår som stötande att vissa personer genom att förvärva dubbelt
            medborgarskap därmed också skall kunna förvärva röst-
          </p>
          <pb facs="riksdagen-motions-pdf/data/1968/mot_1968__fk__95/mot_1968__fk__95-002.pdf"/>
          <fw xml:id="i-Fm8ssZ4gKMV6qxX9AxvJPS">
            Motioner i Första kammaren, nr 95 år 1968 9
          </fw>
          <p xml:id="i-EtWM6aG8Ug2zWo7WPr7egv">
            rält i två länder. även om det tills vidare endast skulle vara
            fråga om undan- tagsfall, kan folkomflyttningar i förening med
            en svårbedömd och svår- kontrollerad utveckling i olika länder
            på medborgarskapslagstiftningen och vallagstiftningens områden
            tänkas väsentligt öka antalet sådana fall på längre sikt. Den
            omständigheten att det i praktiken kan uppstå svårigheter att
            beivra fall av falsk försäkran i samband med ansökan om upptagande
            i särskild röstlängd synes oss inte utgöra tillräckligt skäl mot
            krav på sådan försäk- ran. Också i andra fall kan brott mot svensk
            lag vara svåra att beivra. Om lagen uttryckligen kräver försäkran,
            förefaller det osannolikt att något nämnvärt antal personer skulle
            avge falsk försäkran i syfte att bli uppförd i röstlängd. I avsaknad
            av en sådan bestämmelse lämnar man däremot fäl- tet fritt för
            personer med dubbelt medborgarskap. De fall som justitieministern
            åberopat, där personer med dubbelt med- borgarskap kan utöva rösträtt
            i Sverige, synes avse här i landet bosatta svenska medborgare
            som samtidigt har medborgarskap i annat land. Här föreligger dock
            ingen fullständig parallellitet med utlandssvenskar med dubbelt
            medborgarskap. Eftersom de länder, som öppnar möjligheter till
            dubbelt medborgarskap, i allmänhet inte tillerkänner sina i utlandet
            bosatta medborgare rätt att deltaga i val i vederbörande land,
            uppstår inte samma problem som vid tillkomsten av utlandssvenskars
            rösträtt. Endast om prin- cipen att i utlandet bosatta medborgare
            skall tillerkännas rösträtt finge en mera utbredd internationell
            tillämpning vilket tills vidare framstår som mycket ovisst — kan
            här uppstå mera betydande komplikationer. Detta är i och för sig
            ett skäl för internationell reglering av problemet om rösträtt
            för personer bosatta utanför sitt ursprungsland. Tills vidare
            kunde natur- ligtvis de fall, som justitieministern åberopat,
            utgöra skäl för att i vallagen införa uttrycklig bestämmelse om
            att personer med dubbelt medborgarskap måste välja i vilket land
            de önskar utöva rösträtt. Med hänvisning till vad som ovan anförts
            hemställer vi, att riksdagen i skrivelse till Kungl. Maj:t måtte
            anhålla om förslag till ändringar i lagen den 26 november 1920
            (nr 796) om val till riksdagen, syftande till att förhindra att
            svensk medborgare, som samtidigt innehar medborgar- skap i annat
            land, beredes möjlighet att deltaga i riksdags- eller parlamentsval
            i båda de länder, där han är medbor- gare.
          </p>
          <p xml:id="i-BXiUyjbtSwpK5hJvcETNYx">
            Stockholm den 19 januari 1968
          </p>
          <p xml:id="i-QkPn7SwFsuAUVgLUCYFFbV">
            Kaj Björk (s) Tage Johansson (s) Lisa Mattson (s) Torsten Hansson
            (s) Arne Pettersson (s)
          </p>
        </div>
      </div>
    </body>
  </text>
</TEI>
