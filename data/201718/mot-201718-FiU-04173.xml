<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FiU-04173">
  <teiHeader>
    <fileDesc>
      <titleStmt>
        <title>med anledning av prop. 2017/18:252 Extra ändringsbudget för 2018 – Ny möjlighet till uppehållstillstånd</title>
        <author corresp="i-UbgZDZPBynu5dutQ3jCsDn">av Christina Örnebjär m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4173 av Christina Örnebjär m.fl. (L)</title>
          <idno type="rdwebb">H5024173</idno>
          <rs type="number">4173</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H5024173/text</ref>
          <ref type="dokument_url_html">http://data.riksdagen.se/dokument/H5024173</ref>
          <ref type="dokumentstatus_url_xml">http://data.riksdagen.se/dokumentstatus/H5024173</ref>
          <ref type="docx">http://data.riksdagen.se/fil/D4363E2B-3C95-4435-A7EC-8E34C95CCD04</ref>
          <ref type="pdf">http://data.riksdagen.se/fil/F0653146-E02A-479B-A7FB-DA93881E4D31</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UbgZDZPBynu5dutQ3jCsDn</idno>
            <name>Christina Örnebjär</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PXteWiHCvJZbK5ycLBpy8F" type="basedOn"/>
        <correspContext corresp="i-PXteWiHCvJZbK5ycLBpy8F">
          <ref>Proposition 2017/18:252</ref>
        </correspContext>
        <correspAction xml:id="i-L6PHdvysxGTqj1EV2Rtg5c" type="signed"/>
        <correspContext corresp="i-L6PHdvysxGTqj1EV2Rtg5c">
          <note type="signatory" corresp="i-UbgZDZPBynu5dutQ3jCsDn"/>
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-D8B2Xf6UADbqciPHrqFxSc"/>
        </correspContext>
        <correspAction xml:id="i-4qEBkBcstsf2pNGqXhujvk" type="submitted">
          <date when="2018-05-04"/>
          <time when="12:44:11"/>
        </correspAction>
        <correspAction xml:id="i-P6mYAfdyQ2bWaqsznH17BR" type="reviewed">
          <date when="2018-05-09"/>
          <time when="10:29:01"/>
        </correspAction>
        <correspAction xml:id="i-7YFBHXfypchXf5Uf2CebnB" type="dismissed">
          <date when="2018-05-14"/>
        </correspAction>
        <correspAction xml:id="i-VsdqMwrHteVyiqJPaoi1ed" type="referred">
          <date when="2018-05-15"/>
        </correspAction>
        <correspAction xml:id="i-MV8RRPpDWiYUrSnDzS8QfT" type="assigned">
          <date when="2018-09-21"/>
          <time when="09:23:01"/>
        </correspAction>
        <correspContext corresp="i-MV8RRPpDWiYUrSnDzS8QfT">
          <ref type="assignedTo">Finansutskottet</ref>
        </correspContext>
        <correspAction xml:id="i-Vzp6GV7qB8b9L6qyjDE3pL" type="behandlas_i"/>
        <correspContext corresp="i-Vzp6GV7qB8b9L6qyjDE3pL">
          <ref type="uppgift">2017/18:FiU49</ref>
          <ref type="ref_dok_id">H501FiU49</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU49</ref>
          <ref type="ref_dok_titel">Extra ändringsbudget för 2018 - Ny möjlighet till uppehållstillstånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4jngvVUogCidMtda9jfpY7" type="motHeader">
        <div xml:id="i-Y4mmn2UDAFqhJX2bs3632" type="motTitle">
          Motion till riksdagen 2017/18:4173 av Christina Örnebjär m.fl.
          (L) med anledning av prop. 2017/18:252 Extra ändringsbudget för
          2018 – Ny möjlighet till uppehållstillstånd
        </div>
      </div>
      <div xml:id="i-8Z2nvcHBZe7vvej44N3xeF" type="motBody">
        <div xml:id="i-W2aiQKFu3XJJABSnxzJgX2" type="motProposal" subtype="förslag">
          <head xml:id="i-QCyBEEnGdhX5Ae25Sam1ui">
            Förslag till riksdagsbeslut
          </head>
          <list xml:id="i-SYTjK2C12qNbGPWnxbZAT4">
            <item xml:id="i-3HaAM95EvTXYpymNKDwE71" sortKey="Yrkande 1">
              Riksdagen ställer sig bakom det som anförs i motionen om behovet
              av framtida åtgärder sett till konsekvenserna av den föreslagna
              lagstiftningen och tillkännager detta för regeringen.
            </item>
          </list>
        </div>
        <div xml:id="i-Vm8z3FstRKbDDU5geS16H5" type="motContent">
          <head xml:id="i-QNp2Th2tdDmSEzd2agAthX" type="h1">
            Motivering
          </head>
          <p xml:id="i-T8JwmkYvtk7mwwn9JZesnZ">
            Sverige och Europa ska stå upp för en human och generös flyktingpolitik.
            Asylprocessen måste också hanteras skyndsamt när det gäller barn,
            och hänsyn till barnets bästa ska alltid beaktas och därtill väga
            tyngre i asylprocessen.
          </p>
          <p xml:id="i-NpVYHpkJe3hJGXj82RoTba">
            I dag har vi en situation i Sverige med ensamkommande som drabbas
            negativt av systemet. De som kom som minderåriga hinner bli vuxna
            åldersmässigt innan beslut fattas. Det finns även problem med
            osäkerhet i åldersbedömningar. Det är illa om vuxna betraktas
            som barn, men än mer allvarligt om barn betraktas som vuxna. Det
            finns individer som drabbats på grund av senkommen registrering
            och långa handläggningstider, och detta är inte rimligt då en
            snabbare hantering hade gett de berörda en annan behandling i
            processen, vad gäller både beslut och stöd.
          </p>
          <p xml:id="i-SVKyvnjDKeBCTKXywHGWF8">
            Förutsättningarna för prövningen har förändrats under den långa
            väntan på beslut. Att individer ska bära konsekvenserna av bristerna
            i systemen är inte rimligt. Vi vill att Sverige ska ha en human
            migrationspolitik som är förutsägbar och rättssäker och som svarar
            upp mot de internationella åtaganden som Sverige har ingått. Sedan
            hösten 2015 har dock svensk utlänningslagstiftning ändrats i en
            snabb takt med följden att de som anlände och registrerades som
            ensamkommande barn har hamnat i ett sämre läge än när de ankom
            till Sverige. Vi anser att i ett rättssamhälle ska inte individer
            riskera negativa beslut på grund av att de system som är satta
            att garantera rättigheter brister. Inte minst borde lagar och
            regler formuleras så att barn och unga åtnjuter ett större skydd,
            i enlighet med barnkonventionen. En lagstiftning som syftar till
            att stötta en human asylpolitik bör vara målet med utlänningspolitiken.
            Rättssäkerhet handlar om att skydda mot rättsövergrepp, dvs. skydda
            mot kränkningar av rättigheter.
          </p>
          <p xml:id="i-S898BKJQj4oY161WyMxHJ4">
            Den långsamma hanteringen där många väntat länge på beslut har
            skapat en svår situation för många unga. Åtgärder måste vidtas
            nu för att ensamkommande som drabbats negativt av regelförändringar
            ges en ny möjlighet. Föreslagna åtgärder i propositionen har brister,
            men det är dessa förslag som riksdagen har att ta ställning till
            för att skapa möjligheter för individerna. Alternativet att inte
            vidta några åtgärder alls skapar inga nya möjligheter, och det
            är inte ett bättre, eller rimligare, alternativ. När systemen
            fallerar ska individer värnas.
          </p>
          <p xml:id="i-LLpnhDgn7Uk6ViCyus9Uxp">
            Ungdomarna har vistats i Sverige under lång tid utan sin familj.
            De har under den tiden gått i skola och rotat sig här. Många svenska
            familjer har engagerat sig och tagit in ensamkommande i sin familjegemenskap,
            ovärderliga insatser både för enskilda och för samhället i stort.
            Föreningar och andra ideella krafter i civila samhället har även
            de bidragit till lösningar. Det civila samhället och engagemanget
            från medborgare är viktigt att värna.
          </p>
          <p xml:id="i-3cdxbtEvg9sKeRS7tATUm1">
            Den långa väntan på ett beslut från Migrationsverket, och osäkerheten
            om ett beslut ska hinna fattas innan 18-årsdagen, har i många
            fall gjort att vistelsetiden i Sverige präglats av stor oro. Många
            fall har rapporterats om psykisk ohälsa kopplat till ovissheten
            om framtiden, en ovisshet om framtiden som gjort denna grupp särskilt
            utsatt. Vid flera tillfällen har riksdagens socialutskott begärt
            att få, och också fått, information från berörda myndigheter gällande
            den psykiska ohälsan, larmen om suicid och suicidförsök hos gruppen
            ensamkommande. Att situationen varit svår för många står utom
            allt rimligt tvivel. Det är därför rimligt att det görs lagändringar
            som beaktar den uppkomna situationen.
          </p>
          <p xml:id="i-JS4J1BtbC5xF8ij2a5zSiZ">
            Fler av de som kom till Sverige som ensamkommande barn och som
            väntat mycket länge på Migrationsverkets beslut i asylärendet
            bör beviljas ett uppehållstillstånd.
          </p>
          <p xml:id="i-2H1oPRyWz6PgVNs7FrpNpM">
            Tillståndstiden ska enligt förslaget vara tidsbegränsad till
            13 månader. Detta kan ifrågasättas då ett alternativ vid studier
            hade kunnat vara läsårsbaserade tillståndstider. Samtidigt kan
            det vara problematiskt att de som fått avslag på asyl och sedan
            uppehållstillstånd på annan grund ska få det längre tid än de
            som beviljats asyl. Korta tillfälliga uppehållstillstånd är inte
            i sig en bra lösning. Det bör t.ex. noteras att tiden för uppehållstillstånd
            enligt migrationsöverenskommelsen 2015 innebar treåriga uppehållstillstånd.
          </p>
          <p xml:id="i-AWjZC6eB7pffWnjAVb6C3P">
            Gruppen ensamkommande är relativt homogen och ingen annan grupp
            har drabbats så hårt av den tillfälliga lagen, av de hastigt implementerade
            åldersbedömningarna, av handläggningstiderna och pressen på systemet
            som den här gruppen. De har kastats fram och tillbaka genom hopp
            och förtvivlan varje gång riksdagen skruvat på utlänningsrätten
            och mottagandesystemet. Detta förslag innebär en särlösning för
            denna grupp, men det är därför en rimlig särlösning eftersom de
            har drabbats särdeles hårt. Det är inte heller en amnesti, men
            det är att ge dem en ärlig chans att öka makten över sina egna
            liv.
          </p>
          <head xml:id="i-5YDKEeDk6vu9FYhCtfnUxj" type="h2">
            Bakgrund
          </head>
          <p xml:id="i-H5fNm89JDChKVjkmnFHBf8">
            Över 60 miljoner människor befinner sig på flykt i världen. Minst
            hälften av dem är barn. Under hösten 2015 sökte sig många till
            Sverige och bland dem fanns tiotusentals ensamkommande. Vid årsskiftet
            2015/16 var 182 000 personer inskrivna hos Migrationsverket som
            asylsökande. Av dem var nästan 34 000 ensamkommande barn. Vid
            årsskiftet 2014/15 fanns 79 000 inskrivna som asylsökande varav
            5 000 var ensamkommande barn. Den 24/11 2015 höll regeringen presskonferens
            där man meddelade att man ämnade föreslå en tillfällig lagstiftning
            för att få fler flyktingar att söka asyl i andra länder. De svenska
            asylreglerna skulle anpassas till EU:s miniminivå. En månad tidigare
            hade en partiöverskridande överenskommelse mellan alla partier
            utom Vänsterpartiet och Sverigedemokraterna ingåtts, en överenskommelse
            regeringen härmed meddelade att man gick ifrån.
          </p>
          <p xml:id="i-X1q8kSRVRS3GFLqRDQdPLQ">
            Sedan den 20 juli 2016 gäller lagen (2016:752) om tillfälliga
            begränsningar av möjligheten att få uppehållstillstånd i Sverige.
            Lagen ska gälla i tre år och under denna tid ska i stället för
            utlänningslagens regler ett uppehållstillstånd som beviljats en
            flykting eller en alternativt skyddsbehövande vara tidsbegränsat.
            För flyktingar kan uppehållstillstånd beviljas i tre år medan
            en alternativt skyddsbehövande kan beviljas uppehållstillstånd
            i 13 månader. Övriga skyddsbehövande har inte längre rätt till
            uppehållstillstånd. Uppehållstillstånd på grund av synnerligen
            eller särskilt ömmande omständigheter kan bara beviljas om det
            skulle strida mot ett svenskt konventionsåtagande att avvisa eller
            utvisa personen. Vidare innebär lagen begränsade möjligheter till
            familjeåterförening och skärpta försörjningskrav.
          </p>
          <p xml:id="i-FWjJRrFGRhf3NXy6V4rovX">
            Även om lagen trädde i kraft under 2016 ska den som huvudregel
            tillämpas vid asylprövningen också för de människor på flykt som
            kom till Sverige under 2015. Lagen anger en brytpunkt, den 24
            november 2015, dagen för presskonferensen, vilket innebär att
            lagen gäller retroaktivt.
          </p>
          <p xml:id="i-CYT9BPmsaZvoYHU3AJ5f2F">
            Den offentliga utredningen Att ta emot människor på flykt Sverige
            hösten 2015 (SOU 2017:12) har i sitt betänkande belyst konsekvenserna
            av besluten. I utredningen beskrivs hur det under hösten 2015
            tog lång tid innan Migrationsverket hann registrera ensamkommande
            barns asylansökningar. Det gällde t.ex. de barn som kom till Trelleborg,
            där det förekom att barn fick vänta närmare två veckor på att
            få sin asylansökan registrerad. Migrationsverket fattade också
            ett principbeslut om att inte genomföra registrering på andra
            platser än vid sina kontor. En kommun ansåg att det var så viktigt
            att barnen blev registrerade att de på eget initiativ och på egen
            bekostnad transporterade barnen till Migrationsverket och väntade
            där tills barnens ansökningar hade blivit registrerade.
          </p>
          <p xml:id="i-8hzjUpoLW49CGeDR5BjrtD">
            Vidare kan man läsa i utredningen att ansvaret för att genomföra
            registreringen är Migrationsverkets. Det är den gode mannens eller
            – om god man inte utsetts – barnets offentliga biträde som bekräftar
            ansökan. När registreringarna av barnens asylansökningar drog
            ut på tiden och barnen blev kvar länge i ankomstboendena innebar
            det att barnen befann sig hos en kommun under en lång tid utan
            att vara registrerade och att de inte fick en god man.
          </p>
          <p xml:id="i-UGVGWuj6RpkbRDYrpPE3PN">
            Utredningen skriver följande:
          </p>
          <p xml:id="i-THNNUqe3wrVPFwikRBU7Vj">
            Det är Migrationsverkets ansvar att ge ensamkommande barn möjlighet
            att registrera sig som asylsökande. Vi gör bedömningen att FN-konventionen
            om barnets rättigheter och utlänningslagens bestämmelse om hänsynen
            till barnets bästa innebär att barn måste få goda möjligheter
            att registrera sig som asylsökande. I det ligger dels att barnet
            måste få ett offentligt biträde eller en god man som kan bistå
            barnet vid ansökan, att Migrationsverket har en rimlig tillgänglighet
            som tar hänsyn till barnets behov, och att registreringen sker
            i rimlig tid.
          </p>
          <head xml:id="i-QkEK71YpqyuVU13xm13V5G" type="h2">
            Regeringens förslag
          </head>
          <p xml:id="i-WKuiApY3vQe8DwJGdVy3wP">
            Många remissinstanser tillstyrker, välkomnar eller är positivt
            inställda till att det föreslås en ny grund för uppehållstillstånd.
            Socialstyrelsen skriver i sitt remissvar att det är lovvärt och
            skälet anges bl.a. vara konsekvenserna av de långa handläggningstiderna.
            Barnombudsmannen är överlag positiv men avstyrker tidsgränsen
            den 24 november 2015 för ansökan. Arbetsförmedlingen tillstyrker
            förslaget och anger att det ses som positivt då behovet av utbildad
            arbetskraft är stort.
          </p>
          <p xml:id="i-GuRybhfDextcSRMaqJAJkr">
            Justitiekanslern avstyrker förslaget men anser att det är ett
            vällovligt förslag. Att fler unga asylsökande ges möjlighet att
            få uppehållstillstånd för att studera och därigenom i förlängningen
            ett permanent uppehållstillstånd vid försörjning är något som
            bör gagna både dessa enskilda och samhället. Bland annat anförs
            att Migrationsverket har haft, och fortfarande har, stora problem
            med långa handläggningstider. Migrationsverkets beslut kan också
            överklagas till migrationsdomstolen. Det är därför i dagsläget
            oklart hur stor del av de berörda personerna som faktiskt kommer
            att ha hunnit få ett lagakraftvunnet avlägsnandebeslut när lagen
            träder i kraft. JK menar att det framstår som verklighetsfrämmande
            att en person som ännu inte har fått ett lagakraftvunnet beslut
            om avslag på sin ansökan ska känna till och förstå vikten av att
            hen ändå måste göra en ny ansökan, på en annan grund, för att
            få del av den nya möjligheten till uppehållstillstånd. Vidare
            menar man att även för den som faktiskt har hunnit få ett lagakraftvunnet
            avlägsnandebeslut framstår tre månader som en kort tid om avsikten
            är att ge de berörda en reell möjlighet till en ny prövning. Eftersom
            den enskilde endast har möjlighet att ansöka om uppehållstillstånd
            vid ett tillfälle är det som verket anför nödvändigt att lagstiftaren
            tydligare klargör omfattningen av Migrationsverkets utredningsskyldighet
            i dessa ärenden.
          </p>
          <p xml:id="i-9yLMCjsYJuyWnh7iA1ZHjC">
            Flera remissinstanser har synpunkter på förslagets närmare utformning.
            Det bör dock noteras att Lagrådets kritik i andra lagstiftningsfrågor
            ändå föranlett beslut i riksdagen. Detta har skett med lagen om
            färdigställandeskydd, samtyckeslagstiftningen och tidigare migrationslagar
            och kommer att ske gällande inkorporeringen av FN:s barnkonvention.
            Regeringen har också beaktat vissa av Lagrådets synpunkter som
            Lagrådet lämnat på lagrådsremissen avseende proposition 252.
          </p>
          <p xml:id="i-9C9ymh9nDhjMYe4A9THpA2">
            Lagrådet anser att förslaget ökar komplexiteten i befintligt
            regelverk på ett sätt som riskerar att orsaka tillämpningsproblem.
            Vi menar att det är ett problem som redan finns med de tidsbegränsade
            lagar och regler som redan beslutats. En långsiktig lösning bör
            utformas på sikt genom nya överenskommelser, och det lapptäcke
            av åtgärder som vidtagits behöver redas ut och åtgärdas.
          </p>
          <p xml:id="i-R6cyjuvvAkEQteF9nqm8EM">
            Många remissinstanser är kritiska mot de avgränsningar som görs
            när det gäller kravet på att den första handläggningstiden ska
            uppgå till 15 månader eller mer. Många remissinstanser påtalar
            att tidsgränserna bör tas bort eller justeras. Det finns även
            synpunkter på från vilken tidpunkt beräkningen av handläggningstiden
            ska göras.
          </p>
          <p xml:id="i-7CkmSFcy5sQsdFCznqLixr">
            Regeringens förslag är bl.a. att utlänningens första ansökan
            om uppehållstillstånd har registrerats senast den 24 november
            2015. En hållning hade varit att exempelvis utgå från årsskiftet,
            från dagen lagen röstades igenom eller den 1 juli när många andra
            lagar träder i kraft, för att undgå den godtycklighet det innebär
            med ett datum utifrån en presskonferens. Många fick vänta i kö
            i flera dagar och kanske manifesterade en avsikt att söka asyl
            före den 24 november men inte fick lämna in sin ansökan förrän
            några dagar senare. De hamnar i ett sämre läge vilket återigen
            handlar om bristande kapacitet hos Migrationsverket.
          </p>
          <p xml:id="i-A8cfgJS625pXSbLb4bExmQ">
            Propositionen beskriver bakgrunden till nuvarande lagförslag.
            En av utgångspunkterna för den tillfälliga lagen var att regelverket
            inte skulle ändras för barn och barnfamiljer som hade kommit till
            Sverige före aviseringen av lagändringarna den 24 november 2015.
            I den tillfälliga lagen har därför särskild hänsyn tagits till
            barn, bl.a. genom en övergångsbestämmelse som innebär att barn
            som ansökt om uppehållstillstånd senast den 24 november 2015 inte
            omfattas av lagens bestämmelser, förutsatt att de fortfarande
            är barn vid Migrationsverkets prövning. På grund av de mycket
            långa handläggningstiderna hos Migrationsverket har många av dem
            som kom till Sverige som ensamkommande barn före aviseringen av
            lagändringarna blivit eller kommer att ha blivit vuxna innan de
            får ett första beslut med anledning av asylansökan. Därmed omfattas
            de inte av den nämnda övergångsbestämmelsen, utan deras asylansökan
            prövas i stället enligt den tillfälliga lagen och de kriterier
            som gäller för vuxna asylsökande.
          </p>
          <p xml:id="i-FSJFKk976ahmJTxsQBmEbj">
            Regeringen menar att det finns anledning att anta att många av
            dessa ungdomar skulle ha beviljats uppehållstillstånd i Sverige
            om deras asylansökan hade prövats när de fortfarande var barn,
            antingen med stöd av utlänningslagen (2005:716) eller bestämmelserna
            om uppehållstillstånd rörande studier på gymnasienivå i den tillfälliga
            lagen. I stället har de fått, eller kan komma att få, ett utvisningsbeslut
            som innebär att de måste lämna landet. Vi delar denna beskrivning
            av sakläget.
          </p>
          <p xml:id="i-8AAE8yTDQMEASaZjdcv8eQ">
            Regeringens förslag är ett tillfälligt sådant men med förhoppning
            om att detta ska leda till möjlighet att söka arbete, etablera
            sig på arbetsmarknaden och därmed i förekommande fall beviljas
            permanent uppehållstillstånd vid försörjning.
          </p>
          <head xml:id="i-T9rReKbMjt6sxYwkyCuiPe" type="h2">
            Rekommendationer från Europarådets kommissionär för mänskliga
            rättigheter
          </head>
          <p xml:id="i-Gbsgm84P6LUQ995ENGePWF">
            Europarådets kommissionär för mänskliga rättigheter, Nils Muižnieks,
            lämnar flera rekommendationer i sin rapport per den 16 februari
            (CommDH(2018)4) gällande ensamkommande barn och unga i Sverige.
            Rekommendationerna avser bl.a. familjeåterförening, gode män,
            åldersbedömningar samt läget med försvunna ensamkommande.
          </p>
          <p xml:id="i-KgPeTwyJpDAHxT4MSHuE6F">
            Kommissionären påtalar att beslut om en god man kan dröja och
            lagstiftningen inte har regler kring när en sådan ska vara utsedd.
            Det finns heller ingen gräns för hur många ensamkommande som en
            god man kan ansvara för. Enligt UNHCR kan det röra sig om upp
            till 25 barn per god man.
          </p>
          <p xml:id="i-4Z5ty3KanP1733oh66bymW">
            Rapporten påtalar även att det finns exempel på där barn fått
            vänta mer än två år på ett beslut. Den långa väntan på intervju
            och beslut påverkar och skapar oro över framtiden. Kommissionären
            berör även situationen med de ensamkommande som försvunnit. Mellan
            2013 och 2016 försvann 1 829 ensamkommande som riskerar att hamna
            i trafficking eller utsättas för brott och våld. Vad gäller att
            fastställa ålder framhåller rapporten nödvändigheten av många
            sammanvägda metoder där benefit of doubt är rådande vid osäkerhet
            om ålder. OHCHR, UN Committee on the Right of the Child, påtalar
            att eventuella åldersbestämningar bör ske genom flera olika metoder.
            Felmarginaler med ben- och tandundersökningar uppmärksammas specifikt.
            Rapportens slutsatser bör enligt vår mening beaktas.
          </p>
          <head xml:id="i-6fTuYp8mHjCftQB49fidTC" type="h2">
            Behovet av framtida reformåtgärder
          </head>
          <p xml:id="i-TT7Cv2d46PVpPrHVS5TyUQ">
            Den långa väntan skapar onödigt lidande. Därför är det viktigt
            att de föreslagna lagändringarna är tydliga och ger möjlighet
            till en enkel och snabb handläggning. Utlänningslagstiftningen
            är otydlig inte minst efter den tillkommande lagstiftningen under
            2016 och 2017. En krånglig lagstiftning kan bidra till ökade handläggningstider.
            Snabba lagförändringar kan vara nödvändiga ibland i en föränderlig
            värld. Felaktiga beslut och bristfällig lagstiftning inom migrationsrätten
            kan dock få dramatiska konsekvenser för den enskilde. Därför bör
            de tillfälliga regelverken utvärderas. Sverige har ett internationellt
            åtagande att respektera asylrätten och ge skydd till de som behöver.
            En möjlighet vore att inrätta en asylrättsombudsman eller ett
            allmänt ombud inom Migrationsverket. Att så många barn antas vara
            försvunna är mycket oroväckande och åtgärder måste vidtas för
            att förebygga att ensamkommande försvinner eller blir föremål
            för trafficking, våld eller andra brott. I december 2017 kom Barnombudsmannens
            rapport om barn som försvinner med förslag till åtgärder, och
            dessa bör givetvis beaktas.
          </p>
          <p xml:id="i-7DytpB2BLNStN7S2h3Nnqe">
            Möjligheten till synnerligen eller särskilt ömmande omständigheter
            som grund för uppehållstillstånd bör finnas som ventil. Vi ser
            inte minst hur de barn som fötts i Sverige eller levt här under
            stor del av sina liv hade varit hjälpta av den lagstiftning som
            kom 2014 men som i ett led av de tidsbegränsade lagarna försvann.
          </p>
          <head xml:id="i-Bz4pQz5S7ik5Cz6qSohnqi" type="h3">
            Alternativ för uppehållstillstånd
          </head>
          <p xml:id="i-NeHTcYRAKozfzoxUSqiGku">
            Möjligheten att genom arbete genom vilket man kan försörja sig
            få uppehållstillstånd borde finnas även för dem i denna grupp
            som i dag är över 18 år. Om du är under 25 år måste du utöver
            att kunna försörja dig ha fullgjort en gymnasieutbildning eller
            motsvarande för att få uppehållstillstånd. Att få uppehållstillstånd
            genom spårbyte för arbete eller, som i liggande förslag, för gymnasiestudier
            är därför en möjlighet.
          </p>
          <head xml:id="i-7fsCkDrYnVx7xNV4wMqu7T" type="h3">
            Gode män och offentligt biträde
          </head>
          <p xml:id="i-W67sKX71BUjT6iWkJ6ueTv">
            Samhällets insatser och stöd i asylprocessen måste förbättras.
            Systemet med gode män och offentligt biträde bör ses över.
          </p>
          <p xml:id="i-W455YhP1NWQyCqwfaugAPk">
            När registreringarna av barnens asylansökningar drog ut på tiden
            och barnen blev kvar länge i ankomstboendena innebar det att barnen
            befann sig hos en kommun under en lång tid utan att vara registrerade
            och att de inte fick en god man.
          </p>
          <p xml:id="i-8bcv7ArCxJAF2b8d8Sjih5">
            Oberoende myndighet och domstolar ska garantera en rättssäker
            process. Regeringen måste tillsammans med relevanta aktörer se
            till att höga krav också ställs på offentligt biträde och gode
            män. Krav bör ställas på viss kompetens, t.ex. att de om möjligt
            bör vara advokater som omfattas av god advokatsed och Advokatsamfundets
            tillsyn. Det bör även vara möjligt att byta offentligt biträde.
            Vidare behöver utbildning för gode män vara likvärdig i hela landet
            och de som utses till gode män behöver få möjlighet till stöd
            men också utsättas för ökad tillsyn. I dag finns heller ingen
            reglering av hur många ensamkommande som en god man kan åta sig
            att biträda, något som bör ses över.
          </p>
          <head xml:id="i-2SFaNnAryZYb62NP5BsRmm" type="h3">
            Åldersbedömningar
          </head>
          <p xml:id="i-YVdJggHEuQjiGUPMMKQGX7">
            De tillämpade åldersbedömningarna får kritik av professionen.
            Självfallet bör kritiken föranleda genomlysning och åtgärder kring
            rättssäkerheten då åldern har kommit att spela en avgörande roll
            för beslut. Regeringen bör se till att berörda myndigheter använder
            sig av erkända och vetenskapligt robusta metoder. Barn ska behandlas
            som barn. De metoder som används ska vara baserade på evidens
            och det ska fortsatt vara tydligt att det handlar om en samlad
            bedömning där benefit of doubt ska vara rådande.
          </p>
          <head xml:id="i-13e7m9iXu3jc3bT3mK5c1m" type="h3">
            Säkerhetsläget
          </head>
          <p xml:id="i-HJqjyBjo9jedyDLu3oxCk4">
            Migrationsverket bör löpande uppdatera sina ställningstaganden
            avseende säkerhetsläget i olika länder. En uppföljning och utvärdering
            av Migrationsverkets säkerhetsbedömningar är önskvärd. Det bör
            utvärderas hur dessa förhåller sig i relation till andra länders
            motsvarande processer liksom internationella organisationers bedömningar.
          </p>
          <p xml:id="i-NkmTiqBHEREdWC2RucnEyh">
            Då många av de ensamkommande som befinner sig i Sverige har sitt
            ursprung i Afghanistan riktas ofta fokus mot säkerhetsläget i
            just Afghanistan. Vi vill vara noga med att påpeka att alla ensamkommande
            inte kommer från Afghanistan och att regeringens förslag inte
            heller är riktat mot en grupp från ett särskilt land utan mot
            gruppen ensamkommande. Vi ser att många organisationer för fram
            kritik kring säkerhetsläget i just Afghanistan och ställer sig
            tvekande till att Sverige alls bör utvisa dit. Det är dock något
            som ligger utanför den här propositionens beröringsområden.
          </p>
          <head xml:id="i-X3Hkfr8oEvY5atZyXVzAVb" type="h3">
            Sverige ska ha en human migrationspolitik som är förutsägbar,
            rättssäker och långsiktigt hållbar
          </head>
          <p xml:id="i-6k86HN2DaivHyB3fYpjgGr">
            Målet bör vara att förkorta handläggningstiderna samt förstärka
            systemet med gode män, tolkar och juridiska företrädare. Mottagningssystemet
            behöver ses över så att barn och unga inte behöver ryckas upp
            från skola och vänner ännu en gång för att byta boende. Systemet
            med åldersbedömningar bör revideras och hellre fria än fälla vid
            osäkerhet i bedömningar. Det bör skapas ventiler, exempelvis särskilda
            och synnerliga omständigheter. En oberoende granskning bör göras
            av hur och på vilka grunder länder bedöms säkra.
          </p>
          <p xml:id="i-FBAeQvaVJRT59F3q5ep7xf">
            I dag finns individer som drabbats på grund av senkommen registrering
            och långa handläggningstider, och detta är inte rimligt då en
            snabbare hantering hade gett de berörda en annan behandling. Därför
            bör åtgärder vidtas nu även om även de föreslagna åtgärderna bidrar
            till nya avgränsningsproblem. Utgångspunkten måste vara en utlänningsrätt
            som bygger på individuella prövningar och där asylrätten är fundamental.
            I takt med de tidsbegränsade lagarna och andra tillfälliga åtgärder
            har dock ett svåröverskådligt regelverk vuxit fram. Samtidigt
            har många av de som registrerades som ensamkommande barn under
            hösten 2015 drabbats av långa handläggningstider och försämrade
            möjligheter att beviljas asyl. I en sådan situation anser vi att
            Sverige har ett ansvar att beakta hur den enskilda individen drabbas.
            När systemet uppvisar brister till nackdel för individer måste
            individen tillåtas gå före systemet – det är också rättstrygghet.
          </p>
          <p xml:id="i-UDyq54YgTyJG3JjLMtmtww">
            Sverige har lång erfarenhet av inte minst de psykosociala konsekvenserna
            av individer och barn på flykt. Under andra världskriget kom 70
            000 krigsbarn från Finland. Vidare har Sverige också tidigare
            tagit emot många människor på flykt under kort tid, inte minst
            under 1990-talet. Det är viktigt att samhällets stöd till unga
            asylsökande i dag förbättras för att hantera psykisk ohälsa. Vid
            omplacering bör Migrationsverket och kommuner försöka finna lösningar
            som underlättar för den unge.
          </p>
          <p xml:id="i-35TJpxH3DcGCSk26LrjogK">
            Föräldrar som tvingas skicka barn på flykt – och barn som tvingas
            skiljas från sina föräldrar – ger konsekvenser för både föräldrar
            och barn. Dessa erfarenheter liksom de ensamkommandes situation
            i dag bör föranleda åtgärder inför framtiden. Vi bör lära av historien
            och vidta åtgärder för att minska individers, och inte minst barnens
            och de ungas, utsatthet och lidande. Sverige har klarat utmaningar
            tidigare och kommer att klara dem även i framtiden. Det civila
            samhället och engagemanget från medborgare är viktigt att värna.
            Riksdagens uppgift är att fatta beslut som bidrar till lösningar.
            Att stifta lagar är ett sätt att skapa möjligheter till lösningar
            på de utmaningar som finns. Vi menar att det kommer att finnas
            anledning att fatta nya beslut för att förhoppningsvis ersätta
            dagens lapptäcke av lösningar med bättre lösningar.
          </p>
          <p xml:id="i-BtrqJ6RNB7ZPiNfRhpkUua">
            Riksdagen bör tillkännage som sin mening vad som anförs i motionen
            om reformbehov inför framtiden.
          </p>
          <p xml:id="i-GNbrVrQTMktsRzGmsbXmZP">
            Sverige ska ha en human migrationspolitik som är förutsägbar,
            rättssäker och långsiktigt hållbar.
          </p>
        </div>
        <div xml:id="i-U9CsvTB1BD3qjCP9SRAqbw" type="signatureBlock">
          <list xml:id="i-DbPUj6F3EweBZUJKbhnBU9">
            <item xml:id="i-7Y9UauRr4ANyTXNXUaNRAC" type="signature">
              Christina Örnebjär (L)
            </item>
            <item xml:id="i-MT8QbRrV57ZeXheFrKepGk" type="signature">
              Nina Lundström (L)
            </item>
            <item xml:id="i-KUXxBnVPhMAvhZ8w2Pp8Ag" type="signature">
              Birgitta Ohlsson (L)
            </item>
          </list>
        </div>
      </div>
    </body>
  </text>
</TEI>
