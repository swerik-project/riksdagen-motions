<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-NU-01231">
  <teiHeader>
    <fileDesc>
      <titleStmt>
        <title>Ett hållbart småföretagande</title>
        <author corresp="i-Srv2XCR7hGVyZ66wLkW6ad">av Lorena Delgado Varas m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1231 av Lorena Delgado Varas m.fl. (V)</title>
          <idno type="rdwebb">HA021231</idno>
          <rs type="number">1231</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/HA021231/text</ref>
          <ref type="dokument_url_html">http://data.riksdagen.se/dokument/HA021231</ref>
          <ref type="dokumentstatus_url_xml">http://data.riksdagen.se/dokumentstatus/HA021231</ref>
          <ref type="pdf">http://data.riksdagen.se/fil/CEC94684-1FF5-47EF-A450-DDC25AD1A8DA</ref>
          <ref type="docx">http://data.riksdagen.se/fil/D917DCF2-BAE0-4F18-9C8C-A86C17EED164</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TpcaF4RFviyytGA8rW5Jer</idno>
            <name>Samuel Gonzalez Westling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CmdbqLWjdLAsSzXFkUygz4" type="signed"/>
        <correspContext corresp="i-CmdbqLWjdLAsSzXFkUygz4">
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-TpcaF4RFviyytGA8rW5Jer"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction type="submitted" xml:id="i-AxbjdSZYoWqoH9iyD6MNKp">
          <date when="2022-11-22"/>
          <time when="15:11:41"/>
        </correspAction>
        <correspAction type="reviewed" xml:id="i-DKvesgBn5GpYZFWUkFL5Qm">
          <date when="2022-11-22"/>
          <time when="20:48:12"/>
        </correspAction>
        <correspAction type="referred" xml:id="i-LxYFXexWSkiDppdvQAuELQ">
          <date when="2022-12-01"/>
        </correspAction>
        <correspAction type="assigned" xml:id="i-PvEcXZ9J1zD6TKAELj47LD">
          <date when="2023-09-01"/>
          <time when="12:18:53"/>
        </correspAction>
        <correspContext corresp="i-PvEcXZ9J1zD6TKAELj47LD">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-MFzGdHZRou2RDyXW56iHMA"/>
        <correspContext corresp="i-MFzGdHZRou2RDyXW56iHMA">
          <ref type="uppgift">2022/23:AU5</ref>
          <ref type="ref_dok_id">HA01AU5</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">AU5</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JazQR67Z948PBW1wUyZuct"/>
        <correspContext corresp="i-JazQR67Z948PBW1wUyZuct">
          <ref type="uppgift">2022/23:AU9</ref>
          <ref type="ref_dok_id">HA01AU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">AU9</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-NrUCWVJQes3ibcHEXMCnrW"/>
        <correspContext corresp="i-NrUCWVJQes3ibcHEXMCnrW">
          <ref type="uppgift">2022/23:CU8</ref>
          <ref type="ref_dok_id">HA01CU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU8</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-B8TMSKsUE7XCDrpRWhhsT3"/>
        <correspContext corresp="i-B8TMSKsUE7XCDrpRWhhsT3">
          <ref type="uppgift">2022/23:NU16</ref>
          <ref type="ref_dok_id">HA01NU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU16</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-CGRzRSnM7V7JU9Y3hKQDQY"/>
        <correspContext corresp="i-CGRzRSnM7V7JU9Y3hKQDQY">
          <ref type="uppgift">2022/23:NU4</ref>
          <ref type="ref_dok_id">HA01NU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU4</ref>
          <ref type="ref_dok_titel">2022 års redogörelse för företag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9XkXz1oiaP5yD1rKRCT3Uq"/>
        <correspContext corresp="i-9XkXz1oiaP5yD1rKRCT3Uq">
          <ref type="uppgift">2022/23:SfU11</ref>
          <ref type="ref_dok_id">HA01SfU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU11</ref>
          <ref type="ref_dok_titel">Pensioner</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2xRfpo2j6mZKc8wqXpNESx"/>
        <correspContext corresp="i-2xRfpo2j6mZKc8wqXpNESx">
          <ref type="uppgift">2022/23:SfU16</ref>
          <ref type="ref_dok_id">HA01SfU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU16</ref>
          <ref type="ref_dok_titel">Ekonomisk familjepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1231 av Lorena Delgado Varas m.fl. (V) Ett hållbart småföretagande</div>
        <div type="motSubmissionInfo"/>
      </div>
      <div type="motBody">
        <div type="TOC" xml:id="i-W9EXwqchw2RcL9Fhmyurrn">
          <head>
            1 Innehållsförteckning
          </head>
          <list>
            <item style="indent-level: 1">
              1 Innehållsförteckning
            </item>
            <item style="indent-level: 1" corresp="i-Y2kF7u1LxewSRisL78eFma">
              2 Förslag till riksdagsbeslut
            </item>
            <item style="indent-level: 1" corresp="i-16VyRKtKnYsy21HLxekA2o">
              3 En politik för småföretag
            </item>
            <item style="indent-level: 1" corresp="i-6H1gTp6HdycYYR42m1Dkg3">
              4 Företagare i Sverige
            </item>
            <item style="indent-level: 1" corresp="i-LhVWL3wp8jtHB4pue57r5L">
              5 Starta företag
            </item>
            <item style="indent-level: 1" corresp="i-GGeYDPRnBkaxKjcbPHDPTR">
              6 Social trygghet för småföretagare
            </item>
            <item style="indent-level: 1" corresp="i-4nzMUoHmK97EAG544Y6KJb">
              7 Trygghet för både företagare och anställda
            </item>
            <item style="indent-level: 1" corresp="i-4LCzsceHbb4hTqN3YEpRUK">
              8 Myndighetskontakt och rättssäkerhet
            </item>
          </list>
        </div>
        <div type="motProposal" subtype="förslag">
          <head xml:id="i-Y2kF7u1LxewSRisL78eFma">
            2 Förslag till riksdagsbeslut
          </head>
          <list>
            <item sortKey="Yrkande 1" xml:id="i-B6sFjXNKbAHbL4AnY64nhY">
              Riksdagen ställer sig bakom det som anförs i motionen om att
              regeringen bör återkomma med ett förslag om att utöka möjligheten
              till tjänstledighet för att starta eller ta över ett befintligt
              företag till tolv månader och tillkännager detta för regeringen.
            </item>
            <item sortKey="Yrkande 2" xml:id="i-EBZJrKvjjkw98A3KFK8E4H">
              Riksdagen ställer sig bakom det som anförs i motionen om att
              regeringen bör få i uppdrag att se över utökade möjligheter till
              mindre utbildningar och information i samband med uppstart av
              nytt företag och tillkännager detta för regeringen.
            </item>
            <item sortKey="Yrkande 3" xml:id="i-Tg2sLBBwnhTjNdrfsbBL52">
              Riksdagen ställer sig bakom det som anförs i motionen om att
              regeringen bör utreda hur ensamföretag ska kunna få ett skydd
              som är mer likt det anställda har vid arbetslöshet och tillkännager
              detta för regeringen.
            </item>
            <item sortKey="Yrkande 4" xml:id="i-BKqtzW2xc1vHZHbWTU8jvb">
              Riksdagen ställer sig bakom det som anförs i motionen om att
              regeringen bör uppdra åt berörda myndigheter att vidta åtgärder
              för att säkra möjligheten till ideellt engagemang utan att rätten
              till a-kassa går förlorad och tillkännager detta för regeringen.
            </item>
            <item sortKey="Yrkande 5" xml:id="i-Y72bWTKCMD2bU1FwHJjRCF">
              Riksdagen ställer sig bakom det som anförs i motionen om att
              regeringen bör tillsätta en utredning för att se över de möjligheter
              som finns för att underlätta föräldraledighet i ensamföretag och
              tillkännager detta för regeringen.
            </item>
            <item sortKey="Yrkande 6" xml:id="i-TCKhrRzq2f7e3S1DSmwXio">
              Riksdagen ställer sig bakom det som anförs i motionen om att
              regeringen bör få i uppdrag att bevaka och se över kulturskapares
              pensioner, särskilt i samband med utfasningen av ATP och utfasningen
              av de statliga inkomstgarantierna från Konstnärsnämnden, och tillkännager
              detta för regeringen.
            </item>
            <item sortKey="Yrkande 7" xml:id="i-AAgpgCcDDi6ybpZFHRbFtt">
              Riksdagen ställer sig bakom det som anförs i motionen om att
              regeringen bör tillsätta en utredning av i vilka former staten
              kan underlätta för arbetstagarägda företag samt arbetstagarövertagande
              av hotad produktion och tillkännager detta för regeringen.
            </item>
            <item sortKey="Yrkande 8" xml:id="i-AYknhVRbNyJ3V9m7xWCrrp">
              Riksdagen ställer sig bakom det som anförs i motionen om att
              berörda myndigheter bör uppdras att ta fram förslag på åtgärder
              för att underlätta generationsskiften för företag och tillkännager
              detta för regeringen.
            </item>
            <item sortKey="Yrkande 9" xml:id="i-61ByCmbFkRbn3c2V4bipGS">
              Riksdagen ställer sig bakom det som anförs i motionen om att
              Konsumentverket bör få i uppdrag att utveckla stöd och information
              till företagare gällande vilket konsumentskydd man har som företagare
              och tillkännager detta för regeringen.
            </item>
            <item sortKey="Yrkande 10" xml:id="i-dAkFWQW76qVWakdWThUC1">
              Riksdagen ställer sig bakom det som anförs i motionen om att
              myndigheter och andra offentliga organ som regel inte ska kunna
              avtala om längre betalningstid än 30 dagar även om det gäller
              privata företag och tillkännager detta för regeringen.
            </item>
            <item sortKey="Yrkande 11" xml:id="i-78MeM3nYGL24a4kEfwhazu">
              Riksdagen ställer sig bakom det som anförs i motionen om att
              regeringen bör få i uppdrag att se över Almis investeringar för
              att bredda verksamheten för att i högre utsträckning beröra mindre
              företag och ensamföretag och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-16VyRKtKnYsy21HLxekA2o">
            3 En politik för småföretag
          </head>
          <p xml:id="i-7APBXvJVmsF4vPRfuBJy5m">
            För Vänsterpartiet är full sysselsättning målet. När alla människor
            har möjlighet att ha ett arbete fungerar vårt samhälle som bäst.
            Vi vill att Sverige ska utvecklas som en kunskapsdriven nation.
            Vi lyfter särskilt fram små och medelstora företag, samverkan
            mellan stat och näringsliv, export, forskning samt klimat- och
            miljöhänsyn. Jobb skapas när innovationer och nytänkande omsätts
            i nya produkter och tjänster. Inte genom att konkurrera om lägre
            löner och sämre villkor.
          </p>
          <p xml:id="i-8eYXKFFiuFJrXbHRvu9NAw">
            Små företag är en viktig motor för Sveriges näringsliv. Inte
            bara för att sådana företag kan växa och bli stora, utan också
            för att de i bästa fall kan driva nya idéer och innovationer framåt.
            Den absolut största andelen av de företag som drivs i Sverige
            är också just små eller medelstora. Sverige har goda förutsättningar
            att utveckla företagande inom hållbarhet och energieffektivisering,
            vilket i sin tur kan driva på omställningen.
          </p>
          <p xml:id="i-B1vsSA83972v55fPJ6MPf7">
            Drivkrafter till eget företagande kan vara en bättre möjlighet
            till personlig utveckling och att förverkliga idéer, ett ökat
            utrymme för självständigt arbete och en möjlighet att tjäna mer
            pengar. Att vara egenföretagare är dock också förknippat med en
            påfrestande otrygghet och en ekonomisk osäkerhet.
          </p>
          <p xml:id="i-QomL3aj4QdgHGkoiMXusFq">
            Inom vissa områden som t.ex. kultur, journalistik och media blir
            det allt vanligare med frilansuppdrag helt enkelt för att branschen
            erbjuder allt färre fasta tjänster. För den enskilda arbetstagaren
            kan det innebära att man inte har några andra alternativ än att
            starta ett eget företag för att kunna ta de uppdrag man får. Företagande
            ska inte vara en ersättning för fasta anställningar.
          </p>
          <p xml:id="i-KjLroJ7Gq5qwTEMTC2QSs1">
            Det finns ingen anledning att företagare ska ha ett sämre socialt
            skyddsnät än anställda. Vänsterpartiets politik för små och medelstora
            företag syftar till att skapa långsiktighet och goda förutsättningar
            för tillväxt. Men också trygghet för den enskilda företagaren
            och för hens anställda. För att trygghetssystemet ska fungera
            fullt ut krävs dock att den enskilda företagaren tar sitt ansvar.
            Som företagare åtar man sig att betala in skatt och sociala avgifter.
            På så vis bygger det sociala skyddsnätet för företagare på ett
            ömsesidigt förtroende.
          </p>
          <p xml:id="i-LgUHnoXogH3Mg4V8wEUur2">
            Dagens trygghetssystem i form av socialförsäkringssystemet har
            inte i tillräcklig utsträckning följt med utvecklingen på arbetsmarknaden.
            Det har resulterat i att sjuk­försäkringen fungerar olika bra
            för olika människor beroende på deras ställning på arbetsmarknaden.
            Egenföretagare, kombinatörer och personer med tidsbegränsade anställningar
            har alldeles för dåligt ekonomiskt skydd när de inte kan arbeta
            på grund av sjukdom. Regelverket är också mer komplicerat och
            otydligt för de här grupperna. Det är dessvärre också lätt att
            halka ur systemen och förlora sitt skydd.
          </p>
          <p xml:id="i-7FQL4JDsNAAsFKoDRoDX5p">
            Den seriösa företagaren ska aldrig behöva konkurrera med oärliga
            metoder och blufföretag. Vi vill se ett enkelt och tydligt regelverk
            som stänger dörren för skattefiffel och svartjobb. Till exempel
            ska inte företagaren som deltar i klimatomställningen och skapar
            alternativ behöva se sig omkörd av oärliga klimatförstörare. Ordning
            och reda, kollektivavtal och schysta villkor gynnar företagare
            som gör rätt för sig. Vänsterpartiet menar att lagar och regler
            ska vara tydliga och konsekventa. Det ska vara lätt att göra rätt.
          </p>
          <p xml:id="i-H2ta9ZYLs1UB2gSqHMif99">
            Det finns inget egenvärde i att så många människor som möjligt
            ska vara företagare. Däremot finns det ett värde i full sysselsättning
            och nya innovationer och inte minst att människor får möjlighet
            att förverkliga sina idéer. Politikens uppgift ska vara att skapa
            goda förutsättningar för att det ska bli möjligt. Ett hållbart
            företagande handlar om långsiktiga spelregler för att säkerställa
            både ekonomisk utveckling, social trygghet och förutsättningar
            för en ekologisk omställning.
          </p>
          <p xml:id="i-DJknP3FTzCFpxJQfTPyith">
            I den här motionen föreslår vi en rad åtgärder för en sådan politik.
          </p>
          <head type="h1" xml:id="i-6H1gTp6HdycYYR42m1Dkg3">
            4 Företagare i Sverige
          </head>
          <p xml:id="i-CwA2j5CDQwjVHmgU7k13Ye">
            I dag finns ca 1,2 miljoner företag registrerade i Sverige. Drygt
            96 procent av dessa är småföretag med färre än 10 anställda. Bara
            0,1 procent av företagen i Sverige har fler än 250 anställda och
            räknas som stora. Många är kombinatörer som förenar en anställning
            med sitt företagande.
          </p>
          <p xml:id="i-TfeSU7mB6UouHF57x3SZKT">
            Den strukturomvandling som pågått under en längre tid har resulterat
            i att Sverige i dag har en stark tjänstesektor och över hälften
            av de svenska företagen är verksamma inom just tjänstesektorn.
            Mer än 70 procent av företagarna är män. Samtidigt är kvinnliga
            företagare dominerande i de traditionellt kvinnodominerade branscherna
            som t.ex. vård och omsorg.
          </p>
          <p xml:id="i-AavWcSBeaCKRFeueqhRvet">
            Tillverkning och handel har störst andel av det totala antalet
            anställda i näringslivet där tillverkning har 18 procent medan
            handel har 17 procent av de anställda i närings­livet. Båda branscherna
            ligger i topp när det gäller nettoomsättning och förädlingsvärde.
          </p>
          <p xml:id="i-HpGE7PFuYjC98yfFTEPN2j">
            Det finns stora demografiska skillnader när det kommer till företagande.
            Många företagare i Sverige befinner sig i de högre åldersspannen
            och en stor andel är över 65 år. Det skapar utmaningar, inte minst
            vad gäller behovet av nödvändiga generations­skiften, som kan
            antas öka framöver.
          </p>
          <head type="h1" xml:id="i-LhVWL3wp8jtHB4pue57r5L">
            5 Starta företag
          </head>
          <p xml:id="i-LAZuzEkRHxoTTNRZnss4YV">
            Att vara egenföretagare och att starta nytt är förknippat med
            en viss osäkerhet, vad gäller både trygghet och ekonomi. Det finns
            ett glapp mellan att vilja starta ett företag och att faktiskt
            göra det. Vänsterpartiet vill överbrygga det gapet och skapa bättre
            förutsättningar för att människor ska våga förverkliga sin idé.
            Det finns en rad olika offentliga lån och bidrag man kan söka
            för att starta eget. Det kan t.ex. handla om startstöd från Jordbruksverket
            eller mikrolån från Almi. I dag finns det möjlighet att ta tjänstledigt
            i upp till ett halvår för att starta och driva företag. Vi vill
            även där se en utökad möjlighet till tjänstledighet i 12 månader
            för att man ska få möjlighet att prova sin idé fullt ut. Detta
            bör även gälla då man tar över ett redan befintligt företag.
          </p>
          <p xml:id="i-8VRDXGAExv9wUxmRPTQ9du">
            Regeringen bör återkomma med ett förslag om att utöka möjligheten
            till tjänstledig­het för att starta eller ta över ett befintligt
            företag till 12 månader. Detta bör riksdagen ställa sig bakom
            och ge regeringen till känna.
          </p>
          <p xml:id="i-GgnBp1z5VDCGgDMDmNgNG8">
            För någon som vill förverkliga sin affärsidé kan det vara svårt
            att navigera bland de olika bidrag och stödsystem som finns. Myndigheter
            som arbetar med näringslivs­utveckling behöver bli bättre på att
            lyfta fram information om hur man startar företag. Hemsidan Verksamt.se
            är ett bra exempel på hur det kan fungera. Där har Skatteverket,
            Tillväxtverket, Bolagsverket och Arbetsförmedlingen gått ihop
            och samlat information på ett och samma ställe. Vänsterpartiet
            är positivt till att utveckla den typen av aktivt utåtriktat arbete
            från myndigheterna kring företagande. Vid uppstarten av ett företag
            är det mycket nytt att lära sig och mycket regler man måste förstå
            för att kunna göra rätt avvägningar. Det är viktigt, speciellt
            i en tid där att starta företag blir ett sätt att arbeta när man
            inte kan få andra jobb och F‑skattsedel blir en väg till inkomst,
            att samhället möter upp med utbildning och information.
          </p>
          <p xml:id="i-3ZaiHGQ1ZHf1LzdboArNP3">
            Regeringen bör få i uppdrag att se över utökade möjligheter till
            mindre utbildningar och information i samband med uppstart av
            nytt företag. Detta bör riksdagen ställa sig bakom och ge regeringen
            till känna.
          </p>
          <p xml:id="i-32uzUVWmLuJAH4xaezoJjD">
            Kapitalförsörjningen är ofta ett stort problem för småföretagare,
            inte minst vid nystart av företag. Undersökningar visar att särskilt
            två problem finns när småföretag speciellt på landsbygden behöver
            skaffa kredit. Det ena är att fasta objekt, som fastig­heter,
            har så låga värden att det är svårt att belåna dem för annan verksamhet.
            Det andra är att ju längre från kreditgivare småföretagaren befinner
            sig, desto svårare är det att skaffa kredit. För ett dynamiskt
            näringsliv är en väl fungerande kapitalförsörjning av avgörande
            betydelse. De lokala bankerna är också viktiga för landsbygdens
            företags kapitalförsörjning. Då de generellt har bättre lokalkännedom
            och möjligheter att arbeta närmare banken underlättar det möjligheterna
            till kapital. Vi utvecklar vår politik kring lokala banker i motion
            2021/22:3232 En förbättrad landsbygdspolitik.
          </p>
          <head type="h1" xml:id="i-GGeYDPRnBkaxKjcbPHDPTR">
            6 Social trygghet för småföretagare
          </head>
          <p xml:id="i-DKi5ZtJ3twdZVntBaiFbtm">
            Personer som driver eget företag med F‑skattsedel ska ha samma
            rätt till det sociala trygghetsnätet som anställda. Det sociala
            skyddsnätet är en del av vår gemensamma välfärd och ska gälla
            alla, oavsett om man är tillsvidareanställd, timanställd eller
            egenföretagare. Dock måste ett ömsesidigt ansvar gälla. Som företagare
            har man ansvar för att betala in sociala avgifter och själv agera
            för att en sådan modell ska fungera. Det ska inte vara möjligt
            att avstå från att betala in nödvändiga avgifter och sedan lämna
            över ansvaret åt staten. Företag som sköter sig drabbas hårt när
            oschysta företag låter bli att betala sociala avgifter för att
            kunna dumpa priserna. F‑skattsedel ska inte heller ersätta fasta
            anställningar där människor tvingas att starta företag för att
            ta uppdrag som tidigare innebar en fast anställning med tryggheten
            som kommer med det.
          </p>
          <p xml:id="i-FJ2NSHtTw53pryzJmPUBuR">
            Arbetslöshetsförsäkringen omfattar både arbetstagare och företagare.
            Trots detta finns en del problematik för små och medelstora företag
            när det kommer till att ta del av skyddssystemen vid arbetslöshet.
          </p>
          <p xml:id="i-Jcwo3DJEKbEJJNnibJnp1t">
            I utredningen Ett förbättrat trygghetssystem för företagare (SOU
            2021:98) menar man att de regler som gällt under coronapandemin
            angående vilka åtgärder som får företas i ett företag utan att
            förlora sin a‑kassa borde permanentas. Den nuvarande regelsättningen,
            som kräver att man lägger företag vilande eller lägger ned företaget,
            fungerar dåligt när ett mindre företag delvis måste lägga ned
            sin verksamhet och i och med det bli deltidsarbetslös eller när
            ett mindre företag för tillfället har lite uppdrag som coronakrisen
            gjort tydligt. Det är svårt att hitta ett regelverk som kan komma
            åt det och det är inte alltid heller önskvärt, däremot drabbar
            det ensamföretagen särskilt hårt då skyddsnätet redan från början
            varit svagare. Vänsterpartiet menar att ensamföretagens skydd
            behöver ses över.
          </p>
          <p xml:id="i-JHL5v5SPeLrjVFsYuegpws">
            Regeringen bör utreda hur ensamföretag ska kunna få ett skydd
            som är mer likt det anställda har vid arbetslöshet. Detta bör
            riksdagen ställa sig bakom och ge regeringen tillkänna.
          </p>
          <p xml:id="i-Ck4e8YCqPuELhsDXoyjtAB">
            Det finns tillfällen när man från a‑kassan felaktigt betraktat
            ideellt engagemang i t.ex. en ekonomisk förening som faktiskt
            företagande. Enligt gällande lagstiftning ska en sökande kunna
            ägna sig åt ”arbete av ideell karaktär i verksamheten” utan att
            detta ska anses utgöra personligen utfört arbete. Samtidigt finns
            exempel på människor som nekats a‑kassa på grund av att man utan
            ekonomisk vinning engagerat sig i det lokala fotbollslaget eller
            byalaget. Uppenbarligen finns det brister i rådande praxis.
          </p>
          <p xml:id="i-SthyyBwUaZRiVDkMNztRLg">
            Regeringen bör uppdra åt berörda myndigheter att vidta åtgärder
            för att säkra möjligheten till ideellt engagemang utan att rätten
            till a‑kassa går förlorad. Detta bör riksdagen ställa sig bakom
            och ge regeringen till känna.
          </p>
          <p xml:id="i-4Mnd8wZwKYtU6cqPyg8wAx">
            Att driva ett eget företag kan många gånger vara påfrestande,
            såväl ekonomiskt som psykiskt och socialt. Det är viktigt att
            det finns en trygg grund och ett fungerande socialt skyddsnät
            även för företagare vid t.ex. sjukdom, arbetslöshet eller förändrade
            levnads­förhållanden.
          </p>
          <p xml:id="i-4wnV12bugKMNZDpVv3gxzi">
            En vikarie är tänkt att vara en person som ersätter en bestämd
            viss person under en bestämd tid. Möjligheten att anställa på
            vikariat fyller en nödvändig funktion på arbets­marknaden genom
            att det går att anställa ersättare vid olika former av tjänstledighet,
            sjukdom och semestrar. I ensamföretag är anställning av en vikarie
            svårare än i andra företag, och utbildningstiden kräver att man
            arbetar överlappande, vilket ofta inte går i ett ensamföretag
            av t.ex. ekonomiska skäl eller på grund av knepiga arbetstider.
            Detta gör att möjligheterna till föräldraledighet ofta blir lidande
            och riskerna med att låta företaget bero under ledigheten för
            stora. Samhället måste se till att underlätta för ensamföretagare
            att vara föräldralediga och sjuka. Det kan t.ex. ske genom att
            staten finansierar delar av vikariens utbildningstid.
          </p>
          <p xml:id="i-7h8MpXzA3RWYrWHPi9R9kv">
            Regeringen bör tillsätta en utredning för att se över de möjligheter
            som finns för att underlätta föräldraledighet i ensamföretag.
            Detta bör riksdagen ställa sig bakom och ge regeringen till känna.
          </p>
          <p xml:id="i-UqmnYvRSnUnLQGWkM18mZP">
            Genom att försäkringsskyddet i socialförsäkringarna är beroende
            av arbetsinkomster finns det vissa grupper som saknar eller har
            en svag ekonomisk trygghet vid sjukdom och arbetslöshet, framför
            allt vissa studerande, egenföretagare som startar ett företag
            och personer som kombinerar förvärvsarbete med exempelvis företagande.
            Tryggheten och förutsägbarheten brister både för arbetstagare
            med tidsbegränsade anställningar och för personer som kombinerar
            tidsbegränsade anställningar och företagande. Det är svårt att
            förutse den sjukpenninggrundande inkomsten (SGI) för tidsbegränsat
            anställda, eftersom den utgår från inkomstens varaktighet under
            sex månader framåt i tiden eller från inkomst som är årligen återkommande.
            Som kulturarbetare kan vissa perioder under ett år vara fulla
            av arbete medan andra perioder i stället inte innebär något jobb
            alls. En annan vanlig inkomstkälla för kulturarbetare är stipendier.
            Det kan handla om att man får ett stipendium för att utveckla
            sitt musicerande, skriva pjäser eller starta upp konstnärsverksamhet.
            Dessa stipendier finns till för att stödja kultur som annars inte
            skulle vara inkomstbringande och är viktiga för att kulturen ska
            kunna vara levande och utvecklas. Dessa stipendier är i dag inte
            sjukpenninggrundande, men en utredning är tillsatt för att se
            över det. Vänsterpartiet inväntar utredningens förslag med utgångs­punkt
            att konstnärers inkomster borde vara sjukpenninggrundande.
          </p>
          <p xml:id="i-N1Y2R7ABtbLawghGD5V3kP">
            Konstnärer har i mindre grad en kollektivavtalad tjänstepension
            än befolkningen som helhet. Detta i kombination med låga inkomster
            medför risker för mycket låga pensioner. Enligt Konstnärspolitiska
            utredningen från 2018 gynnade ATP-systemet konstnärer på ett annat
            sätt än dagens pensionssystem just för att de saknat avtals­pensioner.
            En annan problematik är beslutet från 2010 att successivt avveckla
            inkomst­garantin för konstnärer som delats ut via Konstnärsnämnden
            då det också har inneburit ett stödsystem för konstnärer efter
            pension. Att se över detta bör ingå i den tidigare nämnda utredningen,
            men det är inte självklart.
          </p>
          <p xml:id="i-TUkV38fcRnvP4EqD77oCLX">
            Regeringen bör få i uppdrag att bevaka och se över kulturskapares
            pensioner, särskilt i samband med utfasningen av ATP och utfasningen
            av de statliga inkomstgarantierna från Konstnärsnämnden. Detta
            bör riksdagen ställa sig bakom och ge regeringen till känna.
          </p>
          <head type="h1" xml:id="i-4nzMUoHmK97EAG544Y6KJb">
            7 Trygghet för både företagare och anställda
          </head>
          <p xml:id="i-WQeQvNb6jAGMAoPq61j93y">
            I dag har arbetsgivarna ansvar för att betala sjuklön i 14 dagar.
            När det gäller mindre företag kan regeln innebära problem. Även
            om mindre företag som kollektiv har en lägre sjukfrånvaro än genomsnittet
            kan sjuklönekostnaderna ge problem i det särskilda fallet. Ett
            mindre företag har inte alltid samma resurser och kanske heller
            inte samma kunskap som ett större företag. Det är mycket som talar
            för att gällande regler påverkar företagens vilja att anställa.
            Trots företagens möjligheter att försäkra sig och det s.k. särskilda
            högriskskyddet finns dessutom en risk att människor med återkommande
            sjuk­perioder stängs ute från arbetsmarknaden. Vi menar att mindre
            företag med upp till 10 anställda helt bör slippa betala 14 dagars
            sjuklön. Företag med upp till 10 anställda omfattas helt, och
            för företag med 10–15 anställda kan det sedan ske en upptrappning
            av kostnadsansvaret. Därigenom avlastas företagen ekonomiskt samtidigt
            som utestäng­ningseffekter på arbetsmarknaden minskar. En modell
            för fördelning av kostnaden mellan staten och företagen (via arbetsgivaravgifter)
            är under utredning i översynen av karens och sjuklön.
          </p>
          <p xml:id="i-9tDQTj4sMTyvbN43hGi1tt">
            Kooperativa företag ökar stort i Sverige, och varje år startar
            runt 400 nya koopera­tiva företag. Vanliga branscher för kooperativ
            är inom jordbruk och livsmedel, elektrici­tet, skogsbruk och transporter,
            men också inom kultur, it, vård och omsorg. I dag har det kooperativa
            företagandet i vissa avseenden en lägre status än flera andra
            företagsformer. Det blir främst ett problem för de mindre företagarna
            och kan utgöra en svårighet t.ex. vad avser upplåning. Genom stöd
            till t.ex. organisationen Coompanion, som arbetar med företagsrådgivning
            till kooperativa företag, kan arbetet för de kooperativa företagen
            underlättas. Forskning, utveckling och informationsspridning är
            en viktig del i att bygga de kooperativa företagen starkare.
          </p>
          <p xml:id="i-TpzBiKAFc68npubAS4CC5g">
            För Vänsterpartiet är frågan om makten över den egna arbetssituationen
            central. Vi vill att människor ska ha inflytande över och delaktighet
            i sitt arbete och över produk­tionen. Arbetstagarägda företag
            är en modell för gemensamt ägande som dessutom skapar större handlingsutrymme
            för den anställde. Vänsterpartiet menar att anställda i lönsamma
            företag som läggs ned eller flyttar sin produktion utomlands måste
            få ökade möjligheter att ta över och driva produktionen vidare
            genom arbetstagarägande.
          </p>
          <p xml:id="i-Ud5Hud36B5cTH3ZtSNHZA5">
            Regeringen bör tillsätta en utredning om i vilka former staten
            kan underlätta för arbetstagarägda företag samt arbetstagarövertagande
            av hotad produktion. Detta bör riksdagen ställa sig bakom och
            ge regeringen till känna.
          </p>
          <p xml:id="i-HHYHn6TqC9F3w6PavURggE">
            Även om det finns ett relativt högt intresse för att starta och
            driva företag i Sverige är tendensen att intresset minskar, framför
            allt utanför storstadslänen. Det försvårar de nödvändiga generationsskiften
            som krävs för att hålla företagandet levande i hela landet. Återväxten
            inom vissa branscher är knapp och det saknas erfaren personal
            som kan ta över verksamheten, samtidigt som stora pensionsavgångar
            tillsammans med ett minskat intresse för t.ex. tekniska och naturvetenskapliga
            utbildningar skapar en överhängande risk för brist på personal
            och företagsledare inom vissa yrkeskategorier. Det här får inte
            bara konsekvenser för det enskilda företaget som inte kan drivas
            vidare utan många gånger för hela lokalsamhället. En sådan utveckling
            är ett direkt hot mot ambitionen om att hela landet ska leva och
            måste mötas av politiska åtgärder för att underlätta generationsskiften.
          </p>
          <p xml:id="i-WjJ3NAR76oUpC3tx656PMT">
            Berörda myndigheter bör uppdras att ta fram förslag på åtgärder
            för att underlätta generationsskiften för företag. Detta bör riksdagen
            ställa sig bakom och ge regeringen till känna.
          </p>
          <p xml:id="i-R2zmcFgCRcrirCURLQHR6H">
            Problemet med annons- och fakturaskojare uppmärksammas med jämna
            mellanrum. I de flesta fall handlar det om olaglig verksamhet
            som är fråga om rena bedrägerier. Vänsterpartiet tycker att olika
            instanser som t.ex. Bolagsverket och Skatteverket tydligare än
            i dag måste prioritera dessa frågor. Det skulle ha en viktig preventiv
            effekt. Företagare har inte samma konsumentskydd i lagstiftningen
            som privatpersoner. Privat­personer kan vända sig till Konsumentverket
            respektive de lokala konsument­rådgivarna. Företagare kan visserligen
            söka stöd i bransch- eller intresseorganisationer. Vi ser trots
            det gärna en bättre rådgivning och stöd även till småföretagare.
          </p>
          <p xml:id="i-QPkc9Csc2S8fZKHYRB6RML">
            Konsumentverket bör få i uppdrag att utveckla stöd och information
            till företagare gällande vilket konsumentskydd man har som företagare.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-4LCzsceHbb4hTqN3YEpRUK">
            8 Myndighetskontakt och rättssäkerhet
          </head>
          <p xml:id="i-BTdQJoyE71uzYoGvcTbYGq">
            Långa betalningstider är ett problem för många mindre företag.
            När betalningar drar ut på tiden ansträngs likviditeten, vilket
            i många fall innebär begränsningar, inte minst vad gäller möjligheter
            till expansion och nyanställningar. Vänsterpartiet menar att de
            regler som innebär att myndigheter och andra offentliga organ
            inte ska kunna avtala om längre betalningstid än 30 dagar även
            bör omfatta privata företag.
          </p>
          <p xml:id="i-51zM9QzPNGsbgtZPePzcsu">
            Myndigheter och andra offentliga organ ska som regel inte kunna
            avtala om längre betalningstid än 30 dagar även om det gäller
            privata företag. Detta bör riksdagen ställa sig bakom och ge regeringen
            till känna.
          </p>
          <p xml:id="i-QJSrB7uwPragZvsoageeLN">
            Historiskt har staten varit en viktig risktagare i blivande framtidsbranscher
            genom myndigheter och statliga företag och i form av teknikutvecklare
            och kvalificerade beställare. De offentliga stöd som staten kan
            erbjuda ska komplettera marknaden. Det finns dock stora brister
            i marknadens möjligheter till långsiktiga och samhällsviktiga
            investeringar. Detta skapar vita fläckar inom viktiga områden.
            Staten har därför en viktig marknadskompletterande roll. Almi
            gör mycket viktigt arbete i de här frågorna och är en viktig part
            i hur staten kan stötta upp innovation och företag. Däremot före­kommer
            det emellanåt kritik mot verksamhet då den har problem att nå
            de minsta företagen. Vänsterpartiet vill därför se att Almis uppdrag
            förtydligas inom detta område.
          </p>
          <p xml:id="i-8cKxaL9iAJnacUDRvx5J5E">
            Regeringen bör få i uppdrag att se över Almis investeringar för
            att bredda verksam­heten för att i högre utsträckning beröra mindre
            företag och ensamföretag. Detta bör riksdagen ställa sig bakom
            och ge regeringen till känna.
          </p>
        </div>
        <div type="motSignatures">
          <list>
            <item xml:id="i-NRVWR3jQsNruhAj6Rd2thz" who="i-Srv2XCR7hGVyZ66wLkW6ad">
              Lorena Delgado Varas (V)
            </item>
            <item xml:id="i-6o43cpjKx44gPC7bp1W7Go" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-9Li4LyYiqvx4xaHKzj7csA" who="i-TpcaF4RFviyytGA8rW5Jer">
              Samuel Gonzalez Westling (V)
            </item>
            <item xml:id="i-AgoMhbYMXdnxN8ZuUmNWGk" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-Q6kE4ERXTrvwFWYYdwpm6h" who="i-L3t2URPAv9iLWgdCvbz7Uv">
              Ilona Szatmári Waldau (V)
            </item>
            <item xml:id="i-2L7TUNMp6us53zgLAv9qp7" who="i-Yam9ii4K4HfneDbj5TzDJY">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
