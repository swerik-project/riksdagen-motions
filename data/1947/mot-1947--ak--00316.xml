<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__316/mot_1947__ak__316-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 316.
          </p>
          <p>
            Nr 316.
          </p>
          <p>
            Av herr Nilsson i Göingegården, om ökat anslag till föreningen
            för växtförädling av fruktträd.
          </p>
          <p>
            Föreningen för växtförädling av fruktträd har för sin vid Balsgård
            i Fjäl- kestad socken bedrivna växtförädlingsanstalt under budgetåren
            1945/46 och 1946/47 erhållit statsbidrag å för vartdera året 12
            000 kronor. Föreningens styrelse har för nästkommande budgetår
            anhållit om ett med 23 000 kronor uppräknat anslag till föreningens
            verksamhet, vilket anslag sålunda begäres fastställt till 35 000
            kronor. Lantbruksstyrelsen har i sitt utlåtande tillstyrkt bifall
            till denna anhållan, varemot statskontoret icke ansett sig kunna
            för- orda en uppräkning. Departementschefen har under hänvisning
            till de stora utvecklingsmöjligheter, som detta växtförädlingsarbete
            synes ha, ansett sig kunna tillstyrka en anslagshöjning med 13
            000 kronor till sammanlagt 25 000 kronor för detta ändamål. I
            sitt yttrande förutsätter han dock, att föreningen skall kunna
            så planlägga sin verksamhet, att åtminstone under de närmaste
            åren någon höjning av statsbidraget ej skall visa sig erforderlig.
            Den vid Balsgård bedrivna fruktträdsförädlingsverksamheten har
            under de senaste åren varit föremål för en avsevärd expansion.
            För de härmed förknippade anläggningskostnaderna har föreningen
            haft förmånen åtnjuta understöd ur Knut och Alice Wallenbergs
            stiftelse. Denna utbyggning av verksamheten synes ännu icke vara
            avslutad. Så ha förberedelser vidtagits för uppförande av en större
            institutionsbyggnad, inrymmande laboratorier, kontorslokaler,
            bibliotek, köldanläggning och en bostadsvåning, samt ytter- ligare
            tre växthus för en beräknad kostnad av ytterligare 425 000 kronor,
            för vilken summa anslag utlovats ur nämnda stiftelse. Denna byggnad
            be- räknas bliva färdig under sommaren 1947. Det av föreningens
            styrelse begärda statsbidraget å 35 000 kronor kan ej förväntas
            täcka hela driftkostnaden, varför ytterligare ansträngningar mås-
            te göras för att insamla medel från enskilt håll. De möjligheter
            som här stå till buds äro dock av naturliga skäl begränsade. Lovande
            resultat ha redan framkommit av denna för den inhemska frukt-
            odlingen så viktiga verksamhet, som helt kommit till stånd genom
            frikostig- het från enskilt håll. Det av föreningen begärda anslaget
            å 35 000 kronor fö- refaller vara synnerligen skäligt med hänsyn
            till verksamhetens omfattning och vikt. Lantbruksstyrelsen har
            i sitt remissyttrande särskilt understrukit vikten av att genom
            skäliga löner åt den vetenskapligt utbildade arbetskraf- ten skapa
            möjligheter att erhålla verkligt kvalificerad personal. Det torde
            vara ett rimligt krav, att statsmakterna ej genom njugghet härvidlag
            skapa utvecklingssvårigheter för den så lyckligt påbörjade verksamheten.
          </p>
          <pb facs="riksdagen-motions-pdf/data/1947/mot_1947__ak__316/mot_1947__ak__316-002.pdf"/>
          <p>
            Motioner i Andra kammaren, nr 316. 5
          </p>
          <p>
            Med stöd av vad ovan anförts hemställes,
          </p>
          <p>
            att riksdagen måtte för budgetåret 1947/48 anvisa ett till 35
            000 kronor uppräknat anslag såsom bidrag till Föreningen för växtförädling
            av fruktträd.
          </p>
          <p>
            Stockholm den 23 januari 1947.
          </p>
          <p>
            Gust. Nilsson i Göingegården.
          </p>
        </div>
      </div>
    </body>
  </text>
</TEI>
