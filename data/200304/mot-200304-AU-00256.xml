<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-AU-00256">
  <teiHeader>
    <fileDesc>
      <titleStmt>
        <title>Arbetstidsreformer</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetstidsreformer</title>
          <idno type="rdwebb">GR02A256</idno>
          <rs type="number">A256</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GR02A256/text</ref>
          <ref type="dokument_url_html">http://data.riksdagen.se/dokument/GR02A256</ref>
          <ref type="dokumentstatus_url_xml">http://data.riksdagen.se/dokumentstatus/GR02A256</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TphSg1ooLPQp5QfofSMrdx" type="signed"/>
        <correspContext corresp="i-TphSg1ooLPQp5QfofSMrdx">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction type="referral" xml:id="i-F3FAwUTHHE6XgmSeWrQoZ2">
          <date when="2003-10-15"/>
        </correspAction>
        <correspAction type="dismissal" xml:id="i-QRse1U8vjY6wjkZmPdzvvq">
          <date when="2003-10-15"/>
        </correspAction>
        <correspAction type="submission" xml:id="i-BrC7XqBifmKGDRh4HoYv42">
          <date when="2003-10-07"/>
        </correspAction>
        <correspAction type="assigned" xml:id="i-2TD1BvbZVnqj32XQEp2GGy"/>
        <correspContext corresp="i-2TD1BvbZVnqj32XQEp2GGy">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_A_0256/mot_200304_A_0256-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: A256 pnr: m1496
          </p>
          <p>
            Motion till riksdagen 2003/04:A256
          </p>
          <p>
            av Sten Tolgfors (m)
          </p>
          <p>
            Arbetstidsreformer
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om så kallade friår. 2. Riksdagen tillkännager
            för regeringen som sin mening vad i motionen anförs om inkomstbeskattningens
            betydelse för människors möjlighet att styra sin arbetstid. 3.
            Riksdagen tillkännager för regeringen som sin mening vad i motionen
            anförs om skapande av nya jobb genom bättre förutsättningar för
            företagande. 4. Riksdagen tillkännager för regeringen som sin
            mening vad i motionen anförs om politiskt beslutad förkortning
            av arbetstiden.
          </p>
          <p>
            Motivering
          </p>
          <p>
            Förslagen som innebär att människor utan att finansiera det själva
            skall arbeta mindre är flera. Ibland föreslås politikerstyrd arbetstidsförkortning,
            ibland om 6-timmarsdag, ibland så kallade friår. Det senare vill
            regeringen nu införa i hela landet. Sammantaget är arbetstidsförkortning
            ett politiskt förslag som söker sin motivering. Anhängarna av
            att vi skall arbeta mindre har i tio år hävdat att olika politikerbeslutade
            former av arbetstidsförkortning måste till — men motiven har varierat,
            allt efter konjunktur och vilken politisk fråga som är i ropet
            för stunden. « Under 1990-talets krisår sa man att vi måste dela
            på jobben för att få ner arbetslösheten. « När ekonomin började
            ta fart bytte förespråkarna spår och hävdade i stället att lagstadgad
            sextimmarsdag var en välfärdsfråga sådär i allmänhet. « Nu har
            ytterligare ett par spår tillkommit. Friår och politikerstyrd
            arbetstidsförkortning framställs som ett sätt att höja den faktiska
            pensionsåldern och dessutom för att komma till rätta med ohälsan.
          </p>
          <pb facs="riksdagen-motions-pdf/data/200304/mot_200304_A_0256/mot_200304_A_0256-002.pdf"/>
          <p>
            2003/04:A256
          </p>
          <p>
            ”Ytterligare viktiga steg framåt i det så kallade ohälsoarbetet
            är att möjligheten till friår införs i hela landet i januari samt
            att ytterligare försök med = arbetstidsförkortning ska genomföras.”
            Det sa Miljöpartiets budgetförhandlare i riksdagens budgetdebatt
            i september 2003, där finansministern talande nog inte gick in
            på frågan. Det som dock består är oviljan att inse att ledighet
            har ett pris. Oavsett med vilket argument kortare arbetstid motiveras
            kvarstår anhängarnas påstående att det skulle vara gratis för
            samhället att folk jobbar mindre. ”Friår innebär ingen minskad
            sysselsättning och ingen minskad tillväxt, utan man byter tillfälligt
            ut folk — de som behöver en paus mot dem som är arbetslösa. De
            som är arbetslösa får ett starkare fäste på arbetsmarknaden.”
            Miljöpartiets debattör igen. Budgeten är resultat av en uppgörelse
            mellan regeringen, Vänsterpartiet och Socialdemokraterna. Vad
            de säger om friår och kortare arbetstid är därför relevant i sammanhanget.
          </p>
          <p>
            Ihåliga argument
          </p>
          <p>
            De som är för politikerstyrd arbetstidsförkortning har ihåliga
            argument. I grunden finns två starka invändningar: ee Antalet
            jobb är inte konstant i en dynamisk ekonomi. Det går inte att
            planekonomiskt fördela sysselsättning mellan människor. Det spelar
            stor roll vem som innehar ett visst arbete. Den ene går inte att
            bara byta ut mot den andre och tro att det saknar effekter. Ambition,
            kunskap, ansvarstagande och idérikedom är individuella egenskaper.
          </p>
          <p>
            Friåret framställs närmast som en solidaritetsfråga, när det
            egentligen handlar om uppgivenhet. I stället för att skapa förutsättningar
            för fler riktiga jobb skall människor gå ur yrkeslivet för att
            bereda plats för andra. Den totala belastningen på de offentliga
            finanserna minskar inte, vilket innebär att dagens alldeles för
            hårda beskattning av arbete kvarstår, vilket i sin tur hämmar
            framväxten av nya jobb. Friår eller att i annan form dela på jobben
            motverkar det påstådda syftet. e Vilken arbetstid som ger den
            enskilda familjen störst välfärd avgörs bäst av familjerna själva.
            Att politiskt reglera fram sextimmarsdag eller kortare arbetstid
            för alla är toppstyrning.
          </p>
          <p>
            Oavsett bransch, oavsett yrke, oavsett vilja, oavsett om familjen
            lider störst brist på gemensam tid eller pengar, oavsett livssituation,
            oavsett om man har barn, oavsett hur gammal man är — så vill de
            partier som ivrar för politisk styrning av arbetstiden att människor
            skall föreskrivas att jobba så mycket per dag som politiker tycker
            är bäst. Oavsett vad toppstyrningen kallas — förkortad arbetstid,
            arbetsdelning eller sextimmars dag — så inte bara önskar utan
            tror sig också förespråkarna ha rätt att bestämma över enskilda
            människors privata situation. Landets familjer vet själva bäst
            hur avvägningen mellan arbete, ekonomi och gemensam tid skall
            göras. Politiker kan inte radiostyra från
          </p>
          <pb facs="riksdagen-motions-pdf/data/200304/mot_200304_A_0256/mot_200304_A_0256-003.pdf"/>
          <p>
            Helgeandsholmen hur många timmar det passar bäst för en familjefar
            att jobba i Örebro, eller någon annanstans i landet. Ytterligare
            en dimension får frågan av att kravet på lagstadgad sextimmarsdag
            drivs av politiker som aldrig någonsin själva nöjer sig med att
            jobba sex timmar om dagen. De borde föregå med gott exempel och
            lägga ner arbetet 15.00 varje dag, samt avstå från alla helgaktiviteter
            för att vara trovärdiga i sin argumentation. Om beskattningen
            av arbete i Sverige var rimlig och det alltid lönade sig att arbeta
            skulle människor själva kunna bestämma över sin samlade arbetstid
            — utan politikerstyrning.
          </p>
          <p>
            Konkurrenskraften styr jobben
          </p>
          <p>
            Att hävda att vi måste dela på jobben eller införa friår för
            att arbetslösa skall få jobb är att ge upp inför arbetslösheten.
            Antalet jobb i ekonomin är inte givet. Det styrs av den ekonomiska
            aktiviteten och landets konkurrenskraft. För att skapa fler jobb,
            inte minst för människor som aldrig fått möjlighet att komma in
            på arbetsmarknaden, krävs avregleringar av tjänstesektorn, skattesänkningar
            på arbete, förenklingar för företagandet och ökade satsningar
            på utbildning och kompetens. Den offentliga sektorn, eller rättare
            sagt de verksamheter som i dag drivs inom ramen för den offentliga
            sektorns monopol och som därmed inte ges möjligheter att utvecklas,
            måste öppnas för alternativ. Därigenom får både dagens offentliganställda
            liksom andra intresserade möjlighet att driva egen verksamhet
            inom viktiga potentiella tillväxtsektorer som vård, utbildning
            och äldreomsorg. Mycket tyder på att dessa verksamheter efter
            en avreglering skulle växa i omfattning, men också förbättras
            i kvalitet.
          </p>
          <p>
            Sluta se människor som utbytbara
          </p>
          <p>
            Medarbetarnas kreativitet, kunnande, engagemang och ansvarstagande
            är centrala faktorer för företagens konkurrenskraft. Varje människa
            är unik och betraktas som sådan på en alltmer individualiserad
            arbetsmarknad. Medarbetares personliga utveckling och initiativförmåga
            står i centrum. Det går inte att flytta bort Johansson och sätta
            in Bengtsson utan att det ger betydande effekter. Det gör också
            att själva tanken på att politiskt införa sextimmarsdag, friår
            eller att dela på jobben faller på sin egen orimlighet. Det går
            inte att bara ersätta den ene med den andre eller den enes tid
            med den andres tid. En sådan syn på arbetslivet hör det gamla
            industrisamhället till. De flesta yrken går inte att dela upp
            i arbetstidsenheter, som sedan kan fördelas ut. Det finns få jobb
            där man kan klara att kliva rakt in i dag. Det råder också brist
            på utbildade medarbetare inom en rad yrken. Skall ingenjörer,
            läkare, ensamföretagare och IT-tekniker ändå omfattas av ovanifrån
            beslutad arbetsdelning eller politikerstyrd arbetstidsförkortning?
            Det skulle i så fall innebära ett betydande välfärdsbortfall i
            Sverige.
          </p>
          <p>
            2003/04:A256
          </p>
          <pb facs="riksdagen-motions-pdf/data/200304/mot_200304_A_0256/mot_200304_A_0256-004.pdf"/>
          <p>
            2003/04:A256
          </p>
          <p>
            Avreglera arbetstiden
          </p>
          <p>
            Problemet för välfärden är att för få arbetar i Sverige och att
            vi totalt sett arbetar för lite. I själva verket har Sverige en
            av de kortare arbetstiderna i OECD. Mindre än hälften arbetar
            40-timmarvecka i dag. Resterande andel på arbetsmarknaden har
            redan frivilligt avtalsvägen beslutat om en kortare arbetsvecka.
            De som politiskt vill förkorta arbetstiden tiger om hur det skall
            betalas. e Än sägs att statens kostnader vid friår blir små eftersom
            antalet bidragsberoende är konstant, man byter bara plats på folk.
            Men man bortser då från effektivitetsförluster och transaktionskostnader
            för arbetsgivarna, samt att målet inte kan vara att bibehålla
            antalet bidragstagare i landet, utan fastmer att skapa fler jobb.
            e Än sägs att arbetstidsförkortningen skall ske med bibehållen
            lön, eftersom man verkar inse att många människor knappast efterfrågar
            kortare arbetstid om de får betala för det. Sker arbetstidsförkortningen
            med bibehållen lön sker det till priset av svagare företag, högre
            relativa personalkostnader för svenska företag och fallande konkurrenskraft.
            e Än heter det i stället att produktivitetsökningarna som en kortad
            arbetstid påstås skapa skulle bli så stora att någon kostnad inte
            skulle uppstå för någon. Detta sägs trots att produktivitetsökningar
            knappast kunnat uppvisas i de försök som genomförts. De produktivitetsökningar
            som kan komma skulle förmodligen behöva skapas genom att många
            fler företag gick över till skiftarbete för att öka kapitalutnyttjandegraden.
            e Än heter det att statens kostnader för sjukförsäkring m.m. skulle
            minska så mycket att staten skulle kunna = ersätta = företagen
            = för produktionsbortfallet. Detta är ren spekulation. e Än säger
            man att framtida löneökningar skall användas för att förkorta
            arbetstiden. Det innebär att människor själva inte skall få besluta
            om hur framtida möjliga löneökningar skall tas ut. Politiker anser
            sig alltså ha rätt att inteckna människors löneutrymme. För den
            enskilde skulle det innebära att avkastningen på utbildningsinvesteringar
            minskade i en situation när det redan innan lönar sig alldeles
            för dåligt att utbilda sig.
          </p>
          <p>
            Fördyringar för företagen
          </p>
          <p>
            Att anställa nya medarbetare innebär alltid en risk för företagen
            och medför också initiala kostnader, innan den anställde blir
            produktiv. Många företag väljer därför att söka ersätta manuellt
            arbete med automatiserat arbete, eller öka övertidsuttaget när
            kapaciteten bland medarbetarna redan är högt utnyttjad. De som
            förespråkar kortare arbetstid hävdar att nya jobb skulle skapas.
            Det skulle tvärtom bli färre jobb, eftersom företagens kostnader
            ökar genom en tvångsvis arbetstidsförkortning och att deras konkurrenskraft
            därmed minskar. Denna negativa effekt förstärks av att de partier
            som vill korta
          </p>
          <pb facs="riksdagen-motions-pdf/data/200304/mot_200304_A_0256/mot_200304_A_0256-005.pdf"/>
          <p>
            arbetstiden också är de partier som är minst benägna att reformera
            arbetsmarknaden.
          </p>
          <p>
            Betydande välfärdsförluster
          </p>
          <p>
            De kommande åren står vi inför betydande pensionsavgångar. Den
            stora 40- talistkullen följs av mindre kullar som träder in på
            arbetsmarknaden. Att i det läget politiskt minska den arbetade
            tiden — eller inte agera för att öka arbetsutbudet — kommer att
            medföra betydande problem med att finansiera välfärden. Friår
            och arbetstidsförkortning är helt fel väg att gå. Det är ett betydande
            problem att utbudet på arbetsmarknaden inte matchar efterfrågan.
            Det riskerar att långsiktigt ge allt större flaskhalsproblem i
            ekonomin, när företagen inte kan finna den kvalificerade arbetskraft
            man söker. När företagen tvingas konkurrera med varandra om kompetenta
            människor stiger lönerna, med inflation som följd. Därmed tvingas
            räntenivån upp för att möta inflationen och efterfrågan i ekonomin
            sjunker. Resultatet av detta är att ekonomin stannar av och arbetslösheten
            stiger. Ovanifrån beslutad arbetstidsförkortning minskar utbudet
            av kvalificerad arbetskraft ytterligare, varför risken för flaskhalsproblem
            och inflation med därmed följande räntehöjningar ökar. Friåret
            permanentar det förhållandet att tiotusentals är utanför arbetsmarknaden.
          </p>
          <p>
            Stockholm den 3 oktober 2003
          </p>
          <p>
            Sten Tolgfors (m)
          </p>
          <p>
            2003/04:A256
          </p>
        </div>
      </div>
    </body>
  </text>
</TEI>
