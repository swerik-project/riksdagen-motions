<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00395">
  <teiHeader>
    <fileDesc>
      <titleStmt>
        <title>Gymnasieskolan</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gymnasieskolan</title>
          <idno type="rdwebb">H102Ub395</idno>
          <rs type="number">Ub395</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub395/text</ref>
          <ref type="dokument_url_html">http://data.riksdagen.se/dokument/H102Ub395</ref>
          <ref type="dokumentstatus_url_xml">http://data.riksdagen.se/dokumentstatus/H102Ub395</ref>
          <ref type="doc">http://data.riksdagen.se/fil/A95AE804-6CC7-4790-86FA-42DC0C8420C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2WxV4KjsS4fnX9t412X7DU" type="signed"/>
        <correspContext corresp="i-2WxV4KjsS4fnX9t412X7DU">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-8oRVnRnwCiwqHYPP6jDjfc" type="numbering">
          <date when="2013-10-07"/>
        </correspAction>
        <correspAction xml:id="i-B62Yjrghaf1vHZoPUi5qgD" type="submission">
          <date when="2013-10-03"/>
        </correspAction>
        <correspAction xml:id="i-NGSDm2CLuAGxaVWu4TNH1N" type="transfer">
          <date when="2013-10-03"/>
        </correspAction>
        <correspAction xml:id="i-GGDRgyvh4DxXDQPRL1UYh2" type="assigned"/>
        <correspContext corresp="i-GGDRgyvh4DxXDQPRL1UYh2">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RGmgxxAmRHLPrSLGYn2cyc" type="motHeader"/>
      <div xml:id="i-MWA1LMDeyS12yW9oouueq2" type="motBody">
        <div xml:id="i-RrPdQ9r6Aqb69ejLhHjhXK" type="TOC">
          <head xml:id="i-WVw9dL8z3RKzhrVKAbSWo6">
            1 Innehållsförteckning
          </head>
          <list xml:id="i-WVoPqAwb8XSGASSUNBwPou">
            <item xml:id="i-BZV54fcM9Nwgca5FkmSHne">
              2 Förslag till riksdagsbeslut 2
            </item>
            <item xml:id="i-9eMDhKLt9hDXU92pdktFYe">
              3 En gymnasieskola för alla 2
            </item>
            <item xml:id="i-BmssP3GqxSfgAEi6TrHWbp">
              4 Ingen ska kunna tjäna pengar på skolan 3
            </item>
            <item xml:id="i-XJwrG1yTFgZoEanvdCusi3">
              5 Ändra behörighetsreglerna till gymnasiet 4
            </item>
            <item xml:id="i-W3TBpDaU6tSEF4CZ6wvmWi">
              6 Möjlighet att läsa på folkhögskola om man inte kommer in 5
            </item>
            <item xml:id="i-Y1yWAoFce7TtVeNvEACvqf">
              7 Alla ska kunna plugga vidare efter gymnasiet 5
            </item>
            <item xml:id="i-ixyHJQkegjsdrXDbZ8gFL">
              8 Estetisk verksamhet för alla 6
            </item>
            <item xml:id="i-QDF4fMhsAUR3T1Pmvkd4Vt">
              9 Stärk elevinflytandet 7
            </item>
            <item xml:id="i-PaVhoB9WqYMk9cpeWA7a7P">
              10 Mer arbetsmarknadskunskap 7
            </item>
            <item xml:id="i-XGUeU6wyRa5iAPq87cwLxT">
              11 Förbättra yrkesutbildningarna 7
            </item>
            <item xml:id="i-3EBW7E6AaG1AwfT9ohhPQH">
              11.1 Bättre koppling mellan utbildning och arbetsliv 8
            </item>
          </list>
        </div>
        <div xml:id="i-9j9EH4yPHi1kHQeoDeE2Qa" type="motProposal" subtype="förslag">
          <head xml:id="i-H13BiS8anFfxtZmhRk5ogk">
            2 Förslag till riksdagsbeslut
          </head>
          <list xml:id="i-SsZvnniJ5jm8w6kpxAJoXC" style="ol">
            <item xml:id="i-8PhG366toKmwQzipPRdYZd">
              Riksdagen tillkännager för regeringen som sin mening vad som
              anförs i motionen om att det som huvudregel ska krävas godkänt
              i svenska (eller svenska som andraspråk), engelska och matematik
              samt ytterligare fem ämnen för antagning till alla nationella
              gymnasieprogram eller motsvarande.
            </item>
            <item xml:id="i-KyU7KYaR22vMcgFaDbS4t2">
              Riksdagen tillkännager för regeringen som sin mening vad som
              anförs i motionen om att det bör utredas om elever som inte kommer
              in på nationella program på gymnasiet i stället kan erbjudas möjlighet
              att läsa vid folkhögskola.
            </item>
            <item xml:id="i-GMMJqK46zBM1TnLXby9ozB">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om att alla gymnasieskolans yrkesprogram, inklusive den gymnasiala
              lärlingsutbildningen, ska ge grundläggande behörighet till högskola.
            </item>
            <item xml:id="i-173f2sRyqEguSzinv8dcLP">
              Riksdagen tillkännager för regeringen som sin mening vad som
              anförs i motionen om att estetisk verksamhet bör ingå som ett
              obligatoriskt ämne i alla nationella program i gymnasieskolan.
            </item>
            <item xml:id="i-R36XcV3pFPrHVvUKxHmi4E">
              Riksdagen tillkännager för regeringen som sin mening vad som
              anförs i motionen om stärkt elevinflytande.
            </item>
            <item xml:id="i-SzaUGkvSehZ1YAkunCv2RT">
              Riksdagen tillkännager för regeringen som sin mening vad som
              anförs i motionen om att arbetsmarknadskunskap bör inkluderas
              i undervisningen på alla gymnasieprogram.
            </item>
            <item xml:id="i-FPxiEztXiZVCEbV9nBbD73">
              Riksdagen tillkännager för regeringen som sin mening vad som
              anförs i motionen om att ge arbetsmarknadens parter större inflytande
              över kursplaner och mål för den yrkesförberedande delen av utbildningen
              på yrkesprogrammen.
            </item>
            <item xml:id="i-N2iCeK7KgaS17S46KPYDit">
              Riksdagen tillkännager för regeringen som sin mening vad som
              anförs i motionen om att höja kvaliteten på de praktikperioder
              som eleverna på yrkesprogrammen genomgår under sin utbildning.
            </item>
            <item xml:id="i-22ga4eWK1ywgR6xw2E81CC">
              Riksdagen tillkännager för regeringen som sin mening vad som
              anförs i motionen om att ge programråden ett utökat mandat att
              styra över etableringen av nya yrkesprogram.
            </item>
          </list>
        </div>
        <div xml:id="i-DEaPk1wK5twYSEC5YcP13U" type="motContent">
          <head xml:id="i-HZqLtPeztPETLVS1tHwJHz" type="h1">
            3 En gymnasieskola för alla
          </head>
          <p xml:id="i-HnmRT5ZtaKa3P2xUbWKpH6">
            Gymnasieskolan har utvecklats från en angelägenhet för några
            få till en skola för alla. Allt fler ungdomar har fått möjlighet
            till mer och bättre kunskaper som svarar mot höjda krav från såväl
            arbets- som samhällsliv. För Vänsterpartiet är satsningar på utbildning
            en nödvändig förutsättning för samhällets utveckling och social
            frigörelse. Gymnasieskolan ska därför vara en rättighet och ge
            alla elever utökade valmöjligheter genom att förmedla kunskap
            och bildning.
          </p>
          <head xml:id="i-4KrvXJyomsr2u7ftqrgNSw" type="h1">
            4 Ingen ska kunna tjäna pengar på skolan
          </head>
          <p xml:id="i-JaQ6pm8Pmj688UHSaFFVFt">
            En allt högre andel av gymnasieskolorna drivs av aktiebolag.
            Dessa företag har till uppgift att generera vinster åt sina ägare.
            Vänsterpartiet anser att detta är fel. Skolans mål ska vara att
            ge eleverna den bästa kunskapen – inte att generera vinst till
            privata bolag.
          </p>
          <p xml:id="i-7G5ePrXrsgPW8WoZ8EC8N5">
            Vi har i dag en situation där aggressiva utländska bolag köper
            upp mindre skolor i Sverige och tar hem flera hundra miljoner
            kronor i vinst varje år. Två tredjedelar av de fristående skolorna
            har ett aktiebolag som huvudman. En allt högre andel av friskolorna
            ingår i stora koncerner och marknaden domineras av några större
            skolkoncerner med s.k. riskkapitalbolag som ägare.
          </p>
          <p xml:id="i-LdGkqU77cXG2taXwc5ZUnr">
            I andra länder är lagstiftningen betydligt mindre generös mot
            privata vinstintressen. I Norge är visserligen alla bolagsformer
            tillåtna för de fristående skolorna, men det finns ett krav på
            att alla offentliga medel ska komma eleverna till godo. I Finland
            drivs skolorna av allmännyttiga samfund och får inte drivas för
            ekonomisk vinning. I Danmark är det förbjudet att driva skolor
            i form av aktiebolag just med tanke på möjligheten till vinstutdelning
            och det är endast icke vinstdrivande stiftelser som får vara huvudman.
            Dessutom får en enskild huvudman inte driva fler än en skola.
          </p>
          <p xml:id="i-KMojU8BoDxipNZK12kVheL">
            De stora överskotten inom utbildningsbranschen är en följd av
            att de fristående skolorna är oerhört kreativa när det gäller
            att minska sina kostnader. Ett sätt är att anställa färre lärare,
            som dessutom är obehöriga i större utsträckning. Detta sänker
            lönekostnaderna. Det sparas också in på den del av verksamheten
            som inte direkt kan hänföras till undervisningen. Ytterst få fristående
            skolor har egna skolbibliotek och använder sig i stället av offentliga
            bibliotek. Givetvis är det positivt att eleverna kommer i kontakt
            med dessa bibliotek, men det innebär samtidigt att skolan flyttar
            över sina kostnader på kommunen.
          </p>
          <p xml:id="i-9yg7Kp4DyTJsfmGyVxQuNj">
            De fristående skolorna har inte samma skyldigheter, syften eller
            ambitioner som de kommunala skolorna och har därför inte samma
            kostnader. Ett exempel är att man inte har samma skyldighet att
            arkivera handlingar om exempelvis elevers praktikperioder, som
            kan vara mycket viktiga när man ska söka sig vidare i arbetslivet.
          </p>
          <p xml:id="i-Ga38QpgJw3GNuHYU9Rsrmv">
            Fristående skolor utan annat märkbart syfte än det ekonomiska
            vinstintresset hör, enligt vår mening, inte hemma inom det svenska
            utbildningsväsendet. För Vänsterpartiet kommer rätten till kunskap
            alltid att vara överordnad rätten till vinst. Vinst är ett olämpligt
            styrmedel i en verksamhet som ska vara behovsstyrd. I de fall
            en skola får ett överskott bör detta återinvesteras i verksamheten
            och på det sättet komma eleverna till godo.
          </p>
          <p xml:id="i-HeQtFih15vbNyS8yb4istb">
            I år gick utbildningskoncernen JB Education i konkurs. Skolorna
            ska stängas eller övergå till nya ägare. Elevernas liv sätts i
            gungning och man blir osäker på vad som kommer att hända. JB Educations
            konkurs kan komma att följas av fler konkurser. Denna osäkerhet
            hör inte hemma i skolans värld. Alla elever måste kunna lita på
            att de får bästa möjliga utbildning och att skolan finns kvar
            nästa termin. Därför är det olämpligt att skolor drivs som företag.
          </p>
          <p xml:id="i-PKhG5XHnQsFmJFuUeDZHg9">
            Vänsterpartiet vill få bort de vinstdrivande företagen från skolans
            värld. I stället ska elevernas bästa sättas främst. Mer om detta
            och konkreta förslag på hur detta ska åstadkommas finns i motionerna
            2013/14:Ub396 och 2013/14:Fi212.
          </p>
          <head xml:id="i-VD3UjPwE4Zi3xriNWduAvt" type="h1">
            5 Ändra behörighetsreglerna till gymnasiet
          </head>
          <p xml:id="i-8xrxmzKPQLJo6UoL29cTGJ">
            Grundskolan ska ge tillräckliga kunskaper och förbereda eleverna
            för samtliga nationella program på gymnasieskolan. Det innebär
            att det inte behövs olika regler för behörighet till olika program.
            Vänsterpartiet är kritiskt mot den uppdelning av behörighetskraven
            som högerregeringen genomfört. Från och med 2011 behövs det godkänt
            i åtta ämnen i grundskolan – däribland svenska, engelska och matematik
            – för att vara behörig till ett yrkesförberedande program. För
            behörighet till de högskoleförberedande programmen krävs det godkänt
            i tolv ämnen inklusive svenska, engelska och matematik.
          </p>
          <p xml:id="i-7WSMZHkUAcAycndxX7J18B">
            De differentierade behörighetsreglerna ger en stark signal till
            både elever och föräldrar om vilken ambitionsnivå olika elever
            ska lägga sig på och kan därmed kraftigt minska deras framtida
            valmöjligheter. Att dra en knivskarp gräns mellan yrkes- och studieförberedande
            programs behörighetskrav är inte heller befogat – enskilda yrkesförberedande
            program kan mycket väl kräva lika stora eller större förkunskaper
            som studieförberedande program. De nya behörighetsreglerna kommer
            inte att leda till att eleverna får bättre kunskaper eller att
            fler elever når målen. Däremot ökar sorteringen genom att tusentals
            elever inte kommer att bli behöriga till ett högskoleförberedande
            program i gymnasieskolan.
          </p>
          <p xml:id="i-Wj156eYYnF5u2MeNCbiFn2">
            För att hindra en sådan utveckling vill vi att lika behörighetsregler
            ska gälla för alla nationella gymnasieprogram. Det gör att även
            elever med snävare intressen med inriktning mot antingen det estetiskt-praktiska
            hållet eller mot samhälls- och naturvetenskap får möjlighet att
            bli behöriga till samtliga program. Detsamma gäller elever som
            nyligen anlänt till Sverige som flyktingar. Givetvis förutsätter
            dessa behörighetsregler också att det genomförs en rejäl satsning
            på kvalitetshöjande åtgärder i grundskolan med bl.a. fler behöriga
            lärare, stärkt modersmålsundervisning, bättre utvärdering och
            uppföljning av undervisningen samt ett resursfördelningssystem
            som tar hänsyn till elevernas bakgrund och förutsättningar och
            därmed skiftande behov av stöd.
          </p>
          <p xml:id="i-WysMsVLu2nnSNpyiFUiCen">
            Som huvudregel bör det krävas godkänt i svenska (eller svenska
            som andraspråk), engelska och matematik samt ytterligare fem ämnen
            för antagning till alla nationella gymnasieprogram eller motsvarande.
            Detta bör riksdagen som sin mening ge regeringen till känna.
          </p>
          <head xml:id="i-3YrWBiiPeUAc3GnRX5H2f7" type="h1">
            6 Möjlighet att läsa på folkhögskola om man inte kommer in
          </head>
          <p xml:id="i-GJjuC9sQBT6hxYyAvK8vAB">
            De elever som inte kommer in på nationella program på gymnasiet
            behöver erbjudas nya vägar att få de kunskaper de behöver i livet,
            för att skaffa jobb och försörja sig och för att bli aktiva medborgare
            i samhället. Ett alternativ skulle kunna vara att införa en möjlighet
            att läsa in dessa kunskaper på folkhögskola. Där erbjuds undervisning
            under former som skulle kunna passa vissa elever som tidigare
            haft svårt att nå målen. Denna fråga behöver dock utredas. Det
            krävs bl.a. lagändringar som gör att folkhögskolorna kan ta in
            yngre elever än vad som är tillåtet i dag. Det krävs förstås också
            att folkhögskolorna får pengar för de ytterligare elever man kan
            komma att få ta in. Det bör alltså utredas om elever som inte
            kommer in på nationella program på gymnasiet i stället kan erbjudas
            möjlighet att läsa vid folkhögskola. Detta bör riksdagen som sin
            mening ge regeringen till känna.
          </p>
          <head xml:id="i-S16Zmcv2dru5SQWvdQKRvS" type="h1">
            7 Alla ska kunna plugga vidare efter gymnasiet
          </head>
          <p xml:id="i-Vc2DeTTQnTtFscEwtFsuJR">
            Vi vill att alla elever ska mötas av höga förväntningar när de
            börjar gymnasieskolan. Historien visar att höga förväntningar
            leder till goda resultat. Många konservativa var skeptiska till
            att införa enhetsskolan, eller grundskolan, med nio års skolgång
            för alla barn. Därefter såg de gymnasieskolan som ett oöverstigligt
            hinder för folkflertalet. I dag påstår borgerligheten att elever
            på yrkesförberedande program har svårt att ta till sig teoretiska
            kunskaper. Eleverna har alltid svarat positivt på högre ambitionsnivåer
            i utbildningssystemet. Höga förväntningar har höjt den generella
            kunskapsnivån och gjort Sverige till en kunskapsnation.
          </p>
          <p xml:id="i-KTx35Y7qi9WALaoC1ENJtb">
            Den ålderdomliga föreställning som motiverat skillnader mellan
            teoretiska och praktiska yrken gäller inte i dagens och framtidens
            samhälle. God språkförmåga och språkförståelse är i dag lika viktigt
            på alla arbetsplatser. Därtill kräver demokratin och den medborgerliga
            delaktigheten samma nivå och omfattning för alla i fråga om samhällskunskap
            och omvärldsorientering. På samma sätt förhåller det sig när det
            gäller kultur och estetik. Den treåriga gymnasieskolan har inte
            bara stärkt de teoretiska kunskaperna utan också inneburit att
            den yrkesinriktade delen av utbildningen har kunnat utökas och
            förbättras. De yrkesförberedande programmen ska ge eleverna tillräcklig
            kunskap för att börja arbeta inom ett yrkesområde utan att låsa
            in dem i en speciell nisch på arbetsmarknaden. Därför ska yrkesutbildningarna
            också ge en generell grund varifrån kunskaper och förmågor kan
            vidareutvecklas. I vissa fall kan det vara motiverat med en snävare
            specialisering beroende på lokala eller yrkesspecifika behov,
            men i normalfallet är det arbetsgivarens ansvar att färdigutbilda
            till ett yrke och för de speciella arbetsuppgifter som finns på
            varje arbetsplats. Arbetslivet har också ett ansvar att samarbeta
            med skolan och göra praktik och lärlingsutbildning till en möjlighet.
            Samverkan mellan skola och arbetsliv är också ett sätt att skapa
            flexibla och moderna yrkesutbildningar.
          </p>
          <p xml:id="i-DuxqF46FQxsp5WXSWEWSXT">
            Tidigare gick ungefär hälften av eleverna i gymnasieskolan på
            ett yrkesförberedande program. Sedan den nya gymnasieskolan (GY11)
            infördes går nu bara drygt en tredjedel ett yrkesprogram. I den
            första ansökningen till den nya gymnasieskolan hade andelen sökande
            till yrkesprogrammen minskat med nästan 10 procent. Utifrån den
            sociala struktur som råder i dag på de olika nationella programmen
            är det lätt att konstatera att den sociala snedrekryteringen kommer
            att öka på högskolan med den nya gymnasieskolan.
          </p>
          <p xml:id="i-J6wUDKFCGjFy7rkabdErRy">
            För flera av de yrkesförberedande programmen finns det en naturlig
            fortsättning i form av utbildningar på högskolan, bl.a. inom vård
            och omsorg samt olika tekniska utbildningar. Men möjligheten att
            läsa in högskolebehörigheten inom ramen för ett yrkesprogram innebär
            stora nackdelar jämfört med att gå ett högskoleförberedande program.
            Elever på yrkesprogram måste utnyttja det individuella valet eller
            ett utökat program för att läsa in de poäng som krävs för att
            få högskolebehörighet. Även om de gör det kommer de inte att kunna
            konkurrera om studieplatser på högskoleutbildningar eftersom de
            inte ges någon möjlighet att läsa kurser som ger meritpoäng. De
            får även mindre utrymme att läsa in de särskilda behörigheter
            som krävs för många högskoleutbildningar.
          </p>
          <p xml:id="i-VkEjaacFwCgmT7NJKw97Q7">
            Att kunna läsa vidare ska vara en möjlighet för alla. En möjlighet
            som inte behöver utnyttjas men som kan fungera som ett frikort
            om livet tar en annan vändning än man tänkt sig. Alla nationella
            gymnasieprogram bör därför leda till en gymnasieexamen, vilken
            ska innefatta en grundläggande behörighet till högskolan. Regeringen
            bör därför återkomma med förslag om att alla gymnasieskolans yrkesprogram,
            inklusive den gymnasiala lärlingsutbildningen, ska ge grundläggande
            behörighet till högskola. Detta bör riksdagen som sin mening ge
            regeringen till känna.
          </p>
          <head xml:id="i-FebZxZqjU8nfEPk6U4mX5k" type="h1">
            8 Estetisk verksamhet för alla
          </head>
          <p xml:id="i-Qw14Tsse8tmahgri13T6Ra">
            Vänsterpartiet tycker att det är självklart att alla gymnasieelever
            ska utveckla och använda sin fantasi och kreativitet samt sin
            förmåga att kommunicera genom att delta i estetisk verksamhet.
            Det krävs också kunskaper för att ta del av och tolka det kulturella
            utbudet. Kulturell medvetenhet och kulturella uttrycksformer är
            dessutom en av de åtta nyckelkompetenser för livslångt lärande
            som fastställts av EU och som Sverige som medlemsland ställt sig
            bakom. Estetik, kreativitet och förmåga att uttrycka sig konstnärligt
            är vidare en tillgång i många yrken. Estetisk verksamhet bör därför
            ingå som ett obligatoriskt ämne i alla nationella program i gymnasieskolan.
            Detta bör riksdagen som sin mening ge regeringen till känna.
          </p>
          <head xml:id="i-Abaq9Lk4S5a8MdNFDD7rZR" type="h1">
            9 Stärk elevinflytandet
          </head>
          <p xml:id="i-AQju16uRUpe2G15D9C4Zny">
            Elevernas inflytande över sin vardag måste bli större än i dag.
            Oftast begränsas elevinflytandet till sociala frågor som rör måltider,
            skolgården, rastverksamhet m.m. Vi anser att även delar som har
            anknytning till undervisningens organisering, såsom diskussioner
            om förbättrad samordning av provperioder och en jämn arbetsbelastning
            för eleverna under läsåret, innehåll i temaveckor och inte minst
            trygghetsarbete och ordningsregler bör kunna vara föremål för
            ett vitalt elevinflytande.
          </p>
          <p xml:id="i-Vkfs6oeYxHf74dzgCxxFqq">
            Såväl elevrepresentanter som elevskyddsombud ska ha rätt till
            utbildning och kompensatoriskt stöd för den undervisning de gått
            miste om under sin utbildning. Skolan ska också vara skyldig att
            tillhandahålla lokaler så att elever och elevrepresentanter kan
            hålla de möten och andra sammankomster som krävs för att de ska
            kunna utöva det inflytande de har rätt till. Vad som ovan anförts
            om stärkt elevinflytande bör riksdagen som sin mening ge regeringen
            till känna.
          </p>
          <head xml:id="i-TDUMDi8GQ4wrDaLYrGSHUo" type="h1">
            10 Mer arbetsmarknadskunskap
          </head>
          <p xml:id="i-Dh8hd94PeZx9FfuE9Wg9u3">
            På senare år har det arbetats mycket aktivt för att elever ska
            få ökade kunskaper om eget företagande och entreprenörskap. Det
            är självklart bra att elever ges sådana kunskaper, men faktum
            är ju att de allra flesta har en framtid som anställda i redan
            befintliga företag eller i offentlig sektor. I skolan erbjuds
            dock väldigt lite, om ens någon, undervisning i frågor som arbetsrätt,
            arbetsmiljöfrågor och fackligt inflytande. Kunskapsbristen på
            detta område ökar riskerna för att unga ska utnyttjas på arbetsmarknaden,
            t.ex. genom otrygga anställningsvillkor i branscher där de anställda
            domineras av ungdomar och unga vuxna. Arbetsmarknadskunskap bör
            inkluderas i undervisningen på alla gymnasieprogram. Detta bör
            riksdagen som sin mening ge regeringen till känna.
          </p>
          <head xml:id="i-CFQRYwocv9EfHYcema26Lw" type="h1">
            11 Förbättra yrkesutbildningarna
          </head>
          <p xml:id="i-X57ezmfiReL62PSjHWTBez">
            Dagens yrkesutbildningar motsvarar inte de krav som ställs i
            arbetslivet. Vår slutsats är att gymnasieskolan behöver komma
            närmare arbetsplatserna och hitta former för hur arbetsmarknadens
            parter kan få större inflytande över och ansvar för yrkesutbildningen.
          </p>
          <p xml:id="i-N6F2CwoRL5ReEgFuj4x7aS">
            Det råder i dag stor brist på kvalificerade yrkesarbetare. Samtidigt
            är det allt färre som efter den senaste gymnasiereformen väljer
            yrkesprogrammen. De uppfattas av allt fler som återvändsgränder.
            Den som valt att utbilda sig till ett yrke måste ha goda möjligheter
            att i framtiden vidareutbilda sig eller omskola sig. Livslångt
            lärande är av stor betydelse både för den enskildes frihet och
            för arbetslivets omvandling.
          </p>
          <p xml:id="i-RdLCXz6FrRDkrANS9i1byR">
            Vi anser, som vi tidigare skrivit, att programmen därför fortsatt
            måste ge grundläggande högskolebehörighet. Men minst lika viktigt
            är att själva yrkesutbildningen håller en högre kvalitet än i
            dag.
          </p>
          <p xml:id="i-DN8ygPY57PemS5WN1rgFZU">
            Synsättet bakom 90-talets gymnasiereform var att samhället skulle
            stå för allmänutbildningen och företagen bekosta färdigutbildningen
            ute på arbetsplatserna. Sedan dess har näringslivet dragit sig
            ur sitt utbildningsåtagande. Det har resulterat i att yrkesutbildningarna
            inte motsvarar de krav som ställs i arbetslivet, vilket gjort
            det svårare för yrkeseleverna att få jobb.
          </p>
          <p xml:id="i-EYPy9WN8p3zE76J2H6b8C7">
            Gymnasieskolan behöver komma närmare arbetsplatserna och hitta
            former för hur arbetsmarknadens parter kan få större inflytande
            över och ansvar för yrkesutbildningen. Skolans roll är att förmedla
            breda grundläggande kunskaper som behövs inom respektive yrke.
            Företagen ska bidra med färdighetsträning, specialisering och
            företagsspecifika kunskaper.
          </p>
          <head xml:id="i-8EfFhoB5msLqPMBuUJj4jt" type="h2">
            11.1 Bättre koppling mellan utbildning och arbetsliv
          </head>
          <p xml:id="i-WN3sKXF1tt6Pp8BmsJMnpN">
            Erfarna, kvalificerade yrkesarbetare och deras arbetsgivare är
            de som vet bäst vilka kunskaper och färdigheter som behövs inom
            ett yrke. Vi vill därför ge arbetsmarknadens parter större inflytande
            över kursplaner och mål för den yrkesförberedande delen av utbildningen.
            De partssammansatta (dvs. de består av representanter för både
            fack och arbetsgivare) yrkesråden och yrkesnämnderna bör få möjlighet
            att vara med och anpassa, utveckla och förnya utbildningsutbudet
            och innehållet så att det motsvarar den kompetens som efterfrågas
            på arbetsmarknaden. Detta bör riksdagen som sin mening ge regeringen
            till känna.
          </p>
          <p xml:id="i-7eGrHEYhvjs8hzmPDTAo9v">
            Kvaliteten på de praktikperioder eleverna genomgår under sin
            utbildning behöver höjas. Innehåll och handledning är av mycket
            varierande kvalitet. Vi anser att om praktiken inte kan tillhandahållas
            på ett bra sätt, bör inte utbildningen få bedrivas. Kan en arbetsplats
            i sin tur inte erbjuda utbildade APL-handledare ska inte heller
            någon elev placeras där. Vad som ovan anförts om att höja kvaliteten
            på de praktikperioder eleverna på yrkesprogrammen genomgår under
            sin utbildning bör riksdagen som sin mening ge regeringen till
            känna.
          </p>
          <p xml:id="i-FRSD4ZSCDtxK3GHmKyFcwa">
            Vi vill se färdigutbildningar inom fler områden än i dag. Vi
            uppmanar därför arbetsmarknadens parter att komma överens om yrkesutbildningsavtal
            med tydliga kunskapskrav och om villkor i anställnings- och utbildningsbevis.
            För att stärka yrkesidentiteten är det i många fall bra om färdigutbildningen
            resulterar i en yrkesexamen med yrkesbevis. Det ger möjlighet
            att överblicka hela processen från gymnasieelev till färdigutbildad.
          </p>
          <p xml:id="i-WFeh4RHwpTsdNbTR5H6M5a">
            Ska parterna kunna ta ansvar för en kvalitetssäkrad utbildning
            behöver man ha inflytande över hur många elever som ska gå varje
            utbildning. Den fria etableringsrätten för friskolor har lett
            till att mer och mer pengar har gått till billiga eller populära
            utbildningar som inte efterfrågas på arbetsmarknaden. Friskolornas
            framväxt sker i sådan fart att skolorna inte hinner ordna bra
            praktikplatser och säkra en god färdigutbildning. Antalet elever
            inom de olika yrkesförberedande programmen är inte anpassat till
            hur många som kan förväntas få anställning inom yrket. Det är
            en förutsättning för att garantera en god övergång mellan gymnasieskola
            och arbetsliv. Det finns s.k. programråd för varje nationellt
            program i Sverige, som innehåller representanter för den bransch
            som utbildningen leder till. Dessa bör få större makt att styra
            över var utbildningar ska få anordnas. Exempelvis ska man ha möjlighet
            att säga nej till nya skolor om det skulle leda till att för många
            elever utbildas jämfört med vad som efterfrågas på arbetsmarknaden.
            Programråden bör alltså få ett utökat mandat att styra över etableringen
            av nya yrkesprogram. Detta bör riksdagen som sin mening ge regeringen
            till känna.
          </p>
        </div>
        <div xml:id="i-CcUNLh15pywWCfX9DJ81td" type="signatureBlock">
          <list xml:id="i-ANLNfRGguEQGQnVE2hQdqd">
            <item xml:id="i-S8WyfsS4nR1Xr3fsaVYyka" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-S9iU4wzJjGJaWJXifMxQZy" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-umz4Yfbx1rSaahZ6a1d4X" who="i-RnWtNUQCpycyMXbuRLTXcR" type="signature">
              Josefin Brink (V)
            </item>
            <item xml:id="i-PwJG6pQs3v17SLijjJ3Szh" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-8rBuytUA4dowLV9YhtiJDR" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
            <item xml:id="i-486fC43ajGhgPQVjNjEgQ6" who="i-CNBy5dFgNNyEozHVpAj93c" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
