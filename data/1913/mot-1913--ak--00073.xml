<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1913/mot_1913__ak__73/mot_1913__ak__73-001.pdf"/>
      <div type="motHeader" xml:id="i-EbzStVRVFXNHbKZHTqA1qu">
        <div type="motTitle" xml:id="i-F5iGeNvEaBTRLc9CCUwjGe"/>
        <div type="motSubmissionInfo" xml:id="i-L4kqE2j8KRn45r62cKvbkb"/>
      </div>
      <div type="motBody" xml:id="i-BdfmJJkaaZ3T9a1vbqaNbM">
        <div xml:id="i-XYXKrpprZHBrhqnhifXiLK">
          <p xml:id="i-DtfLbtn2ufYMCDjxPnuCVA">
            6 Motioner 1 Andra kammaren, Nr 73.
          </p>
          <p xml:id="i-XFa7KDyKnbAcKCZhW838MN">
            Nr 73.
          </p>
          <p xml:id="i-Sy6mRQbruNG2MFYyTvcYpd">
            Av herr Mossberg m. fl... om skrivelse till Kungl. Maj:t angående
            indragning av tullverket tillkörande onödiga befattningar
          </p>
          <p xml:id="i-M57B3fUXmQSJqtV9PwjSFx">
            vid gränsen mot Norge.
          </p>
          <p xml:id="i-AhDVEjcLd7kU6QDHzbvQWD">
            Då man betraktar statens finanser, så lägger man strax märke
            till att utgifterna ökas år från år, och det hastiga tempo, med
            vilket denna ökning fortgår, förorsakar bekymmer bland vårt folk.
            Vi se, att riksstaten på 10-årsperioden 1902 och 1912 sprungit
            upp från kronor 156,143,000 år 1902 till kronor 257,196,700 år
            1912, således över 100 millioner eller mera än 10 millioner per
            år. Visserligen utvecklas näringarna och handeln, så att en naturlig
            steg- ring i statens inkomster i någon mån äger rum, men det oaktat
            måste ju Riksdagen årligen söka upp nya skatteobjekt för att fylla
            de alltjämt växande behoven. Allt nog, med dessa årligen återkommande
            stegringar ökas bekymren. Man förstår att skatterna ökas, men
            man förstår ej alltid lika klart motiven därtill. I många fall
            ter det sig för den oinvigde, som staten skulle lägga ut penningar,
            för vilka den ej har motsvarande nytta. Med tanke därpå tillåta
            vi oss fästa Riksdagens uppmärksamhet på ett dylikt förhållande,
            vilket få av Riksdagens ledamöter torde känna till, och vilket
            missför- hållande synbarligen förorsakar staten onödiga utgifter.
            Vi åsyfta här det överflöd av tulltjänstemän, vilka äro anställda
            vid gränsen mot Norge, och den minimala inkomst, vilken genom
            de flesta av dessa tjänstemän tillföres statskassan. För ett oförvillat
            öga te sig många av dessa tjänstemannaplaceringar som mindre välbetänkta,
            och det är vår samt mångas åsikt, att en indrag- ning av åtskilliga
            av dessa tjänster snarare skulle öka än minska gräns-
          </p>
          <pb facs="riksdagen-motions-pdf/data/1913/mot_1913__ak__73/mot_1913__ak__73-002.pdf"/>
          <p xml:id="i-Q6Zj4FFRj6YXSq8GtQ8ZzN">
            Motioner i Andra kammaren, Nr 73. 7
          </p>
          <p xml:id="i-NUDYAp5TCHW5mhggVMwqjD">
            bevakningens effektivitet. Bevakningsplatserna äro på många ställen
            för- lagda blott 2, 3 och 4 km. från varandra, oaktat gränsen
            Omgives av ofarbara skogar och berg. Som ett bevis på hur saken
            ter sig ur statsekonomisk synpunkt, vilja vi endast anföra några
            uppgifter rörande den del av gränsen, vilken vi känna något till.
            Inom Värmlands och Dals tulldistrikt utgöres gränsbevakningen
            enligt Kungl. tullverkets matrikel av 48 stycken tjänstemän, så
            kallade gräns- uppsyningsmän och gränsridare, med en medelavlöning
            å 1,500 kr. per man och år, lågt räknat. Detta gör sålunda en
            lönestat på 72,000 kr. Härtill kommer för många av dessa gränsvakter
            så kallade häst-, motor- båt- och båtpenningar å respektive 400,
            300 och 200 kr. per år. Inom samma distrikt finnes det dessutom
            anställda 27 stycken extra ordinarie gränsridare, vars årsavlöning
            torde kunna beräknas till omkring 400 å 600 kr. Vi äga för detta
            distrikt alltså en gemensam utgiftsstat på om- kring 100,000 kr.
            Inom samma distrikt utgjorde tullinkomsterna under år 1911 enligt
            uppgift från Karlstads tullkammare endast 22,027 kr., vadan en
            balans sålunda synes uppstå inom distriktet av omkring 75,000
            kr. I dessa beräkningar äro ej Mons och Charlottenbergs järnvägsstationer
            inbegripna. Vid dessa tvenne järnvägskorsningar ställer sig nog
            saken annorlunda. De senare årens erfarenhet visar, att affärsförbindelserna
            med Norge avtagit i så hög grad, att vederbörande myndigheter
            funnit sig föranlåtna att indraga åtskilliga färjställen. På grund
            av vad vi sålunda anfört få vi vördsamt anhålla,
          </p>
          <p xml:id="i-BLEqTEwakTYQy1bSaMvFAu">
            att Riksdagen ville besluta att i skrivelse till Kungl. Maj:t
            hemställa om en undersökning, huruvida det förefinnes behov av
            ett så stort antal tulltjänstemän och betjänte vid gränsen mot
            Norge som det nuvarande, och om så icke är Kungl. Maj:t då täcktes
            vidtaga åt- gärder för att snarast möjligt få de onödiga tjänsterna
            indragna.
          </p>
          <p xml:id="i-X5eaSw7nd5A2qyx21EPSup">
            Stockholm den 24 januari 1913.
          </p>
          <p xml:id="i-RD8GEqkWnfAaCik7TYize">
            Albert Mossberg. N. Åison Berg. J. PP. Igel.
          </p>
          <pb facs="riksdagen-motions-pdf/data/1913/mot_1913__ak__73/mot_1913__ak__73-003.pdf"/>
          <p xml:id="i-ETNzFHdqsMBFYeHEXiGmam">
            SS
          </p>
          <p xml:id="i-RAmmWHTadE4K9DyMMhL8UM">
            8 Motioner i Andra kammaren, Nr 73.
          </p>
          <p xml:id="i-DJygmQ1t7gkqMCLeYvTAjg">
            I motionens syfte instämma:
          </p>
          <p xml:id="i-5bkMkTENRXGLtPG2w1YSed">
            Gust. Olson. Alfred Persson. Torsby. Björsbyholm. Nils Helger.
            Julius Söderbom. Johan Olofsson. | BR. Andersson. Ing. Bergman.
            H. E. Nordström.
          </p>
          <p xml:id="i-LKtSYMZ9tLeY7rb3rTTeie">
            J. M. Johansson.
          </p>
          <p xml:id="i-6xrLkLroPEmAku78YhZgpW">
            Tryckt hos P. Palmquists Aktiebolag, Stockholm 1913.
          </p>
        </div>
      </div>
    </body>
  </text>
</TEI>
