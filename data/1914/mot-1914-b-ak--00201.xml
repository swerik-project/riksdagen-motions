<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1914-b-ak--00201">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_b_ak__201/mot_1914_b_ak__201-001.pdf"/>
      <div xml:id="i-UMZTeD1ag1sLmEaZz74qiP" type="motHeader">
        <div xml:id="i-E2Z7pqMFMYmhDR9GFGWW58" type="motTitle"/>
        <div xml:id="i-VRH7goLjXhHma549QGpEPc" type="motSubmissionInfo"/>
      </div>
      <div xml:id="i-LAtKqd3zYXKR6GFMDin4KU" type="motBody">
        <div xml:id="i-XHwjLnn7PPXJirEsuX1tNV">
          <p xml:id="i-En6W53c7aAvsCvGoDQVth3">
            Molioner i Andra kammaren, Nr 201. 1
          </p>
          <p xml:id="i-BdzWLYxi92TUVaBGv927Wt">
            Nr 201.
          </p>
          <p xml:id="i-7f1A6qPPX4E96b2GUrcZ5S">
            Av herr Lindhagen, med anledning av Kungl. Maj:ts proposi- tion,
            nr 59, med förslag till värnpliktslag.
          </p>
          <p xml:id="i-Dofs98pbQPpRRwR5vJkU7c">
            När en så kallad stor fråga kommit därhän, att den måste på något
            sätt lösas, framkomma ofta förslag, som till synes förefalla såsom
            lämpliga utvägar ur några av svårigheterna, men över vilkas verkliga
            innebörd i tillämpningen tiden och bryderierna ej medgiva någon
            efter- tanke. I försvarsfrågan är ett sådant projekt det väckta
            kravet på be- tydligt längre värnpliktsövningar för högskolornas
            studenter, till och med de icke vapenföra, i syfte att därmed
            erhålla material till reservbefäl. Saken har drunknat i det myckna
            andra sysslandet och därigenom i den offentliga diskussionen fått
            en axiomatisk giltighet. Det var därför ett ord i sinom tid, ehuru
            också såsom det synes en ropandes röst i öknen, när nyligen i
            en tidning" av en student vid Stockholms högskola i ämnet gjordes
            följande beaktansvärda inlägg:
          </p>
          <p xml:id="i-rEo7NL6J81V398P5v2Bk7">
            Sakkunskapen har framlagt sina för denna gång oeftergivliga krav!
            Och som vi väntat, blev det bland annat 340 dagar för vanliga
            dödliga och 485 för studenter och deras vederlikar. Mot det första
            opponerar sig säkert huvudparten av nationen, men det andra kommer
            nog att vinna starkt gillande bland de många, som huvud- sakligen
            i de vita mössorna se »överklass»&gt;, vilken i gengäld för sina
            många privi- legier bör bära litet tyngre bördor än de andra.
            Med risk att bli missförstådd, både av dem och av de borgerliga,
            som möjligen kunna anse detta inlägg vara ett missljud i den patriotiska
            hänförelsen, vill jag söka framlägga en annan blick på tingen
            och litet närmare syna i sömmarna det »rättvisa&gt; i att studenterna
            skola hugnas med en längre värnpliktstid. Vad studenterna verkligen
            önska, vet man ej så noga. Att döma av de aka- demiska nationella,
            konstitutionella, försvars- o. 8. v. förbunden, som alltid bered-
            villigt uttalat sig å samtliga studenters vägnar, skulle de med
            glädje gå med på
          </p>
          <p xml:id="i-JgRd8BjiCCcZ7bWfkpjJ92">
            + Dagens Nyheter den 25 maj 1914. Bihang till senare riksdagens
            protokoll 1914. 4 saml. 79 häft. (Nr 201) 1
          </p>
          <pb facs="riksdagen-motions-pdf/data/1914/mot_1914_b_ak__201/mot_1914_b_ak__201-002.pdf"/>
          <p xml:id="i-2t6JAa99qU7X5wvfrHuZyp">
            2 Motioner i Andra kammaren, Nr 201.
          </p>
          <p xml:id="i-FCy7dawFRbekrNUpcq1x8C">
            snart sagt hur lång övningstid som helst. Men det är skillnad
            på studenter som på andra människor, och den i detta fallet viktigaste,
            tror jag, är den ekonomiska. Aven här kan man uppdraga ett klasstreck:
            å ena sidan de välsituerade, som aldrig behöva tänka på morgondagen,
            å den andra de, som icke fått så stor del av det jordiska goda,
            utan för vilka studietiden blir en lång försakelsetid, då de till
            det yttersta måste spänna sina krafter och taga vara på varje
            dag för att ej deras strävan alldeles skall gå om intet. Med ganska
            stor säkerhet torde kunna sägas, att med- lemmarna i de ovan nämnda
            förbunden huvudsakligen äro att söka inom den första kategorien.
            Och utan att vara elak torde jag också kunna säga, att en stor
            del av de män, som gjort sig mest bemärkta och hunnit längst i
            samhället, tillhört den andra. Herr Staaff yttrade i sitt Karlskronatal
            något om att studenterna, som fått mera av staten, böra också
            ha större skyldigheter mot denna än andra. Detta har sedan blivit
            ett bevingat ord och vuxit in i det allmänna medvetandet som en
            oom- tvistlig sanning. Jag erkänner villigt, att det är en sanning,
            men inte en hel, utan en halv. Ty den gäller endast de ekonomiskt
            oberoende studenterna, och vad dem vidkommer är det fullt rättvist,
            att de ägna mera tid och krafter åt försvaret än andra, ty deras
            framtida existens lider därigenom intet avbräck. Men vad den andra
            kategorien har för storartade förmåner är litet svårare att förstå.
            Staten kostar ju väldiga summor på undervisningen, både vid läroverken
            och universiteten. Men är det endast i det oegennyttiga syftet
            att ge den enskilde tillfälle att tillfredsställa sitt kunskapsbehov?
            Är det inte snarare för att utbilda dugliga ämbetsmän? Men då
            är det väl helt enkelt statens plikt att sörja för un- dervisningen,
            och denna är inte alls någon nådegåva, som kommer den enskilde
            till del utan hans förskyllan eller värdighet. Hur ser det ut
            för en fattig studio- sus? Efter studentexamen en studietid på
            minst fyra år, inklusive hårt arbete, jäk- tande bisysselsättningar
            och så studieskulder, som dag för dag växa, innan han som e. 0.
            notarie eller extralärare får inträda i samhället. Men vägen till
            köttgrytorna är lång härifrån, och en tio års tid får han leva
            på svältlön och ändå betala dryga studieskulder för den utbildning,
            som staten så oegennyttigt givit honom. Är det också rättvist,
            att en man i den ställningen skall använda 485 dagar av sin bästa
            tid till militär tjänstgöring och i vederlag få ännu större avbrott
            i sina studier (en juris kandidat-, eller en filosofie magisterexamen
            torde, om regeringens förslag går igenom, ordinärt ta minst 5
            år), ökade studieskulder, större svårighet att ingå äkten- skap
            — och rang av vicekorpral. Ar det också säkert, att studenterna
            över lag äro lämpliga som militärbefäl? Om en person är en skicklig
            zoolog eller framstående språkforskare, är han därför också en
            skicklig truppförare? Nej, för min del tror jag nästan, att det
            stora fler- talet av universitetsungdomen just genom sin sysselsättning
            mindre än andra äro lämpade till befäl. Är det då rätt att tvinga
            en hel kategori av människor till en sysselsättning, för vilken
            många ej passa? I samband härmed en liten reflexion. För icke
            vapenföra föreslås 240 dagars tjänstgöring, utom för studenter,
            som få 365. Då det är ett allmänt känt faktum, att redan med de
            180 dagarna man har en sådan uppsjö på skrivbiträden, att veder-
            börande stundom ha all möda att skaffa dem sysselsättning, undrar
            man, hur det då skall bli hädanefter. Har staten mera nytta av
            en för övrigt arbetsför individ, som
          </p>
          <pb facs="riksdagen-motions-pdf/data/1914/mot_1914_b_ak__201/mot_1914_b_ak__201-003.pdf"/>
          <p xml:id="i-LUiAvtgL64WGfY4uykm3ZZ">
            Motioner i Andra kammaren, Nr 201. 3
          </p>
          <p xml:id="i-LHsY4qJH8weML2P1H134kq">
            till exempel råkar vara närsynt, om han 365 dagar sitter på en
            stol i arméförvalt- ningen, än om han i stället får ägna sig åt
            den sysselsättning, som skall bli hans levnadskall? Studenterna
            böra ha samma skyldigheter som andra medborgare, men också samma
            rättigheter, och inte utsättas för särskilda tvångsåtgärder. Om
            värnpliktigt underbefäl skall anskaffas, bör detta ske på frivillighetens
            väg. Säkert är, att många studenter, ekonomiskt oberoende och
            passande för friluftsliv, med glädje skola åtaga sig att utbildas
            till befäl. Men varför endast studenter? Det finns många andra
            människor inom skilda samhällslager, affärsmän, kontorister, bondsöner,
            ja, till och med kroppsarbetare, friska och härdade, män, som
            utmärkt äro skickade att föra be- fäl, och även dessa skola säkert,
            i synnerhet mot ekonomisk ersättning, underkasta sig en längre
            utbildning. Och för att göra det mera lockande och gagna en god
            sak kunde väl vederbörande offra så litet på den mänskliga fåfängans
            altare, att dessa värnpliktiga reservbefäl bleve löjtnanter. Men
            att tvinga en viss kategori av människor till att bli befäl, endast
            därför att de avlagt vissa kunskapsprov, är otvivelaktigt ett
            stort missgrepp.
          </p>
          <p xml:id="i-RytYJY7K4WGFnN8nJQjGuh">
            Carl Gustav Dernby.
          </p>
          <p xml:id="i-PFCwb7sh1w9QHC5daDeX8o">
            I denna framställning har klart ådagalagts förslagets synnerliga
            orättvisa mot alla de fattiga studenterna, och detta just under
            den tid, då de hava den svåraste kampen för att hålla sig över
            isen. Inlägget visar också, hur valhänt och oförnuftigt ett förslag
            är, som trott sig så- som regel finna ämnen till ett reservbefäl,
            mäktigt av strapatser och sinnesnärvaro bland den klass av värnpliktige,
            som vid skrivborden inom- hus inhämtat teoretiska kunskaper. Härtill
            kommer även ett par andra synpunkter. Ehuru man sällan tänker
            därpå, är universitetsutbildningen av vetenskapsmän och ämbets-
            män ett stort problem, som ännu ligger i sin linda. Det gäller
            att be- reda de goda begåvningarne inom nationen tillfälle till
            den undervisning, som sedan skall bära frukt till gagn för det
            allmänna bästa. Man kan för närvarande knappast undgå att finna,
            hurusom universiteten mycket ofullkomligt främja denna stora demokratiska
            uppgift. Det är den bättre situerade ungdomen, eller de, som äga
            förbindelser till välvilliga lån- givare och borgesmän, som hava
            de större utsikterna, oavsett begåvning och sinnelag, att sålunda
            tränga sig fram till en avsevärd del av de bättre ställningarna
            i samhället. Detta kan synas vara ett hårt tal, men det förhåller
            sig i alla fall på det sättet. De nuvarande universiteten bliva
            genom de nämnda sakernas tillstånd i mycket plantskolor för utbild-
            ning av en socialt ointresserad byråkrati, folkets blivande förtryckare
            och framstegsarbetets hindrare. Den undantagsställning, som värnpliktsför-
          </p>
          <pb facs="riksdagen-motions-pdf/data/1914/mot_1914_b_ak__201/mot_1914_b_ak__201-004.pdf"/>
          <p xml:id="i-RzgCjHYptsDfEPs4Apa9N6">
            4 Motioner i Andra kammaren, Nr 201.
          </p>
          <p xml:id="i-M1SozYqFGjRiSmV4FPPurf">
            slaget tillämnar högskolornas studenter, är ingalunda ägnat att
            bidraga till undanröjande av ett så svårt missförhållande, utan
            tvärtom skickat att skärpa detsamma och till äventyrs göra det
            i hög grad. Uppmärksamheten bör till sist ägnas något även däråt,
            att en sådan utsträckt värnplikt från en viss klass av värnpliktiga
            utan hänsyn till olika fallenhet och olika ekonomisk bärkraft
            måste på samma gång bliva ett uträckt finger och ett prejudikat
            för ett säkerligen snart framträdande strävande att, utöver vad
            nu i allmänhet föreslås, ytterligare utsträcka värnplikten för
            alla. Vad sålunda sagts gäller i tillämpliga delar även om de
            övriga examinander bland värnpliktige, som enligt 27 $&amp; i
            det framlagda för- slaget om värnpliktslag skulle få en vida längre
            tjänstgöringstid än öv- rige värnpliktige, nämligen dem, som avlagt
            studentexamen utan att fortsätta studierna vid någon högskola,
            samt dem, som erhållit avgångs- betyg från gymnasiets tredje ring
            vid allmänt läroverk eller som vid annan läroanstalt förvärvat
            ett kunskapsmått, som enligt vad Konungen förordnar skall anses
            däremot svara, så ock värnpliktig, som vid naviga- tionsskola
            avlagt sjökaptens- eller styrmansexamen eller å maskinist- avdelning
            annan examen än maskinistexamen av tredje klass. Hur anskaffandet
            av reservbefäl i mån av behov lämpligen bör ske i annan ordning
            än i den kungliga propositionen ifrågasatts, därom har jag icke
            varit i tillfälle att bilda mig något omdöme, men lärer ett för-
            slag i sådant syfte framföras genom annan motion. Med denna fram-
            ställning har jag endast velat fästa uppmärksamheten vid själva
            bristerna i förslaget och särskilt bringa till riksdagens kännedom
            de synpunkter, som framförts i ämnet från en medlem i den kår,
            det här närmast gäller. Det hemställes alltså,
          </p>
          <p xml:id="i-SvD1xrx2afKe5hzC58PUZS">
            att Kungl. Maj:ts proposition om att studerande vid högskolor
            och vissa andra i 27 8 av förslaget till värnpliktslag uppräknade
            examinander skola utan hänsyn till olika fallenhet eller olika
            ekonomisk bär- kraft betungas med en väsentligen större utbildnings-
            tid än andra värnpliktige måtte såsom princip av riksdagen avslås.
          </p>
          <p xml:id="i-KRxrWvtp4gSoXEnsLP2VYc" type="date">
            Stockholm den 7 juni 1914.
          </p>
          <div type="signatureBlock" id="i-J1M8c1TheXRdG6ktJQSHLr">
            <p who="i-XzSzFtnrtwQBSXHVwVhrCf" type="signature">
              Carl Lindhagen
            </p>
          </div>
          <p xml:id="i-Sbt5n55zSG7x3HUsdA2zZx">
            Stockholm, Nya Tryckeri-Aktiebolaget 1914.
          </p>
        </div>
      </div>
    </body>
  </text>
</TEI>
