<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00367">
  <teiHeader>
    <fileDesc>
      <titleStmt>
        <title>Rättstrygghet för homosexuella, bisexuella och transpersoner</title>
        <author corresp="i-9x2nw6aosA3pyEJfJTc1eD">av Ulf Holm m.fl. (mp, v, c, fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättstrygghet för homosexuella, bisexuella och transpersoner</title>
          <idno type="rdwebb">GU02Ju367</idno>
          <rs type="number">Ju367</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju367/text</ref>
          <ref type="dokument_url_html">http://data.riksdagen.se/dokument/GU02Ju367</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju367</ref>
          <ref type="doc">http://data.riksdagen.se/fil/42B00266-458E-4541-BE9A-0F6F04EA57CD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-NirXfc8JiwP3Ssuz3NR6e2</idno>
            <name>Annie Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TRuyjJdCag2XrTB2KHGvjW" type="signed"/>
        <correspContext corresp="i-TRuyjJdCag2XrTB2KHGvjW">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-NirXfc8JiwP3Ssuz3NR6e2"/>
          <note type="signatory" corresp="i-nX9ipUS8FhkbQHkWWytwf"/>
        </correspContext>
        <correspAction xml:id="i-WH3csLAdtdo6qA4QWcBiPL" type="referral">
          <date when="2006-11-07"/>
        </correspAction>
        <correspAction xml:id="i-UFiwuzWbwAnrRoSM3i5v3k" type="dismissal">
          <date when="2006-11-07"/>
        </correspAction>
        <correspAction xml:id="i-862r4EA5URq8etRm6WgWt3" type="numbering">
          <date when="2006-11-02"/>
        </correspAction>
        <correspAction xml:id="i-PWCBT1QzYpsCZxr3hm3vJN" type="submission">
          <date when="2006-10-31"/>
        </correspAction>
        <correspAction xml:id="i-Md3W82qJ8QG62BLqyvD1Vb" type="transfer">
          <date when="2006-10-31"/>
        </correspAction>
        <correspAction xml:id="i-KWUuoETM1WmQh2T5st5KUJ" type="assigned"/>
        <correspContext corresp="i-KWUuoETM1WmQh2T5st5KUJ">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-WYckEBb6A4LBULEhncf9rV">
            Förslag till riksdagsbeslut
          </head>
          <list style="ol">
            <item xml:id="i-QSE3nW14zcmsRe46WDJzoY">
              Riksdagen tillkännager för regeringen som sin mening vad i motionen
              anförs om att könsidentitet ska nämnas i brottsbalkens straffskärpningsbestämmelse.
            </item>
            <item xml:id="i-SEAFyrpZTqbsbLWsXeXq1t">
              Riksdagen tillkännager för regeringen som sin mening vad i motionen
              anförs om utbildningsinsatser om brottsbalkens straffskärpningsbestämmelse.
            </item>
            <item xml:id="i-FHVerGwopVQVswoud2MDiv">
              Riksdagen tillkännager för regeringen som sin mening vad i motionen
              anförs om straffrättsligt förbud mot diskriminering på grund av
              sexuell läggning och könsidentitet.
            </item>
            <item xml:id="i-BFsxLJU7myx1Yjdq9xByf4">
              Riksdagen tillkännager för regeringen som sin mening vad i motionen
              anförs om förolämpning med anspelning på sexuell läggning och
              könsidentitet.
            </item>
            <item xml:id="i-DXSTHUhiBhLneJ19aDmDXF">
              Riksdagen tillkännager för regeringen som sin mening vad i motionen
              anförs om att könsidentitet ska omfattas av brottsbalkens bestämmelse
              om hets mot folkgrupp.
            </item>
            <item xml:id="i-MJp2otsFXo4xpxhzNf7p58">
              Riksdagen tillkännager för regeringen som sin mening vad i motionen
              anförs om samarbete mellan HBT-organisationer och polisen.
            </item>
            <item xml:id="i-6y3D6hjcwjcQKTuCrBUvkp">
              Riksdagen tillkännager för regeringen som sin mening vad i motionen
              anförs om att höja polisens HBT-kompetens vid brottsutredningar.
            </item>
            <item xml:id="i-KzfErzDPyCug3kyu893kGT">
              Riksdagen tillkännager för regeringen som sin mening vad i motionen
              anförs om ökad HBT-kompetens inom rättsväsendet.
            </item>
            <item xml:id="i-FuyVoMAD6T2X6oBeuwn86f">
              Riksdagen tillkännager för regeringen som sin mening vad i motionen
              anförs om hedersbrott mot HBT-personer.
            </item>
            <item xml:id="i-NHJkLDbVTQDsj7ttKfS9z3">
              Riksdagen tillkännager för regeringen som sin mening vad i motionen
              anförs om samlade insatser mot hatbrott riktade mot homosexuella,
              bisexuella och trans­personer.
            </item>
          </list>
        </div>
        <div type="motContent">
          <head xml:id="i-JkmqgB9WkNrMpKGLf9WKhx" type="h1">
            Rättstrygghet för homosexuella, bisexuella och transpersoner
          </head>
          <head xml:id="i-MTpkd5iHJMYaudmwQiQzER" type="h1">
            Riksdagens HBT-grupp
          </head>
          <p xml:id="i-6xjFUr2ksJkdmcsgEte5xc">
            Riksdagens HBT-grupp är ett tvärpolitiskt nätverk i Sveriges
            riksdag som diskuterar och utarbetar förslag till riksdagsbeslut
            kring lagstiftning som berör homosexuella, bisexuella och transpersoner.
            Totalt deltar ett 60-tal personer i gruppen. Motionen är undertecknad
            av en riksdagsledamot ur varje partigrupp som deltagit i nätverkets
            arbete med motionen.
          </p>
          <p xml:id="i-DzoZdaBfJK6CMaN2NgpfK4">
            HBT är en paraplybeteckning för homosexuella, bisexuella och
            transpersoner. Homosexuella och bisexuella är män och kvinnor
            i olika åldrar med olika etnisk bakgrund, religion och politisk
            uppfattning. De kommer från olika samhällsklasser, från städer
            och från landsbygd. Det enda som skiljer dem från heterosexuella
            är att de har förmågan att älska och känna sexuell attraktion
            till någon av samma kön.
          </p>
          <p xml:id="i-Tx8g3DVpkWCTHE6V1AbzaD">
            Med transpersoner brukar man avse transvestiter, transsexuella,
            intersexuella, dragkings/queens och andra personer som har en
            könsidentitet eller ett beteende som tidvis eller alltid skiljer
            sig från vad som utifrån stereotypa men utbredda föreställningar
            kan förväntas beroende på deras biologiska kön. Det kan också
            vara individer som av omgivningen uppfattas ha eller ge uttryck
            för en avvikande könsidentitet, till exempel genom att deras könsidentitetsuttryck
            tidvis eller alltid skiljer sig från normen för det kön som registrerats
            för dem vid födseln. Transpersonsbegreppet som politisk term förutsätter
            inte att individen själv identifierar sig som transperson.
          </p>
          <head xml:id="i-X4GrEqUc7YFEY2jd8KLsAu" type="h1">
            Våra utgångspunkter
          </head>
          <p xml:id="i-3qPuNWSszorc4TaX6DD3VC">
            Alla människor har vissa grundläggande behov gemensamma. Till
            dessa hör behov av kärlek, sex, trygghet och gemenskap med andra
            människor. Kärlek är en viktig drivkraft för såväl en personlig
            som samhällelig utveckling. Vår utgångspunkt är att kärlek och
            sexualitet mellan människor av samma kön är lika mycket värd som
            kärlek och sexualitet mellan människor av olika kön. Alla ska
            kunna leva ett värdigt liv, oavsett sexuell läggning eller könsidentitet.
          </p>
          <p xml:id="i-QkpRvfKyFro9Ymchv4kkyc">
            Tyvärr finns det i vårt samhälle ett förtryck av homosexuella,
            bisexuella och transpersoner, vilket bland annat tar sig uttryck
            i form av trakasserier, våld och diskriminering.
          </p>
          <p xml:id="i-JKxC4q8yJtKZif2DyctJkj">
            Riksdagen uttalade redan 1973 i utskottsbetänkandet LU 1973:20
            att en samlevnad mellan två parter av samma kön är en från samhällets
            synpunkt fullt acceptabel samlevnadsform. I regeringens proposition
            1986/87:124 heter det att den enda säkra skillnaden mellan homosexuella
            och heterosexuella är att homosexuella känslomässigt dras till
            personer av samma kön. I homosexuellas och heterosexuellas förhållanden
            finns motsvarande känslor av vänskap, omsorg, lojalitet, ömhet,
            kärlek osv.
          </p>
          <p xml:id="i-7DuGQtd2LVcE8NSKcZ6Rpj">
            Trots dessa ställningstaganden finns diskriminering även i lagstiftningen.
            Bristerna består till stora delar av att lagar och praxis inte
            är anpassade till den verklighet som råder samt att de i många
            fall missgynnar personer på grund av deras sexuella läggning eller
            könstillhörighet.
          </p>
          <p xml:id="i-FqUpjsZNLUow8sA96Ja89N">
            I denna motion, som är ett resultat av vårt samarbete, föreslås
            sådana förändringar som vi anser är viktiga att genomföra för
            att målsättningen om ett pluralistiskt och mångkulturellt samhälle
            ska kunna uppnås. Denna vision innebär ett samhälle fritt från
            diskriminering, våld och fördomar mot personer på grund av deras
            sexuella läggning eller könstillhörighet. I denna motion tar vi
            upp sådana frågor som behandlas i justitieutskottet.
          </p>
          <head xml:id="i-MfJQFZbNt9RUsm6knNwqtA" type="h1">
            Utsatthet för brott
          </head>
          <p xml:id="i-Lhk45SMVVXt95xSGcco4uv">
            Homosexuella, bisexuella och transpersoner är en grupp som ofta
            utsätts för olika typer av förtryck, våld och diskriminering i
            samhället. Det finns flera undersökningar, både nationella och
            internationella, som visar på giltigheten i detta påstående. Den
            på svensk mark mest uppmärksammade studien är kriminologen Eva
            Tibys doktorsavhandling Hatbrott?, som pekar på att var fjärde
            homosexuell eller bisexuell person utsatts för brott på grund
            av sin sexuella läggning. I en ny undersökning av Eva Tiby, presenterad
            i juli 2004, framkommer ännu allvarligare siffror: 52 procent
            av tillfrågade HBT-personer uppger sig ha blivit utsatta för brott
            på grund av sin sexuella läggning eller könsidentitet under de
            senaste åtta åren.
          </p>
          <head xml:id="i-CWf2U2yagpAXaUWVoNAxGG" type="h1">
            Brottsbalken
          </head>
          <p xml:id="i-YEXLxtEKMoU2Lp2fFQsqUw">
            Enligt 29 kap. 2 § 7 brottsbalken är det en försvårande omständighet
            om syftet med ett brott är att kränka en person, en folkgrupp
            eller en annan sådan grupp av personer på grund av ras, hudfärg,
            nationellt eller etniskt ursprung, trosbekännelse, sexuell läggning
            eller annan liknande omständighet. Däremot nämns inte transpersoner
            uttryckligen i denna paragraf, vilket vi anser är olyckligt med
            tanke på gruppens stora utsatthet för riktad brottslighet. Därför
            anser vi att begreppet könsidentitet ska ingå i uppräkningen i
            29 kap. 2 § 7 brottsbalken. Detta bör riksdagen som sin mening
            ge regeringen till känna.
          </p>
          <p xml:id="i-R7rMpMYbtxYYF9d6avPTRK">
            En aktuell utredning från Brottsförebyggande rådet (Hatbrott,
            rapport 2002:9) visar dessutom att bestämmelsen sällan kommer
            till användning. Endast i vart sjunde under­sökt rättsfall där
            paragrafen kunnat tillämpas har så skett. Regeringen bör därför
            ge rättsväsendets myndigheter i uppgift att öka kunskaperna om
            straffskärpnings­paragrafens innebörd och användningsområde. Detta
            bör riksdagen som sin mening ge regeringen till känna.
          </p>
          <p xml:id="i-EbtQdNK4ZTiD3QAwQzaBym">
            I brottsbalken finns sedan 1987 ett förbud mot olaga diskriminering
            på grund av en persons homosexualitet (BrB 16 kap. 9 §). Således
            ges inget rättsligt skydd till personer som är bisexuella eller
            transpersoner. Även i 2003 års lag mot diskriminering, där det
            finns ett motsvarande civilrättsligt förbud, är transpersoner
            utelämnade. Så länge det finns ett straffrättsligt diskrimineringsförbud
            måste lagstiftningen reformeras med utgångspunkt i att det ska
            avse både sexuell läggning och könsidentitet. Detta bör riksdagen
            som sin mening ge regeringen till känna. Vår ståndpunkt om den
            civilrättsliga diskrimineringslagstiftningen redovisas i HBT-gruppens
            motion till arbetsmarknads­utskottet.
          </p>
          <p xml:id="i-XUntRvD1maUx6pMHFg324w">
            Enligt brottsbalkens 5 kap. 5 § 4 har åklagare möjlighet att
            väcka allmänt åtal för förolämpning mot någon med anspelning på
            hans eller hennes homosexuella läggning. Även denna paragraf bör
            vidgas till att avse både sexuell läggning och könsidentitet,
            och en översyn bör också ske av hur bestämmelsen tillämpas i praktiken.
            Detta bör riksdagen som sin mening ge regeringen till känna.
          </p>
          <p xml:id="i-KmooQjtru1cnAsX7wwknVr">
            Vi anser även att den nu genomförda reformen av brottsbalkens
            bestämmelse om hets mot folkgrupp ska kompletteras (BrB 16 kap.
            8 §). Det är viktigt att inte stanna vid att kriminalisera hets
            med anspelning på sexuell läggning, utan också hets med anspelning
            på könsidentitet. Detta bör riksdagen som sin mening ge regeringen
            till känna.
          </p>
          <head xml:id="i-9T8aQCZHDtzBz5Bpi7EqMA" type="h1">
            Rättsväsendets insatser
          </head>
          <p xml:id="i-JT2fVm3XSLSrjasrRv6af">
            Det är oacceptabelt att hot, våld och diskriminering mot homosexuella,
            bisexuella och transpersoner ska behöva vara vardagliga företeelser
            i Sverige. FN:s konvention om de mänskliga rättigheterna, där
            alla människors lika värdighet och rättigheter betonas, måste
            efterlevas. Sammantaget finns således ett grundläggande behov
            av rättsliga förändringar för att motverka förtryck, våld och
            diskriminering.
          </p>
          <p xml:id="i-MxZE8TT39W1d2ftGconUJ">
            Polisen är en yrkesgrupp som är mycket viktig när det gäller
            att motverka brott mot HBT-personer. Också vad gäller att på ett
            adekvat sätt ta hand om brottsoffer ur denna grupp samt genomföra
            utredningar av brott som begåtts på grund av en persons sexuella
            läggning eller könsidentitet är polisens insatser av ovärderligt
            slag. För att bli bättre på detta skulle polisen behöva ett tätare
            samarbete med HBT-organisationer, det vill säga organisationer
            för homosexuella, bisexuella eller transpersoner. En sådan samverkan
            skulle både öka polisens kunskaper och höja förtroendet för polisväsendet
            inom en brottsutsatt grupp där många drar sig för att anmäla brott
            eftersom de känner oro för vilket bemötande de skulle få hos polisen.
            Samverkan bör ske både på nationell nivå och på lokal nivå utifrån
            de förutsättningar som finns inom olika närpolisområden. Detta
            bör riksdagen som sin mening ge regeringen till känna.
          </p>
          <p xml:id="i-DazqonQdwwPmBHWEx2GZw5">
            En annan åtgärd är att genom organisatoriska eller utbildningsmässiga
            insatser höja polisens kompetens i utredningar av brott mot HBT-personer
            på grund av offrets sexuella läggning eller könsidentitet. Detta
            bör riksdagen som sin mening ge regeringen till känna.
          </p>
          <p xml:id="i-UaufniQ41MvZy7ND6sdDT">
            Av ovan nämnda skäl är det också viktigt att höja rättsväsendets
            allmänna kompetens vad gäller homosexuellas, bisexuellas och transpersoners
            situation och utsatthet för brott. En allmän förstärkning av HBT-kompetensen
            bör ske både inom polisen, domstolsväsendet, åklagarväsendet och
            kriminalvården. Detta bör riksdagen som sin mening ge regeringen
            till känna.
          </p>
          <p xml:id="i-N5LsX2Tsjtf3xKMaxGJGNA">
            Under senare år har ett berättigat fokus ställts på hedersrelaterade
            brott. Sådana brott riktas också mot personer som vill leva i
            enlighet med sin sexuella läggning eller könsidentitet. I september
            2004 rapporterade massmedier om en kommande studie från RFSL-rådgivningen
            i Skåne som dokumenterar att hedersrelaterat våld och förföljelse
            också drabbar unga HBT-personer som vill leva efter sin läggning.
            Studien bygger på enkätsvar från myndigheter som möter ungdomar
            som utsatts för familjevåld (t.ex. polis och socialförvaltningar)
            samt från skolor och ungdomsmottagningar. Under projektet har
            man också fått egen kontakt med ett 20-tal ungdomar i åldrarna
            13 till 25 år som känner sig hotade och förföljda av sina anhöriga
            på grund av sin sexuella läggning. I studien beskrivs fall av
            ungdomar som inte tillåts röra sig fritt, blir inlåsta, slagna,
            hotade till livet eller utsatta för hot i form av att föräldrarna
            säger att de kommer att begå självmord på grund av barnens sexualitet.
            Denna typ av hedersrelaterat familjevåld mot unga HBT-personer
            förekommer både i familjer med svensk och med utländsk bakgrund.
          </p>
          <p xml:id="i-4r56qyz9WNcXYNxs78ArjW">
            I det prioriterade arbetet mot hedersbrott bör också uppmärksammas
            att det heders­relaterade våldet även vänder sig mot HBT-personer.
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-C3phF5gAHg6eRDj8M5wCtW" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-5QX7iNFegQk193rh4VkaZz" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-MZKnHuHv2wPEyj9wrJBfb" who="i-NirXfc8JiwP3Ssuz3NR6e2">
              Annie Johansson (c)
            </item>
            <item xml:id="i-2FS8UAG4uYChRjJqBUuaXk" who="i-nX9ipUS8FhkbQHkWWytwf">
              Ulf Nilsson (fp)
            </item>
          </list>
        </div>
      </div>
    </body>
  </text>
</TEI>
