<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-TU-02195">
  <teiHeader>
    <fileDesc>
      <titleStmt>
        <title>Utgiftsområde 22 Kommunikationer</title>
        <author corresp="i-2SnUjYd3qzUQVBobN3u1Yc">av Ulrika Heie m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2195 av Ulrika Heie m.fl. (C)</title>
          <idno type="rdwebb">HA022195</idno>
          <rs type="number">2195</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HA022195/text</ref>
          <ref type="dokument_url_html">https://data.riksdagen.se/dokument/HA022195</ref>
          <ref type="dokumentstatus_url_xml">https://data.riksdagen.se/dokumentstatus/HA022195</ref>
          <ref type="pdf">https://data.riksdagen.se/fil/FB8A7100-9A59-41D9-80D9-DFC07A21EC4E</ref>
          <ref type="docx">https://data.riksdagen.se/fil/DDB13EF3-C488-4D57-B9B1-FF113F7CD8DB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Heie</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-PYk1FHT5xHTWNczRYuGRJg</idno>
            <name>Anders Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AeGJsipe8HwhxKjU9hLZkx" type="signed"/>
        <correspContext corresp="i-AeGJsipe8HwhxKjU9hLZkx">
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-PYk1FHT5xHTWNczRYuGRJg"/>
          <note type="signatory" corresp="i-W1SpeP85RXQTDYN2miQfXU"/>
        </correspContext>
        <correspAction type="submitted" xml:id="i-TWjiVJoz4V5zf5uPJ6DbzF">
          <date when="2022-11-23"/>
          <time when="16:00:18"/>
        </correspAction>
        <correspAction type="reviewed" xml:id="i-Eba2t6xnnhzbQi7ZAWw1ex">
          <date when="2022-11-25"/>
          <time when="17:34:11"/>
        </correspAction>
        <correspAction type="referred" xml:id="i-RDAXbBijGjRqFwFQ4PbocE">
          <date when="2022-12-01"/>
        </correspAction>
        <correspAction type="assigned" xml:id="i-Kzobct49k9SogHYfSe7Fy8">
          <date when="2023-10-16"/>
          <time when="15:48:23"/>
        </correspAction>
        <correspContext corresp="i-Kzobct49k9SogHYfSe7Fy8">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-PYxXUjU2xfMmgpbGtnsAkq"/>
        <correspContext corresp="i-PYxXUjU2xfMmgpbGtnsAkq">
          <ref type="uppgift">2022/23:TU1</ref>
          <ref type="ref_dok_id">HA01TU1</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU1</ref>
          <ref type="ref_dok_titel">Utgiftsområde 22 Kommunikationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:2195 av Ulrika Heie m.fl. (C) Utgiftsområde 22 Kommunikationer</div>
      </div>
      <div type="motBody">
        <div type="motProposal" subtype="förslag">
          <head xml:id="i-Pn9tHXP7mtAwet3o9LnLSX">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-594uTbM2qGSHe8UoTE4zUs">
              Riksdagen anvisar anslagen för 2023 inom utgiftsområde 22 Kommunikationer
              enligt förslaget i tabell 1 i motionen.
            </item>
          </list>
        </div>
        <div type="motContent">
          <head type="h1" xml:id="i-798m4SLLVddNfqRwLmwRT7">
            Motivering
          </head>
          <p xml:id="i-WPkbiT2bP5jU69Xdmyg3Vm">
            En väl fungerande transport- och it-infrastruktur är en förutsättning
            för att det ska gå att bo, leva och arbeta i hela landet. Att
            näringslivets godstransporter fungerar är likaledes viktigt för
            att möjliggöra företagsamhet och arbete i hela landet. Teknikutveckling,
            effektivisering, digitalisering, regelförenklingar och en omställning
            till elektrifierade transporter och en ökad andel förnybara drivmedel
            bidrar till att fortsatt goda kommunikationer i hela landet kan
            ske utan att miljö och klimatpåverkan ökar.
          </p>
          <p xml:id="i-GtYTFC2aoPWCzMU59GRzCF">
            Centerpartiet är pådrivande för att Sverige ska nå målet om en
            fossiloberoende fordonsflotta och utsläppsminskningar på 70 procent
            till 2030 från våra inrikes transporter. I det arbetet har de
            statliga infrastrukturinvesteringarna en viktig roll att spela.
            Centerpartiet prioriterar att öka underhållet och utbyggnaden
            av järnvägen. Vi vill satsa på alternativa finansieringslösningar,
            göra satsningar på elektrifiering, förnybar energi, bibehållen
            reduktionsplikt och mer kollektivtrafik samt ytterligare investeringar
            i it- och bredbandsutbyggnad samt förbättrad mobiltäckning. Det
            är de fem transport­slagen tillsammans som skapar förutsättningar
            för transporteffektivitet och en smart omställning till klimatnytta.
          </p>
          <p xml:id="i-34kEFVifHUHpYbdyiH92ru">
            Eftersom Centerpartiet värnar hela landets utveckling är det
            också av största vikt att de resurser som satsas på infrastruktur
            fördelas över hela landet.
          </p>
          <p xml:id="i-24kZnUTE9NRh4XrpPiHgJP">
            Vi behöver förstärka möjligheterna att driva företag och bo utanför
            storstäderna. För det behövs en fossiloberoende fordonsflotta
            och investeringar i bättre vägar och järn­vägar, bättre kollektivtrafik
            i form av exempelvis buss, tåg och taxi i hela landet, utan att
            straffbeskatta de som har långa avstånd. Även bredbandsfunktionaliteten
            och tillgången till mobiltäckning är central.
          </p>
          <head type="h2" xml:id="i-8WQo4mDo9T8842yEwbeff5">
            Ökad mobilitet med minskad klimatpåverkan
          </head>
          <p xml:id="i-B4T8mYoeErvjHKMEW5pjtz">
            Sveriges mål är att utsläppen från transportsektorn till år 2030
            ska minska med 70 procent. Det är ett ambitiöst mål som innebär
            en enorm möjlighet att ta ledningen i den globala omställningen
            när smarta lösningar skapas av innovatörer med teknikskiften till
            det förnybara och ökad energi- och resurseffektivitet. Centerpartiet
            vill skärpa såväl den nationella politiken som EU-lagstiftningen
            på området.
          </p>
          <head type="h2" xml:id="i-4RP8cvmhB2VaeJf54bjvHQ">
            Förbättrad framkomlighet för cyklister
          </head>
          <p xml:id="i-C7uWoY8v6WmH25iXGPrUBu">
            Cykeln tar mindre plats än bilen och genererar inga utsläpp,
            samtidigt som cykling är bra för folkhälsan. Därför vill Centerpartiet
            öka framkomligheten med cykel genom att bygga fler lokala och
            regionala cykelbanor och så kallade cykelmotorvägar samt minska
            barriäreffekter från korsande spår och vägar. Det ska vara enkelt
            och tryggt att cykla såväl i stad som på landsbygden.
          </p>
          <head type="h2" xml:id="i-BJoEBGRzUgBq4oaLTJtnAs">
            Ett jämställt transportsystem
          </head>
          <p xml:id="i-YESrMKhwje3htZA7xAg4vV">
            Centerpartiet anser att vårt transportsystem ska vara likvärdigt
            i förhållande till kvinnors respektive mäns olika behov. Transporter
            är grundläggande för vår vardag och jäm­ställda transporter handlar
            om att ge kvinnor och män lika förutsättningar till exempel­vis
            arbetspendling, utbildningspendling och förskolehämtning. Centerpartiet
            vill även se en bättre jämlikhet inom transportpolitiken avseende
            funktionsnedsättningar.
          </p>
          <head type="h2" xml:id="i-3FXWWJ5rceRtvyv712Bavj">
            Flyget är viktigt för tillgängligheten i vårt land
          </head>
          <p xml:id="i-HaWJZeCPYFoVqYoRD82cHL">
            Sveriges stora avstånd – samt att vi ligger långt norrut – gör
            att vi är helt beroende av ett fungerande flyg och möjlighet för
            människor, näringslivet och myndigheter att lätt kunna ta sig
            till andra destinationer inom landet, och vidare ut i världen.
          </p>
          <p xml:id="i-6ob6vrVV41gBYsWGEE9KoQ">
            För Centerpartiet är det viktigt att också flyget blir en del
            av klimatomställningen. Det kräver insatser inom forskning och
            utveckling för att öka andelen förnybart bränsle. Centerpartiet
            vill också underlätta introduktionen av elflyg i Sverige. Miljö-
            och klimat­påverkan från flyget måste minska för att bidra till
            Sveriges nationella klimatmål och internationella åtaganden utan
            att riskera tillgänglighetsmålet. En snabb teknik­utveckling sker
            just nu inom luftfarten, bland annat med fokus på el- och hybridflyg.
            Denna utveckling måste värnas och stödjas.
          </p>
          <head type="h2" xml:id="i-T1xA9oHV2teRQfoH4JMbWU">
            Effektivare planering av vägar och järnvägar är nödvändigt
          </head>
          <p xml:id="i-CjNnLcjWXZ2hNzocapW1M9">
            Regelverket för strategisk och ekonomisk planering av vägar och
            järnvägar är komplext och svåröverskådligt, delvis på grund av
            att det tillkommit vid olika tider och tillämpats med olika syften.
            Detta gör det svårt att göra en realistisk planering som tar hänsyn
            till flera olika mål, som exempelvis fastslagna miljö- och klimatmål
            och krav på kostnads­effektivitet. Planeringen av vägar och järnvägar
            behöver bli effektivare och mer transparent.
          </p>
          <head type="h2" xml:id="i-JS7rDDqeAfnkA8RGzwky8R">
            Effektivare regelsystem för vägföreningar
          </head>
          <p xml:id="i-UAbY273ksvb6UBgURaeKjV">
            En väl fungerande infrastruktur är en grundläggande förutsättning
            för en levande landsbygd. De samfällt enskilda vägarna är en viktig
            del i detta, och inte minst den förvaltning som sker genom samfällighetsföreningar
            och vägföreningar. Denna förvaltningsform är den till vägsträckan
            största i landet näst det rena skogsvägnätet. Mer än en miljon
            människor startar sin dag med en resa på en vägsamfällighet. Riksförbundet
            Enskilda Vägar (REV) har därför föreslagit regeringen att utreda
            förenklade och rättssäkra regler för ändring av inaktuella andelstal
            efter förebild från Finland. Centerpartiet driver också på för
            ökade underhållsresurser till denna typ av vägar.
          </p>
          <head type="h2" xml:id="i-Jz81F1qGWa48TqRD9LkY9j">
            Utveckla svensk sjöfart
          </head>
          <p xml:id="i-FefpKjxmjZXjjjojhkFokE">
            Sverige har lång kust, stor hamnkapacitet med mer än 52 hamnar
            och utmärkta inre vattenvägar. Det gör att vi har goda möjligheter
            att utveckla sjöfarten ännu mer. Skandinavien och Sverige kan
            till viss del betraktas som en ö. Det gör sjöfartsnäringen av
            central betydelse för vårt välstånd och vår handel. Den är en
            relativt miljövänlig transportform, med en stor potential att
            ytterligare minska sin miljöpåverkan. Svensk sjöfartstradition
            är förknippad med hög sjösäkerhet. Genom en stark svenskflaggad
            handelsflotta kan Sverige påverka utformningen av de internationella
            reglerna för sjöfarten.
          </p>
          <head type="h2" xml:id="i-Lhb93x6dHK4tFD3xPoJM1Z">
            Internationellt klimatarbete för flyg och sjöfart
          </head>
          <p xml:id="i-Fs3yz2FC4jrvkddxySTQah">
            Vi behöver finna system för att göra flyg, sjöfart och tåg mer
            miljövänligt. Flyget knyter ihop orter och länder och är en förutsättning
            för företagande och boende i hela landet. Flyget står för en mindre
            del av Sveriges utsläpp av växthusgaser och flygplanen blir allt
            mer energieffektiva. En liknande utveckling ser vi inom sjöfarten,
            med allt mer bränslesnåla fartyg och bättre bränslen. Vi anser
            att både flyget och sjöfarten ska bära sina miljökostnader och
            på så sätt stimuleras till energieffektivisering och framställning
            av förnybara bränslen. Det är av största vikt att nationella och
            internationella regelverk samverkar i denna omställning.
          </p>
          <head type="h2" xml:id="i-Uf9LjDcG2dirxEhLJbeJEx">
            Nya stambanor i Sverige
          </head>
          <p xml:id="i-H8o2aAE8uyjV1g9NPKbtY">
            Idag råder kapacitetsbrist på det svenska stambanesystemet och
            därför finns behov av nya stamlinjer som väl integreras med befintlig
            infrastruktur. Trängseln omöjliggör att i någon större utsträckning
            lyfta över långväga godstransporter på järnväg. En väl utbyggd
            infrastruktur knyter ihop Sverige och skapar förutsättningar för
            fler jobb och företag i hela landet. Det leder också till att
            möjligheten att ta en anställning längre från bostaden ökar, vilket
            möjliggör för fler hållbara transporter, minskad klimatpåverkan
            och att nya jobb och bostäder kan växa fram. Snabbare tåg skapar
            dessutom möjlighet till enklare och effektivare pendling. Det
            handlar om modern och grön infrastruktur som knyter samman Sverige
            och som Centerpartiet därför har en positiv inställning till.
          </p>
          <head type="h2" xml:id="i-w77PBoGoJTXyQEsYyXdoW">
            Ett samlat grepp för posten inom ramen för Postfinansieringsutredningen
          </head>
          <p xml:id="i-P4y14rcoqsxFGxq4CueUQV">
            Sedan hösten år 2020 har det skett en rad förändringar i det
            svenska postväsendet. Ett exempel är att Postnord inledde varannandagsutdelning
            i Skåne hösten år 2020 och kommer att rulla ut denna distributionsmodell
            över hela landet de kommande åren. Centerpartiet vill se en samlad
            hantering av hur posten och Postnord ska utvecklas framöver. Nu
            har regeringen tillsatt en utredning, Postfinansieringsutredningen
            (dir. 2020:101), som ska jobba fram till våren 2023. Centerpartiet
            anser denna utredning bör få arbeta i lugn och ro, i syfte att
            undvika att privatpersoner och företagare oroas över om deras
            brev och paket kommer fram i tid när verksamheten reformeras på
            flera fronter.
          </p>
          <head type="h2" xml:id="i-W25tZ16jo7nYEP7cv2UTjS">
            Se över regler och lagar för A-traktorer
          </head>
          <p xml:id="i-Thf2fKTKHbPP6u6VFTgtFE">
            Den 15 juli år 2020 förenklades de tekniska kraven vid ombyggnation
            av en bil till A‑traktor. Förändringen genomfördes för att det
            skulle vara möjligt att också bygga om automatväxlade bilar till
            A‑traktorer. Efter förändringen har antalet A‑traktorer ökat kraftigt.
            Enligt vägtrafikregistret har cirka 7 800 A‑traktorer registreringsbesiktats
            efter den 15 juli 2020 och totalt finns i dag mer än 36 000 A‑traktorer
            i landet. Tyvärr är regelefterlevnaden på sina håll bristfällig.
            Detta kommer sig sannolikt av att regelverken är krångliga och
            att hastighetsgränsen på 30 km/h upplevs som obegriplig, när en
            EU-mopedbil får gå i 45 km/h. Att se över, förenkla och anpassa
            regelverket för fordon för ungdomar och göra regelverken för A‑traktor
            och EU-moped mer enhetliga är angeläget.
          </p>
          <head type="h2" xml:id="i-SYyAC67DTcZNeqh4ggKyTS">
            Inför en enklare förvaltning för enskilda vägar
          </head>
          <p xml:id="i-LSfgaPkjQFzQBL3m4rSwQx">
            Av det svenska vägnätet består 43 000 mil av enskilda vägar,
            medan endast ca 10 000 mil är statliga och 4 100 mil kommunala.
            Ansvariga för de enskilda vägarna är väghållarna, exempelvis enskilda
            markägare, vägföreningar eller samfällighets­föreningar. Av dessa
            får 7 700 mil statsbidrag som ska bidra till att vägarna är allmänt
            tillgängliga, tillgodoser behoven och håller hög transportkvalitet.
            Riksdagen beslutade den 7 maj 2019 att tillkännage regeringen
            att snarast utreda frågan om en enklare förvaltning för landets
            samfälligheter. Beslutet – följt av en regelförenkling – kan innebära
            att landets tusentals samfälligheter, vägsamfälligheter med flera,
            själva ges mandat att besluta om förändrade andelstal med mera.
          </p>
          <head type="h2" xml:id="i-PfPNeQZRQ7koNKkfDhzAtp">
            Bredband skapar förutsättningar för tillväxt och trygghet
          </head>
          <p xml:id="i-Sr4JKT4A2bRdfFzM5ABx5U">
            Globalisering och digitalisering för människor närmare varandra
            och den digitala infrastrukturen är nödvändig för att det ska
            gå att arbeta och bo i hela landet. För Centerpartiet är it ”det
            femte transportslaget”, som vid sidan av väg, järnväg, sjöfart
            och flyg möjliggör liv, arbete och boende i hela landet. Tack
            vare teknikutvecklingen ökar användningsområden för telefoner
            och surfplattor. Ökad täckning och allt högre överföringshastighet
            efterfrågas för att möjliggöra att de internetbaserade tjänsterna
            ska kunna användas överallt. Framförallt i glesbefolkade områden
            kan trådlös infrastruktur bli ett mer ekonomiskt sätt att nå ut
            till alla bostäder och verksamhetsställen i avvaktan på att fast
            fiber byggs ut. En väl utbyggd infrastruktur för mobiltelefoni-
            och bredbands­tjänster är en förutsättning för fortsatta möjligheter
            för människor att bo kvar, driva företag, delta i undervisning
            och utöva kultur och sociala kontakter också på lands­bygden.
          </p>
          <head type="h2" xml:id="i-D55jU7ZGjyAZZtHRtzbbeT">
            Öppna data
          </head>
          <p xml:id="i-V6wV9n8M4zY34bL5baPgP4">
            Det offentligas data ska som utgångspunkt vara öppna. Samtliga
            myndigheter ska arbeta konsekvent med publicering av öppna data.
            Så skapar vi fler jobb och en samhällsvinst i miljardklassen enligt
            flera rapporter och erfarenheter från andra länder. Myndigheten
            för digital förvaltning (Digg) bör ges i uppdrag att förbereda
            statliga myndigheter för publicering av öppna data inför genomförandet
            av öppna data-lagen.
          </p>
          <p xml:id="i-S8xAy1Yk4Ld867uyiAudDq">
            Liksom offentliga data bör ha öppenhet som grund, bör även den
            kod som betalas av det offentliga bli öppen källkod. Så kan vi
            minska risken för beroende av andra länder och minska kostnaden
            för utveckling när myndigheter kan använda samma kod. Diggs och
            Arbetsförmedlingens rekommendationer på området bör följas av
            fler myndigheter.
          </p>
          <head type="h2" xml:id="i-Mny2v9XXQRbkCjkBZB45j9">
            Inkludera laddningsstolpar längs kusten för elbåtar i Trafikverkets
            uppdrag
          </head>
          <p xml:id="i-QmPc6QAu7U7oZebFotTMdX">
            För att nå fossilfrihet år 2045 behöver vi ställa om samtliga
            våra aktiviteter till hållbara alternativ. Detta inkluderar omställningen
            av våra fritidsbåtar, vars utsläpp nyligen kartlagts av Transportstyrelsen.
            Under 2020 beslutade regeringen om en förordning som ger Trafikverket
            i uppdrag att utdela statligt stöd för utbyggnad av publika laddstationer
            för snabbladdning av elfordon i anslutning till större vägar.
            Centerpartiet vill nu bredda detta uppdrag för att inkludera utbetalning
            av statligt stöd för laddningsstolpar längs kuststräckor, för
            att påskynda omställningen från motorbåtar till elbåtar. De miljö­kvalitetsmål
            som skulle påverkas positivt med denna satsning är Hav i balans
            samt levande kust och skärgård, Levande sjöar och vattendrag,
            Giftfri miljö, Ingen över­gödning, Bara naturlig försurning, Frisk
            luft och Begränsad klimatpåverkan.
          </p>
          <head type="h2" xml:id="i-Epis1DK6xWhSmjxu3NGAt1">
            Mobiltäckning på tåg behöver bli bättre
          </head>
          <p xml:id="i-2ZgC7FFMFrDwBcd3mgKnb3">
            Idag har bara 50–60 % av de trafikerade järnvägssträckorna god
            mobiluppkoppling, enligt Post- och telestyrelsen (PTS). Resenärer
            får därmed svårt att utnyttja restiden till jobb eller nöjen.
            Resultatet blir att många väljer bort tågen till förmån för flyg
            eller bil. Centerpartiet vill se flera åtgärder för ökad mobiltäckning
            i hela landet, för klimatets, jobbens och hela Sveriges bästa.
            Idag finns redan ett mobiltelesystem på plats längs järnvägen,
            som används för att lokförarna ska kunna kommunicera med trafikledningen.
            Centerpartiet föreslår att Trafikverket låter mobiloperatörerna
            använda den digitala infrastruktur som redan finns på plats. På
            så sätt skulle mobiltäckningen kunna för­stärkas kraftigt. Infrastrukturen
            finns redan på plats, men regeringen behöver ge Trafikverket i
            uppdrag att tillsammans med mobiloperatörerna öppna upp systemen.
          </p>
          <p xml:id="i-2nQgYzZuLYPtcRSaqs1DD5">
            Centerpartiet vill att det ska bli mer attraktivt att ta tåget.
            Alla ska kunna vara en del av klimatomställningen genom smarta
            val i vardagen. Bättre mobiltäckning på tågen är också en fråga
            om att kunna bo, leva och driva företag i hela landet.
          </p>
          <head type="h2" xml:id="i-WZXh8ejRRFKgtL48Dzr8Qn">
            3 kronor lägre pris vid pump
          </head>
          <p xml:id="i-WkJgCS2Nk8xsfWjUSE5Eaz">
            Det är anmärkningsvärt hur tre av fyra partier i regeringsunderlaget
            inför valet lovade 5, 9 respektive 10 kronor lägre pris vid pump,
            för att i budgetpropositionen föreslå en sänkning av skatten med
            80 öre. Jämfört med nivån hösten 2022 innebär denna sänkning cirka
            40 öre lägre pris vid pump, bland annat eftersom regeringen väljer
            att behålla den så kallade överindexeringen av bränsleskatterna.
          </p>
          <p xml:id="i-7NTPaGo8mGxhVqCp3Nvg79">
            Centerpartiet anser att det är prioriterat att till del kompensera
            vissa hushåll för de ökade kostnaderna för drivmedel. Kostnadsökningarna
            är delvis en effekt av Rysslands krig mot Ukraina. Kostnaderna
            för kriget, inklusive de självpåtagna och rimliga kostnader som
            Sverige, EU och stora delar av världen tagit på sig till följd
            av sanktioner mot Ryssland, måste fördelas rättvist. En rättvis
            fördelning av kostnaderna skapar också möjlighet till ett uthålligt
            och brett stöd för Ukraina.
          </p>
          <p xml:id="i-MN5K23LHa9d1oVbK7JVJfd">
            För Centerpartiet är det naturligt att det primärt är hushåll
            på landsbygden som är beroende av bilen, i bemärkelse att de saknar
            rimliga alternativ, som i första hand bör kompenseras. Det är
            därför olyckligt att regeringen väljer att föreslå en bred sänkning
            av skatten på bensin och diesel för alla, inklusive boende i våra
            storstäder.
          </p>
          <p xml:id="i-9vx2QLpGUD7n1kWvENbuz5">
            I kombination med regeringens förslag om att avskaffa klimatbonusen
            för bilar med låga utsläpp och öka den fossila inblandningen i
            reguljär bensin och diesel innebär också regeringens förslag till
            skattesänkning att det är rimligt att tro att utsläppen från den
            svenska transportsektorn kommer att öka. Det är också anmärkningsvärt
            att reger­ingen föreslår att klimatbonusen avskaffas, men väljer
            att behålla de förhöjda fordons­skattenivåer som motiverats av
            att de ska finansiera samma bonus.
          </p>
          <p xml:id="i-7gPYWtFXPF9nuY8wL1e5Fq">
            Centerpartiet föreslår i stället ett mycket mer kraftfullt, men
            fokuserat, stöd för att möta de höga pumppriserna. Vi vill ge
            bilägare på landsbygden en nedsättning mot­svarande tre kronor,
            för en körsträcka upp till 2 000 mil. För en person som nyttjar
            denna nedsättning maximalt innebär detta 3 600 kronor per år i
            lägre kostnader. För en person som kör 2 000 mil om året, och
            har en bil som förbrukar 0,6 liter diesel per mil, innebär regeringens
            förslag en minskad kostnad för bränsle om 1 200 kronor. Centerpartiets
            förslag är alltså tre gånger kraftigare för denna person.
          </p>
          <head type="h2" xml:id="i-9GRwap2kPUXQF2ECMWzHnk">
            Centerpartiets överväganden
          </head>
          <p xml:id="i-P3uzspsAaAWbQddMzZDyh1">
            Tabell 1 Anslagsförslag 2023 för utgiftsområde 22 Kommunikationer
          </p>
          <p xml:id="i-LagZxrRmZJMJ5dVuNwnWmo">
            Tusental kronor
          </p>
          <table>
            <row style="label" xml:id="i-Le1aMUmuafSQjj3Gi4AL26">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-DY5YyAMahEgNfvWdkaxAQK">
              <cell>
                1:1
              </cell>
              <cell>
                Utveckling av statens transportinfrastruktur
              </cell>
              <cell>
                34 468 391
              </cell>
              <cell>
                −1 000 000
              </cell>
            </row>
            <row xml:id="i-C25MWEKwJ2NaZREU7GsKmn">
              <cell>
                1:2
              </cell>
              <cell>
                Vidmakthållande av statens transportinfrastruktur
              </cell>
              <cell>
                30 950 890
              </cell>
              <cell>
                200 000
              </cell>
            </row>
            <row xml:id="i-AQFtawcVrr9XQwdextkjdV">
              <cell>
                1:3
              </cell>
              <cell>
                Trafikverket
              </cell>
              <cell>
                1 455 481
              </cell>
              <cell>
                −3 863
              </cell>
            </row>
            <row xml:id="i-9nMQbajMmF1q3QShdZxWRd">
              <cell>
                1:4
              </cell>
              <cell>
                Ersättning för sjöräddning och fritidsbåtsändamål
              </cell>
              <cell>
                533 308
              </cell>
              <cell>
                −300 000
              </cell>
            </row>
            <row xml:id="i-MQkbeXJcS8wC2oi6Kmwiw1">
              <cell>
                1:5
              </cell>
              <cell>
                Ersättning för viss kanal- och slussinfrastruktur
              </cell>
              <cell>
                62 284
              </cell>
              <cell>
                ±0
              </cell>
            </row>
            <row xml:id="i-5TpM3qTid5hpWvbAhhas44">
              <cell>
                1:6
              </cell>
              <cell>
                Ersättning avseende icke statliga flygplatser
              </cell>
              <cell>
                151 013
              </cell>
              <cell>
                ±0
              </cell>
            </row>
            <row xml:id="i-4MujYEQ63Eo8VWuoyxo8Tu">
              <cell>
                1:7
              </cell>
              <cell>
                Trafikavtal
              </cell>
              <cell>
                1 098 000
              </cell>
              <cell>
                ±0
              </cell>
            </row>
            <row xml:id="i-LTxBmckVeiH3eSCQyh4L61">
              <cell>
                1:8
              </cell>
              <cell>
                Viss internationell verksamhet
              </cell>
              <cell>
                30 557
              </cell>
              <cell>
                ±0
              </cell>
            </row>
            <row xml:id="i-Hjzujiw775QXHuB2nXdGUC">
              <cell>
                1:9
              </cell>
              <cell>
                Statens väg- och transportforskningsinstitut
              </cell>
              <cell>
                83 179
              </cell>
              <cell>
                −343
              </cell>
            </row>
            <row xml:id="i-UyNVZymHrbyRyi6spxXkNX">
              <cell>
                1:10
              </cell>
              <cell>
                Från EU-budgeten finansierade stöd till Transeuropeiska nätverk
              </cell>
              <cell>
                550 000
              </cell>
              <cell>
                ±0
              </cell>
            </row>
            <row xml:id="i-YH9pKd36F9zaY2fRMPjnTM">
              <cell>
                1:11
              </cell>
              <cell>
                Trängselskatt i Stockholm
              </cell>
              <cell>
                1 648 987
              </cell>
              <cell>
                ±0
              </cell>
            </row>
            <row xml:id="i-V4k9sB19J1RpnCm9WtZfCD">
              <cell>
                1:12
              </cell>
              <cell>
                Transportstyrelsen
              </cell>
              <cell>
                2 407 440
              </cell>
              <cell>
                −21 953
              </cell>
            </row>
            <row xml:id="i-YAqeTrz8Epn6cmXPR833eP">
              <cell>
                1:13
              </cell>
              <cell>
                Trafikanalys
              </cell>
              <cell>
                70 527
              </cell>
              <cell>
                −245
              </cell>
            </row>
            <row xml:id="i-JXCd6aknhipkD9GsoomMGz">
              <cell>
                1:14
              </cell>
              <cell>
                Trängselskatt i Göteborg
              </cell>
              <cell>
                920 705
              </cell>
              <cell>
                ±0
              </cell>
            </row>
            <row xml:id="i-RYhJT5NPPNAVoYfepGA9a9">
              <cell>
                1:15
              </cell>
              <cell>
                Sjöfartsstöd
              </cell>
              <cell>
                1 600 000
              </cell>
              <cell>
                ±0
              </cell>
            </row>
            <row xml:id="i-TFFXnraTxhZXzLBnWEb6MA">
              <cell>
                1:16
              </cell>
              <cell>
                Internationell tågtrafik
              </cell>
              <cell>
                95 000
              </cell>
              <cell>
                ±0
              </cell>
            </row>
            <row xml:id="i-EmHhhUnWVwZskhsKG7iakK">
              <cell>
                1:17
              </cell>
              <cell>
                Infrastruktur för flygtrafiktjänst
              </cell>
              <cell>
                351 000
              </cell>
              <cell>
                ±0
              </cell>
            </row>
            <row xml:id="i-B7Rsf218AkipJSZ3uzW9HV">
              <cell>
                1:18
              </cell>
              <cell>
                Lån till körkort
              </cell>
              <cell>
                151 466
              </cell>
              <cell>
                ±0
              </cell>
            </row>
            <row xml:id="i-331Yxe7UsaDBZ9GpHLpo7s">
              <cell>
                1:19
              </cell>
              <cell>
                Obemannad luftfart
              </cell>
              <cell>
                30 000
              </cell>
              <cell>
                ±0
              </cell>
            </row>
            <row xml:id="i-Hm3H1LymkWE5rbt4527rMY">
              <cell>
                2:1
              </cell>
              <cell>
                Post- och telestyrelsen
              </cell>
              <cell>
                119 862
              </cell>
              <cell>
                −24 205
              </cell>
            </row>
            <row xml:id="i-K5ru9uxyrwhvfgnXmZbLZ3">
              <cell>
                2:2
              </cell>
              <cell>
                Ersättning för särskilda tjänster för personer med funktionsnedsättning
              </cell>
              <cell>
                131 278
              </cell>
              <cell>
                ±0
              </cell>
            </row>
            <row xml:id="i-Fh83SsPY47FTUEzNjKygxk">
              <cell>
                2:3
              </cell>
              <cell>
                Grundläggande betaltjänster
              </cell>
              <cell>
                25 037
              </cell>
              <cell>
                ±0
              </cell>
            </row>
            <row xml:id="i-WXsvfxtggnmmro2UhBmFPn">
              <cell>
                2:4
              </cell>
              <cell>
                Informationsteknik och telekommunikation
              </cell>
              <cell>
                90 844
              </cell>
              <cell>
                ±0
              </cell>
            </row>
            <row xml:id="i-Sco6eYmhqLsFtBkBhBC5kS">
              <cell>
                2:5
              </cell>
              <cell>
                Driftsäker och tillgänglig elektronisk kommunikation
              </cell>
              <cell>
                1 549 014
              </cell>
              <cell>
                200 000
              </cell>
            </row>
            <row xml:id="i-2jv8TcHbtj4G8ChCPdAzzn">
              <cell>
                2:6
              </cell>
              <cell>
                Myndigheten för digital förvaltning
              </cell>
              <cell>
                162 410
              </cell>
              <cell>
                −614
              </cell>
            </row>
            <row xml:id="i-Co3qPZdUYBSmiiCoDKXC5H">
              <cell>
                2:7
              </cell>
              <cell>
                Digital förvaltning
              </cell>
              <cell>
                215 744
              </cell>
              <cell>
                ±0
              </cell>
            </row>
            <row xml:id="i-TgFPwQo5fCaKtsG4353rDb">
              <cell>
                99:1
              </cell>
              <cell>
                Nedsättning av bränslepriser på landsbygden
              </cell>
              <cell>
                ±0
              </cell>
              <cell>
                6 300 000
              </cell>
            </row>
            <row xml:id="i-SZbUpAyRChvusoPfufTgjE">
              <cell>
                Summa
              </cell>
              <cell>
                78 952 417
              </cell>
              <cell>
                5 348 777
              </cell>
            </row>
          </table>
          <p xml:id="i-GX99Y4pSPEinNGFA83M4P9">
            För att finansiera förslag för ökat underhåll av vägar på landsbygden
            och en ökad utbyggnad av bredband i hela landet föreslås anslag
            1:1 minska med 1 000 miljoner kronor år 2023.
          </p>
          <p xml:id="i-Fc5S1ZBCySDKsGiCE4YaAv">
            För att permanent förstärka vägunderhållet, inte minst av vägar
            på landsbygden, föreslår Centerpartiet att anslag 1:2 förstärks
            med 200 miljoner kronor år 2023. Av samma anledning beräknas anslaget
            öka med 200 miljoner kronor per år från och med år 2024.
          </p>
          <p xml:id="i-93fkzCt5NLrLs5sCJJiskh">
            För att finansiera andra prioriterade reformer föreslås anslag
            1:4 minska med 300 miljoner kronor. Av samma anledning beräknas
            anslaget minska med 300 miljoner kronor år 2024.
          </p>
          <p xml:id="i-Koz5kTuDo7gXgm3Vrooi9c">
            Centerpartiet avvisar regeringens förslag om att avveckla klimatbonusen,
            varför anslag 1:12 föreslås minska med 15 miljoner kronor år 2023.
          </p>
          <p xml:id="i-KkiT7S5utr7WuvvYzL3wot">
            Anslag 2:1 föreslås minska med 24 miljoner kronor år 2023 till
            följd av att reger­ingens föreslagna förstärkning på motsvarande
            belopp avvisas. Av samma anledning beräknas anslaget minska med
            24 miljoner kronor per år 2024–2025.
          </p>
          <p xml:id="i-DN4KEsAFVT67tc9Wzw1WwM">
            Ökad tillgång till snabbt bredband och bättre mobiltäckning är
            avgörande för att det ska gå att bo, arbeta och driva företag
            på landsbygden. För att ytterligare förbättra denna typ av infrastruktur
            föreslås anslag 2:5 öka med 200 miljoner kronor år 2023. Av samma
            anledning beräknas anslaget öka med 200 miljoner kronor per år
            från och med år 2024.
          </p>
          <p xml:id="i-Cm94yGy21NhsH7ZiNhtW8j">
            För att finansiera Centerpartiets förslag om att sänka skatten
            vid pump med tre kronor föreslås att ett nytt anslag, 99:1 Nedsättning
            av bränslepriser på landsbygden, skapas. Anslaget bör få användas
            för att finansiera ett stödsystem där bilägare på landsbygden
            ges en rabatt på drivmedel. Vidare föreslås att anslaget tilldelas
            6 300 miljoner kronor år 2023. Av samma anledning beräknas anslaget
            uppgå till 6 300 miljoner kronor per år 2024–2025.
          </p>
          <p xml:id="i-HSBABCDy8RuAdzENenpXoN">
            Därutöver föreslår Centerpartiet en sänkning av pris- och löneomräkningen,
            vilket påverkar de anslag som räknas upp med denna. Anslag 1:1
            och 1:2 undantas dock från detta förslag.
          </p>
        </div>
        <div type="motSignatures">
          <list>
            <item xml:id="i-C7npdXzwm9A3PyXhtnKctW" who="i-2SnUjYd3qzUQVBobN3u1Yc">
              Ulrika Heie (C)
            </item>
            <item xml:id="i-JF86qkTUSPC1emUiBnxA5t" who="i-PYk1FHT5xHTWNczRYuGRJg">
              Anders Ådahl (C)
            </item>
            <item xml:id="i-LVsR4vJpWwvghpQJeT1EHV" who="i-W1SpeP85RXQTDYN2miQfXU">
              Daniel Bäckström (C)
            </item>
          </list>
        </div>
      </div>
    </body>
  </text>
</TEI>
