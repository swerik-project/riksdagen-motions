<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00268">
  <teiHeader>
    <fileDesc>
      <titleStmt>
        <title>Arbetstider</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetstider</title>
          <idno type="rdwebb">GU02A268</idno>
          <rs type="number">A268</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A268/text</ref>
          <ref type="dokument_url_html">http://data.riksdagen.se/dokument/GU02A268</ref>
          <ref type="dokumentstatus_url_xml">http://data.riksdagen.se/dokumentstatus/GU02A268</ref>
          <ref type="doc">http://data.riksdagen.se/fil/CDDAC855-C0E0-4EEF-A06A-66C4D869E2F7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JMu3G3CcBAPvhzmPDL4w2J" type="signed"/>
        <correspContext corresp="i-JMu3G3CcBAPvhzmPDL4w2J">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-RnWtNUQCpycyMXbuRLTXcR"/>
        </correspContext>
        <correspAction xml:id="i-LC3WLteshtVhGnXcFcJUn5" type="referral">
          <date when="2006-11-07"/>
        </correspAction>
        <correspAction xml:id="i-NzRrkJeu85cZkSQNrLjwPo" type="dismissal">
          <date when="2006-11-07"/>
        </correspAction>
        <correspAction xml:id="i-8P6ZqYZfCtwXRtFB6zhrLW" type="numbering">
          <date when="2006-11-01"/>
        </correspAction>
        <correspAction xml:id="i-Et6FdPfmrQXw6mz2qbajhn" type="submission">
          <date when="2006-10-31"/>
        </correspAction>
        <correspAction xml:id="i-KaRuZmFcKRdYYJvE5i1LXJ" type="transfer">
          <date when="2006-10-31"/>
        </correspAction>
        <correspAction xml:id="i-3YdXDJNak7jWyUDbB7Te4L" type="assigned"/>
        <correspContext corresp="i-3YdXDJNak7jWyUDbB7Te4L">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-P2q7xZXWcH9ZwuZmpt3isS" type="TOC">
          <head xml:id="i-FzAHMghmBtVZcPCqTbEiFY">
            1 Innehållsförteckning
          </head>
          <list>
            <item>
              2 2
            </item>
            <item>
              3 Förkortad veckoarbetstid 2
            </item>
            <item>
              4 Heltid en rättighet deltid en möjlighet 3
            </item>
            <item>
              5 Minskat övertidsuttag 4
            </item>
            <item>
              6 Obekväma arbetstider 5
            </item>
            <item>
              7 Inflytanderegler 6
            </item>
          </list>
        </div>
        <div type="motContent">
          <head xml:id="i-C8cE74HkkzhDLcyDGrH14h" type="h1">
            Arbetstider
          </head>
          <head xml:id="i-VStVyJw3AiA5iWs23zDjqE" type="h1">
            2
          </head>
          <head xml:id="i-fDrNyfCKqmQ9L78AapGrF" type="h1">
            3 Förkortad veckoarbetstid
          </head>
          <p xml:id="i-4dGwjKUuFwL7y8FmXivzor">
            Vänsterpartiet har länge drivit frågan om en förkortning av veckoarbetstiden
            med målet 6-timmarsdag. Det är en välfärdsreform för alla arbetande
            och en jämställdhetsreform som skulle skapa förutsättningar för
            en rättvis fördelning av avlönat och oavlönat arbete mellan kvinnor
            och män. En arbetstidsförkortning är dessutom en fördelningspolitisk
            reform i ett läge då produktivitetsökningen och de privata storföretagens
            vinstuttag är historiskt höga, samtidigt som nivåerna på arbetslöshet
            och arbetsrelaterad ohälsa är höga.
          </p>
          <p xml:id="i-AYMTgANhTEepC9x51jYdy2">
            Totalt sett arbetar kvinnor och män lika mycket. Skillnaden är
            att kvinnor arbetar mer obetalt och män mer betalt. Dagens arbetstidslagstiftning
            är utformad efter en traditionell arbetsdelning mellan könen,
            där varje hushåll förutsätts bestå av två vuxna, där den ene (mannen)
            försörjer hushållet genom förvärvsarbete, medan den andra (kvinnan)
            sköter hushållet och omsorgen om barn.
          </p>
          <p xml:id="i-ReRxCYxsFgEmRTJr4vYTXp">
            Så ser inte dagens verklighet ut. Kvinnor förvärvsarbetar i lika
            hög grad som män, och hela vårt skatte- och socialförsäkringssystem
            är uppbyggt kring principen att varje individ försörjer sig på
            eget arbete. Den traditionella arbetsdelningen mellan könen i
            hemmet lever dock kvar.
          </p>
          <p xml:id="i-8dPEddQaVYp8Cn9Jt4LTbj">
            Att arbeta heltid och samtidigt ha huvudansvaret för det obetalda
            arbetet i hemmet är betungande, i synnerhet för en småbarnsförälder.
            Det är mycket tydligt i statistik över arbetsidsmönster att denna
            ekvation ofta löses genom att kvinnor med små barn går ner till
            deltidsarbete för att orka ta detta ansvar, medan män som får
            barn i stället ökar antalet arbetade timmar utanför hemmet. På
            så sätt reproduceras och förstärks könsarbetsdelningen och de
            diskriminerande strukturerna på arbetsmarknaden. Deltidsarbete
            leder till lägre ersättning från socialförsäkringssystemen, a-kassan
            och pensionssystemet. Deltidsarbete ger dessutom en sämre löneutveckling
            och sämre möjligheter till fortbildning och färre karriärmöjligheter.
          </p>
          <p xml:id="i-Q4YT2GMD7DmuzSUEgTddRC">
            En förkortning av veckoarbetstiden med bibehållen lön skulle
            inte ensamt bryta könsuppdelningen av betalt och obetalt arbete,
            men den skulle göra det möjligt för fler kvinnor att jobba heltid
            och skapa utrymme för män att öka sina insatser i det oavlönade
            arbetet.
          </p>
          <p xml:id="i-4nRWXxUzFUAFVXyTbP4XN3">
            En arbetstidsförkortning skulle också ge mer tid för vila och
            fritidsaktiviteter och därmed bättre villkor för god hälsa och
            ökad livskvalitet. Dessa vinster för den enskilde behöver inte
            stå i motsättning till samhällsekonomiska vinster eller vinster
            för det privata näringslivet. Tvärtom har de försök som gjorts
            med förkortad arbetstid visat på flera möjliga positiva effekter:
            I Kiruna kommun minskade sjukskrivningarna under försöket med
            6-timmarsdag. Försöket blev därmed en samhällsekonomisk vinst,
            även om vinsten inte kom kommunen tillgodo. Toyota i Mölndal har
            infört 6-timmarsdag för alla anställda. Nettovinsten och kundservicen
            har ökat som en effekt av reformen, och också där har sjukskrivningarna
            minskat.
          </p>
          <p xml:id="i-2fFjWJkq28vYLjJqJbaPek">
            För att få önskade effekter på jämställdhet, hälsa, sysselsättning
            och på samhällsekonomin som helhet bör en arbetstidsförkortning
            genomföras via lagstiftning. Kollektivavtalslösningar med förkortad
            arbetstid har på senare år nåtts på flera avtalsområden. Framför
            allt omfattas idag akademiker, tjänstemän och arbetare i manligt
            dominerade sektorer av sådana avtal. De kvinnodominerade låglöneförbunden
            har däremot hittills haft mycket svårt att nå avtal om förkortad
            arbetstid.
          </p>
          <p xml:id="i-J43p6BE37hwPPEhgnYPLuP">
            Den stegvisa arbetstidsförkortning via avtal som redan är ett
            faktum är alltså orättvist fördelad. Att sänka normalarbetstiden
            från 40 till 37 timmar med bibehållen lön, skulle utjämna denna
            orättvisa. De omedelbara ekonomiska konsekvenserna av ett sådant
            första steg i en generell arbetstidsförkortning skulle heller
            inte behöva bli särskilt omfattande. För att de långsiktiga effekterna
            på sysselsättning, folkhälsa och fördelningen av betalt och obetalt
            arbete ska få fullt genomslag bör en stegvis förkortning av normalarbetstiden
            genomföras med sikte på 6 timmars arbetsdag. Ett första steg i
            denna förkortning av normalarbetstiden bör genomföras under innevarande
            mandatperiod. Detta bör riksdagen som sin mening ge regeringen
            till känna.
          </p>
          <head xml:id="i-Y2JWsBNkArU3mVHeWPLnqk" type="h1">
            4 Heltid en rättighet deltid en möjlighet
          </head>
          <p xml:id="i-3PgPnkcnivUU4TqW12GAFg">
            SCB:s arbetskraftsundersökningar visar att deltidsarbete av arbetsmarknadsskäl,
            dvs. att arbetsgivaren endast erbjuder deltid trots att arbetstagaren
            vill och kan arbeta heltid, har ökat från 215 000 till ungefär
            250 000 mellan första kvartalet 2003 och första kvartalet 2005.
            Av de ungefär 250 000 anställda med ofrivilligt korta arbetstider
            första kvartalet 2005 är 170 000 kvinnor och ungefär 80 000 män.
          </p>
          <p xml:id="i-C8QhMQognPJUSdQq7vkaRi">
            De så kallade behovsanställningarna har också ökat kraftigt.
            Från ungefär 40 000 år 1990 till i dag nästan 145 000 personer.
            Dessa anställningar är i särklass vanligast bland kvinnliga arbetare.
          </p>
          <p xml:id="i-UyRzn8c54pGqoQ3zzZSfSu">
            LO-rapporten Anställningsformer och arbetstider från 2005 visar
            dessutom att 22 % av de LO-anslutna kvinnor som är födda utanför
            norden och har bott hög st 9 år i Sverige är deltidsarbetslösa.
            Motsvarande siffra för kvinnor födda i Sverige är 14 % och 4 %
            för män födda i Sverige. Deltidsarbetslöshet är alltså i huvudsak
            ett problem för kvinnor i arbetaryrken, men rymmer även en tydlig
            etnicitetsaspekt.
          </p>
          <p xml:id="i-QviHDcTgeHbhnAJZUeMo3X">
            Det ofrivilliga deltidsarbetet och de otrygga anställningarna
            gör att företrädesvis kvinnlniga arbetare förvägras möjligheten
            till en lön som går att leva på. Deltidsarbete innebär förutom
            en lägre inkomst även sämre utvecklingsmöjligheter i arbetet och
            en sämre löneutveckling. Deltidsarbete leder också, som nämns
            ovan, till lägre ersättning från socialförsäkringssystemen, a-kassan
            och pensionssystemet och låser fast kvinnor i ekonomiskt beroende
            av en partner eller av samhället.
          </p>
          <p xml:id="i-HiHk73Qshoh8iUHeXDMLF8">
            Problemen med deltidsanställningar är särskilt stora inom vård-
            och omsorgsyrkena, inom handeln och hotell- och restaurangbranschen.
            Det har visat sig mycket svårt för fackförbunden inom dessa avtalsområden
            att nå avtalslösningar om heltidsanställningar.
          </p>
          <p xml:id="i-WXGyLt6gYHVpbpXSZHuPwA">
            Vänsterpartietn menar därför i likhet med Heltidsutredningens
            betänkande Stärkt rätt till heltidsanställning (SOU 2005:105)
            att det behövs en lagstiftad rätt till heltid för att ge kvinnor
            samma möjligheter i arbetslivet som män.
          </p>
          <p xml:id="i-94vuXUbRG6b2mF8oGoUHqv">
            I likhet med LO menar Vänsterpartiet dock att det vore olyckligt
            att förlägga rätten till heltid till en särskild lag. Arbetstidens
            längd är nära kopplad till anställningstryggheten och bör samlas
            och hanteras tillsammans med övriga anställningstrygghetsfrågor.
            Därför bör en regel om att alla anställningar alltid ska vara
            på heltid tillföras i LAS (lagen om anställningsskydd).
          </p>
          <p xml:id="i-3fqDRCSC8V2opYKBXZXVpb">
            Lagen bör vara utformad så att anställningar på deltid ska kunna
            ingås om det finns särskilda skäl, och de ska då ha ett fast arbetstidsmått
            och vara reglerade mellan parterna på arbetsmarknaden. Detta bör
            riksdagen som sin mening ge regeringen till känna.
          </p>
          <p xml:id="i-Gmi3SUyiPTYrDA3rH5oqDs">
            Mertidsbegreppet i arbetstidslagen stimulerar inrättandet av
            deltidsanställningar. Detta begrepp bör tas bort ur lagen. Bara
            ett entydigt begrepp bör finnas för vad övertid är, dvs. sådan
            arbetstid som överstiger ordinarie arbetstid i anställningsavtalet.
            Detta bör riksdagen som sin mening ge regeringen till känna.
          </p>
          <head xml:id="i-SgxKYUtQXJR8tjHTkB6X8n" type="h1">
            5 Minskat övertidsuttag
          </head>
          <p xml:id="i-36v1TrHZCF7qNmvSDkkUB7">
            I Sverige har antalet lönearbetstimmar per sysselsatt person
            minskat under 1990-talet och fördelningen av de arbetade timmarna
            har blivit alltmer ojämn i befolkningen. Totalt har antalet lönearbetstimmar
            legat relativt stabilt på omkring 120130 miljoner timmar per vecka
            sedan början av 1980-talet. Men bakom siffrorna döljer sig stora
            interna förändringar. Inte minst antalet personer i arbetsför
            ålder har ökat kraftigt. Totalt har antalet faktiska lönearbetstimmar,
            fördelat på de arbetsföra, minskat. Men enligt SCB:s arbetskraftsundersökning
            skiljer sig fördelningen av arbetade timmar stort mellan olika
            grupper; närmare 900 000 personer har en veckoarbetstid på mer
            än 40 timmar. De flesta av dem, nästan 70 000, jobbar mer än 45
            timmar i veckan. Med andra ord arbetar en dryg femtedel förhållandevis
            mycket. Samtidigt står ett stort antal arbetsföra helt utanför
            arbetsmarknaden eller arbetar mindre än de skulle vilja och kunna.
          </p>
          <p xml:id="i-VZvzyyEHXwy5yHtNvfQV1p">
            TCO har i en rapport visat att dagens nivå på övertidsuttag motsvarar
            nästan 20 000 jobb. All övertid går inte att omvandla till nya
            jobb. Däremot bör mer av permanent övertid kunna omvandlas till
            nya jobb. Övertidens ursprungliga syfte var att ge företagen möjlighet
            att klara av tillfälliga produktionstoppar. TCO menar i sin rapport
            att mycket talar för att företagen i själva verket permanentat
            ett högt övertidsuttag av befintlig personal i stället för att
            nyanställa.
          </p>
          <p xml:id="i-2uzWZciSByZzga8ApcVPUw">
            När taket på övertiden, som ligger på max 200 timmar per kalenderår,
            passerats befarar TCO att den övergår till dold, obetald övertid,
            i praktiken en timlönesänkning.
          </p>
          <p xml:id="i-Fvwk5EEs5zMjWyvrmmXMNW">
            För att minska belastningen på anställda med höga krav på övertidsuttag
            och skapa förutsättningar för fler nyanställningar bör därför
            övertidstaket sänkas till 150 timmar innan dispens krävs. 150
            timmar innebär att EU-gränsen om max 48 timmar under en fyramånadersperiod
            klaras. Efter den tillåtna övertiden kan dispens medges om 150
            timmar under ett kalenderår.
          </p>
          <p xml:id="i-Gs9EkthwxTgQUubgRZgLDu">
            Alla arbetstidsregler är till för att skydda löntagares hälsa.
            Det finns därför skäl att skärpa kraven på att hälsoaspekterna
            skall beaktas. Vänsterpartiet föreslår därför att dispensansökan
            skall innehålla ett yttrande från företagshälsovården. Detta bör
            riksdagen som sin mening ge regeringen till känna.
          </p>
          <head xml:id="i-K7xLw1iVFbbLJeWnV1gnrK" type="h1">
            6 Obekväma arbetstider
          </head>
          <p xml:id="i-Hb7oGUnNLFCVYUocFhjgKi">
            Förutom en förkortning av veckoarbetstiden måste arbetstagarnas
            inflytande över arbetstiden öka. LO-medlemmar är den grupp som
            oftast arbetar på obekväma och oregelbundna tider. Bland LO:s
            kvinnor är det nio gånger vanligare att ha obekväma eller oregelbundna
            arbetstider än bland Sacos kvinnor. Bland männen är det nästan
            fem gånger vanligare inom LO än inom Saco. Drygt 50 % av småbarnsmammor
            inom LO arbetar på obekväma eller oregelbundna arbetstider. Motsvarande
            andelar för TCO är 15 % och för Saco ännu lägre.
          </p>
          <p xml:id="i-9x6jbkJrXLTTsAgxS2Z4sn">
            Arbetstidslagen innehåller ett förbud mot nattarbete. Om de avtalsslutande
            parterna inte kommer överens om en annan förläggning av arbetstiderna
            är det lagen som gäller, vilket ger arbetstagarna visst inflytande
            över förläggningen. Vill arbetsgivaren förlägga arbetstiden på
            natten eller variera veckoarbetstiden måste denne förhandla och
            träffa överenskommelse om detta med den fackliga organisationen.
            Så sker också i stor utsträckning. Processindustri, sjukvård,
            transporter, bensinmackar, telefonbanker m.fl. bedriver verksamhet
            dygnet runt. Arbetsgivarna köper ökad flexibilitet genom att erbjuda
            kortare arbetstid och/eller ekonomisk ersättning. Arbetstagarna
            garanteras ett visst inflytande över arbetstidens förläggning
            via avtal och får kompensation i tid eller pengar för obekväma
            arbetstider och oregelbundet arbete.
          </p>
          <p xml:id="i-8nZZw2biSybutM6dnQEXr9">
            Nattarbete och skiftarbete sliter hårt på människor. 24-timmarssamhället
            gör det viktigare att öka möjligheterna att förbättra skyddet
            för personal i dessa sektorer. Mer om hälsoaspekterna på skiftarbete
            utreds i särskild motion.
          </p>
          <p xml:id="i-VMgx6JTPnomHpm7znmWyCc">
            Nattarbetsförbudet bör utvidgas till att omfatta tiden mellan
            kl. 22 och 06 (i dag mellan kl. 24 och 05 enl. 13 § arbetstidslagen).
            Detta bör riksdagen som sin mening ge regeringen till känna.
          </p>
          <head xml:id="i-SKUPPtqTPhYGL4SZXpFrZc" type="h1">
            7 Inflytanderegler
          </head>
          <p xml:id="i-3VFvKm8MkZbtiJfk1J2t2i">
            Nuvarande inflytanderegler har spelat, och spelar ännu, en viktig
            roll för arbetstagarnas möjligheter att påverka sina arbetstider
            och övriga arbetsvillkor. Men samtidigt speglar de delvis gårdagens
            arbetsliv och arbetsorganisation. Förändrade produktions- och
            organisationsmönster och den pågående internationaliseringen har
            bl.a. inneburit stora förändringar i arbetslivet.
          </p>
          <p xml:id="i-Xv3dwjNqB7qFg2FRG8arZQ">
            Hierarkiskt uppbyggda arbetsorganisationer där arbetskraften
            övervakas och kontrolleras har fått ge plats för organisationer
            där verksamheternas konkurrenskraft mera bygger på aktiva och
            självständiga arbetstagare som tar utökat ansvar och som kräver
            motiverade och engagerade medarbetare. Samtidigt har ökade lönsamhetskrav
            i näringslivet och resursbristerna i offentlig verksamhet inneburit
            ett ökat antal arbetsplatser som kännetecknas av magra organisationer,
            högt uppdrivet tempo och höga prestationskrav med små möjligheter
            för arbetstagarna att påverka sin arbetssituation.
          </p>
          <p xml:id="i-VzsKUzrGyAvuSmD3EQKmaU">
            Behov finns därför av en ny inflytandelagstiftning, som förutom
            att fylla kollektivets behov av inflytande över strategiska verksamhetsbeslut
            såsom investeringar, bemanning, arbetsorganisation m.m. även sätter
            ökat fokus på individens behov av inflytande över sin egen arbetssituation.
            Inte minst gäller detta arbetstagarnas inflytande över sina arbetstider.
          </p>
          <p xml:id="i-MrqwBGy5jpb8bewvPTWvdu">
            Vänsterpartiet har länge krävt att den arbetsrättsliga lagstiftningen
            skall ses över. Vi har mot bakgrund av den pågående omvandlingen
            av arbetslivet betonat nödvändigheten av en fortsatt demokratisering
            av arbetslivet där de enskilda arbetstagarnas behov av inflytande
            över sitt arbete inte är minst viktigt att förstärka.
          </p>
          <p xml:id="i-SsURjs99K96DtpdJ7r1Lot">
            Sedan år 1997 är Sverige inne i en period av höga sjuktal. Förutom
            lidandet för de enskilda individerna innebär det stora samhällsekonomiska
            kostnader. Med en stor andel av arbetskraften utanför arbetslivet
            undergrävs förutsättningarna för finansieringen av välfärden i
            framtiden. Det finns givetvis inga enkla lösningar på ohälsoproblemen,
            sambanden är komplexa. Aktuell arbetslivsforskning bekräftar dock
            att samband finns mellan den arbetsrelaterade ohälsan och magra
            organisationer med höga prestationskrav och litet inflytande för
            den enskilde arbetstagaren. Bristen på inflytande har blivit en
            riskfaktor för ökad ohälsa i de nya organisationer som växer fram
            i arbetslivet.
          </p>
          <p xml:id="i-g7kyn6jjtQdRizHTymDgT">
            Detta vill vi att riksdagen skall ge regeringen till känna.
          </p>
        </div>
        <div type="motSignatures">
          <list>
            <item xml:id="i-WRk9z114uhZnS8fBxcFEJD" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-HhwXQcQhQDGXHJYKvWshef" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-C2HbV1PJdRivmRVprSz3eS" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-D1DQyNJPwQtQMtBPHfQXE4" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-F4RXUDjiJnTToeuiBeVRxr" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-P28iciLVRwjxexSPyoa5Rh" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-SK6YGvfje8NGzrkqu6xMw2" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-XTvhe9nCgi1HWswJTBvCKi" who="i-RnWtNUQCpycyMXbuRLTXcR">
              Josefin Brink (v)
            </item>
          </list>
        </div>
      </div>
    </body>
  </text>
</TEI>
