<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0533/mot_199900_MJ_0533-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ533 pnr: s13051
          </p>
          <p>
            Motion till riksdagen
          </p>
          <p>
            1999/2000:MJ533
          </p>
          <p>
            av Ronny Olander m.fl. (s) Genteknik
          </p>
          <p>
            Odling av gentekniskt förändrade växter styrs inom EU genom direktiv.
            I Sverige regleras odling av genetiskt modifierade växter (och
            genetiskt modifierade organismer, GMO) i miljöbalken, i en särskild
            förordning och i ett antal myndighetsföreskrifter. Erfarenheterna
            av dessa förändrade ”nya” organismer är begränsade och lagstiftningen
            har kommit till bland annat för att beakta de potentiella risker
            som kan finnas med organismer som förändrats med hjälp av genteknik.
          </p>
          <p>
            Genmodifierade växter
          </p>
          <p>
            Det hittills vanligaste är att man genmodifierar växter för att
            göra dem tåliga mot ett visst ogräsbekämpningsmedel (herbicidtolerans).
            På så sätt förstörs inte själva grödan när fält besprutas mot
            ogräs. Grödor med inbyggd resistens mot växtskadegörare, t.ex.
            insekter, svampar eller virus, kan leda till minskad användning
            av bekämpningsmedel i jordbruket. En annan tänkbar utvecklingsmöjlighet
            är grödor som kan klara sig bättre i ogynnsamma miljöer. Ytterligare
            en anledning till att genmodifiera växter är att man kan skräddarsy
            dem för industriella behov. Exempel på detta är genmodifierad
            potatis vars stärkelse används bland annat vid papperstillverkning.
            Tack vare att stärkelsesammansättningen ändrats går det att undvika
            viss kemisk bearbetning av stärkelsen som industrin annars skulle
            behöva göra.
          </p>
          <p>
            Miljörisker När det gäller gentekniskt förändrade växter beror
            framför allt riskbilden på vilken art det är som modifierats,
            vilken eller vilka egenskaper som tillförts och i vilken miljö
            växten ska odlas. Det är främst två risker som har diskuterats.
            Den första är om växten som förändrats med genteknik kan bli ett
            ogräs, det vill säga börja sprida sig och bli ett problem både
            i och utanför odlingslandskapet. Den andra är om de nyinsatta
            generna genom pollinering kan spridas till vilda artfränder eller
            nära släktingar som i sin tur får ett beteende som är skadligt
            för miljön. För detta krävs givetvis att korsningsbara växter
            finns i den omgivande miljön. Andra risker som diskuteras med
            genetiskt modifierade växter är att deras samspel med andra organismer
            kan påverkas av den nya egenskapen och att
          </p>
          <p>
            12
          </p>
          <pb facs="riksdagen-motions-pdf/data/199900/mot_199900_MJ_0533/mot_199900_MJ_0533-0002.pdf"/>
          <p>
            13
          </p>
          <p>
            detta då kan leda till oönskade effekter på ekosystemen. Till
            exempel kan Mot. 1999/2000
          </p>
          <p>
            inbyggd insektsresistens leda till att en skadegörande insektsart
            slås ut inom MJI533
          </p>
          <p>
            ett helt område. Detta skulle kunna få ekologiska effekter om
            insekten i fråga är viktig för andra växter eller för djur, exempelvis
            fåglar och rovinsekter. De ekologiska riskerna med genetiskt modifierade
            växter kan vara svåra att förutse. Detta beror på att det kan
            dröja åtskilliga år innan de ekologiska effekterna blir synliga.
            Det är vanligt att de genetiskt modifierade växterna innehåller
            gener som ger motståndskraft (resistens) mot vissa antibiotika.
            Antibiotikaresistens- gener används ibland för att möjliggöra
            framtagningen av de genetiskt modifierade växterna. Det förs en
            debatt om risken med detta. En del menar att motståndskraften
            mot antibiotika kan föras över till bakterier i tarmkanalen hos
            människor och djur. Jordbruksverket och Livsmedelsverket anser
            att risken för detta är mycket liten. Det bör påpekas att den
            antibiotikaresistensgen som är mest förekommande vid genmodifiering
            ger resistens mot ett antibiotikum som används i mycket liten
            utsträckning för behandling av människor och djur. Enligt försiktighetsprincipen
            bör man dock undvika att införa gener som inte behövs i slutprodukten.
            Antibiotikaresistensgener behövs inte i de genetiskt modifierade
            växterna efter laboratoriestadiet. Arbete pågår i företag och
            på universitet för att åstadkomma en teknik för att kunna ta bort
            oönskade gener när de inte längre behövs.
          </p>
          <p>
            Tillåtet inom EU
          </p>
          <p>
            Åtta typer av genetiskt modifierade växter inom fyra arter har
            hittills fått tillstånd enligt gentekniklagstiftningen att släppas
            ut på marknaden inom EU. Dessa är en typ av herbicidtolerant tobak,
            tre typer av fodermajs (genetiskt modifierad för herbicidtolerans
            och/eller insektsresistens), en typ av delvis herbicidtolerant
            rosésallat, två typer av färgförändrade nejlikor och en typ av
            nejlika med förlängd hållbarhet. Dessutom är det tillåtet att
            importera en typ av herbicidtolerant soja och en typ av herbicidtolerant
            raps till EU. Hittills har Sverige lämnat invändningar mot marknadsgodkännande
            inom EU av genetiskt modifierade växter i 16 fall. Sju ärenden
            har Sverige inte haft några invändningar mot — tobak, tre olika
            nejlikor, bomull, rosésallat för utsädesproduktion samt import,
            hantering och bearbetning av fodermajs. Sverige kan temporärt
            stoppa en inom EU godkänd GMO-produkt om det finns vetenskapliga
            belägg för att en användning av GMO:n i Sverige skulle medföra
            miljö- eller hälsorisker. Finns det däremot inga sådana specifika
            risker för Sverige kan import eller användning inte stoppas på
            annat sätt än att lantbrukare, växtförädlare, grossister, handlare
            etc. frivilligt avstår från att använda de genetiskt modifierade
            växterna eller produkter från dem.
          </p>
          <p>
            Märkning av livsmedel i EU
          </p>
          <p>
            Märkning av livsmedel regleras av förordningen (EG) nr 258/97
            om nya livsmedel och livsmedelsingredienser (”Novel Foods”). För
            att en gen- modifierad gröda/produkt ska få användas som livsmedel
            inom EU krävs ett
          </p>
          <p>
            13
          </p>
          <pb facs="riksdagen-motions-pdf/data/199900/mot_199900_MJ_0533/mot_199900_MJ_0533-0003.pdf"/>
          <p>
            14
          </p>
          <p>
            godkännande enligt ”Novel Foods”. Livsmedelsverket är den behöriga
            Mot. 1999/2000
          </p>
          <p>
            myndigheten som säkerhetsbedömer livsmedlen i Sverige. EU kräver
            således märkning av vissa livsmedel som är tillverkade med genteknik.
            Företagen måste märka alla livsmedel framställda med genteknik
            som skiljer sig från traditionellt framställda livsmedel. Alla
            genmodifierade färska frukter och grönsaker, spannmål och gryn
            av olika slag ska märkas. Om gener från djur har överförts till
            växter ska det framgå. Om ett livsmedel innehåller nya ämnen som
            kommer från något som kan orsaka hälsoproblem, t.ex. allergier,
            ska det tydligt anges på förpackningen. Företagen måste inte märka
            tillsatser och enzymer och inte heller kött, mjölk och ägg från
            djur som äter foder som framställts med genteknik. Beslut om märkning
            tas av EU från fall till fall. Oljor, socker och andra raffinerade
            produkter såsom raffinerade majs- och sojaprodukter där inget
            nytt DNA eller nytt protein påvisats behöver inte märkas.
          </p>
          <p>
            Frivillig märkning
          </p>
          <p>
            I de fall där inte lagstiftningen tvingar fram märkning kan den
            svenska handeln och industrin ändå frivilligt komma överens om
            att märka livsmedel som är tillverkade med genteknik. Enligt KRAV:s
            och Demeters regler för ekologisk livsmedelsproduktion får genteknik
            inte användas i produktionen.
          </p>
          <p>
            Livsmedelsmärkning i USA
          </p>
          <p>
            I USA har man delvis en annan syn på livsmedelsmärkning. Där
            finns inga krav på märkning av livsmedel som tillverkats med hjälp
            av genteknik. Märkningskraven är utformade på ett annat sätt och
            tillverkningsmetoden behöver inte anges.
          </p>
          <p>
            GMO i svenska livsmedel
          </p>
          <p>
            Tillverkarna i USA har valt att blanda de genetiskt modifierade
            soja- och majssorterna med icke genetiskt modifierad soja och
            majs. I de flesta skeppslaster av soja och fodermajs som importeras
            från USA till EU ingår det därför en viss mängd genetiskt modifierad
            råvara. Produkter från soja och majs ingår i många hel- och halvfabrikat.
            Det torde därför finnas livsmedel som innehåller råvaror från
            genetiskt modifierade växter även på den svenska marknaden.
          </p>
          <p>
            Analys av GMO i livsmedel
          </p>
          <p>
            När det gäller frågan om att kunna urskilja livsmedel som har
            tillverkats med hjälp av genteknik finns det en skillnad mot traditionellt
            framställda livsmedel i hela grönsaker och produkter som inte
            har bearbetats så mycket, t.ex. mjöl. De ämnen som har orsakat
            de nya egenskaperna finns kvar i livsmedlet i små mängder. Mjöl
            från GMO-majs eller soja ser precis ut som
          </p>
          <p>
            MJ533
          </p>
          <p>
            14
          </p>
          <pb facs="riksdagen-motions-pdf/data/199900/mot_199900_MJ_0533/mot_199900_MJ_0533-0004.pdf"/>
          <p>
            15
          </p>
          <p>
            vanligt mjöl, men det går att med olika analysmetoder visa att
            det kommer Mot. 1999/2000
          </p>
          <p>
            från genetiskt modifierade växter. Oljor, socker och stärkelse
            från genetiskt modifierade växter kan däremot vara identiska med
            traditionellt framställda produkter. De produkter som kan analyseras
            omfattas, som beskrivits ovan, av märkningskrav.
          </p>
          <p>
            Några forskningsresultat
          </p>
          <p>
            Enligt en nordisk studie om odling av genmodifierade kulturväxter
            visar experiment utförda i Danmark att raps lätt bildar hybrider
            med ogräset åkerkål under den tid på året när växterna blommar
            och pollineras. Alla främmande gener som då tillförts rapsen,
            exempelvis sådana som gör växterna motståndskraftiga mot bekämpningsmedel,
            kommer att spridas till de vilda växterna över ett stort område.
            När det händer får man hybrider som kan utvecklas till nya arter,
            exempelvis nya ogräs som klarar bekämpnings- medel lika bra som
            den modifierade rapsen. Forskarna studerade även spridningen inom
            gräset ängssvingel och kunde konstatera att det i genomsnitt spreds
            en gen cirka 30 meter per generation. Forskare vid Cornell University
            i USA har rapporterat att larver från Monarkfjärilen dött sedan
            de utsatts för pollen från en variant av s.k. Bt- majs. Sådan
            majs har försetts med en gen från bakterien Bacillus thuringiensis
            (Bt) för att hålla en annan fjäril, Majsmotten, borta från odlingarna.
            EU-kommissionen har därför stoppat odlingar inom EU av nya varianter
            av Bt-majs som är resistenta mot insekter. Stoppet gäller i avvaktan
            på ytterligare information om riskerna och gäller inte redan godkända
            majssorter.
          </p>
          <p>
            Förbud inom EU
          </p>
          <p>
            I början av år 1997 förbjöd Österrike, tillsammans med Luxemburg
            och Italien, en inom EU nyligen godkänd genmodifierad majssort
            från det schweiziska företaget Novartis. Länderna åberopade miljö-
            och säkerhets- skäl. Trots invändningar från EG-kommissionen ligger
            förbuden fast. År 1998 upphävde Frankrike EU:s godkännande av
            majs från Novartis. Grekland, Danmark och Storbritannien har tills
            vidare stoppat nya GMO- produkter. I avvaktan på nya regler har
            kommissionen valt att inte agera mot EU-länder som infört förbud
            mot GMO.
          </p>
          <p>
            Revidering av EG-direktivet
          </p>
          <p>
            I februari 1998 överlämnade kommissionen ett förslag till revidering
            av det direktiv 90/220 om utsättning av GMO i miljön. Syftet med
            översynen var att skärpa den miljö- och hälsoinriktade prövningen
            samt att införa nya krav om övervakning, tidsbegränsade tillstånd,
            allmänhetens insyn i beslutsprocessen m.m. Rådet hade en debatt
            om förslaget i december 1998 och parlamentet presenterade sin
            första rapport i frågan i februari 1999. Ministerrådet beslutade
            vid sitt möte i juni 1999 bl.a. att märkning ska säkerställas
            i alla steg av saluföringen av genetiskt modifierade produkter
          </p>
          <p>
            MJ533
          </p>
          <p>
            15
          </p>
          <pb facs="riksdagen-motions-pdf/data/199900/mot_199900_MJ_0533/mot_199900_MJ_0533-0005.pdf"/>
          <p>
            16
          </p>
          <p>
            och det ska klart framgå att ”denna produkt innehåller genetiskt
            modifierade Mot. 1999/2000
          </p>
          <p>
            organismer”. Rådet framhöll också försiktighetsprincipen och
            de etiska aspekterna i direktivtexten. Rådet gjorde två uttalanden:
            ett som stöddes av fem länder som säger att nya godkännanden enligt
            det gamla direktivet ställs in, ett annat som framhåller att inga
            nya godkännanden ska ges innan det klargjorts att en GMO inte
            har några negativa effekter på hälsa och miljö. Detta uttalande
            stöddes av sex länder, däribland Sverige. När rådets gemensamma
            ståndpunkt är formellt antagen kommer direktiv- förslaget att
            överlämnas till Europaparlamentet för en andra läsning.
          </p>
          <p>
            Avslutningsvis
          </p>
          <p>
            Livsmedel ska märkas om det kan bevisas att de innehåller genmodifierade
            ingredienser. Det står i EU-förordningen Novel Foods från 1997.
            Ändå kan det påstås att ingen vet hur många varor det finns i
            våra butiker. Reglerna synes så oklara och otydliga att det i
            praktiken är få livsmedel som märks. Om man inte kan bevisa att
            det finns DNA-rester kvar behövs ingen märkning. Detta är ett
            vetenskapligt dilemma och det är svårt att fastställa exakta gränser.
            En viktig uppgift för framtiden är att sudda ut grå- zonerna vad
            det gäller gränsdragningarna. Företag, producenter, importörer
            m fl borde få ett större ansvar att bevisa om det förekommer GMO-tillsatser
            av något slag. Alternativa produkter är KRAV-märkta livsmedel.
            Här får inte GMO förekomma någonstans i produktion. Kring sistnämnda
            produktions- teknik borde det även spridas större kännedom från
            samhällets sida. Vidare bör initiativ tas för en större allmän
            politisk debatt kring GMO- problematiken och dess konsekvenser.
          </p>
          <p>
            Hemställan Med hänvisning till det anförda hemställs att riksdagen
            som sin mening ger regeringen till känna vad i motionen anförts
            om genteknik. Stockholm den 1 oktober 1999 Ronny Olander (s)
          </p>
          <p>
            Tullia von Sydow (s) Siw Wittgren-Ahl (s)
          </p>
          <p>
            Elanders Gotab, Stockholm 1999
          </p>
          <p>
            MJ533
          </p>
          <p>
            16
          </p>
        </div>
      </div>
    </body>
  </text>
</TEI>
