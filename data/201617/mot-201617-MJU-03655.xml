<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-03655">
  <teiHeader>
    <fileDesc>
      <titleStmt>
        <title>med anledning av prop. 2016/17:146 Ett klimatpolitiskt ramverk för Sverige</title>
        <author corresp="i-Eacy3hoeNxvqq2LX6QNV8u i-VCBwijV18pWsvC1p2xZJJm">av Martin Kinnunen och Runar Filper (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3655 av Martin Kinnunen och Runar Filper (båda SD)</title>
          <idno type="rdwebb">H4023655</idno>
          <rs type="number">3655</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H4023655/text</ref>
          <ref type="dokument_url_html">http://data.riksdagen.se/dokument/H4023655</ref>
          <ref type="dokumentstatus_url_xml">http://data.riksdagen.se/dokumentstatus/H4023655</ref>
          <ref type="docx">http://data.riksdagen.se/fil/63E8B002-A5D8-4E31-89A4-D4D7E0441554</ref>
          <ref type="pdf">http://data.riksdagen.se/fil/6C773426-F1AD-40AE-AA1B-AD9854E1C217</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WfWXe3ZMyoJCoziGLqEP6B" type="basedOn"/>
        <correspContext corresp="i-WfWXe3ZMyoJCoziGLqEP6B">
          <ref>Proposition 2016/17:146</ref>
        </correspContext>
        <correspAction xml:id="i-QhySG5cxXTkgb16YigCxMt" type="signed"/>
        <correspContext corresp="i-QhySG5cxXTkgb16YigCxMt">
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-VCBwijV18pWsvC1p2xZJJm"/>
        </correspContext>
        <correspAction xml:id="i-GJJmmknZZZyECd2w8MUQFp" type="submitted">
          <date when="2017-03-28"/>
          <time when="16:08:00"/>
        </correspAction>
        <correspAction xml:id="i-FApdjSZ15nCSezEXxeEDSZ" type="dismissed">
          <date when="2017-03-30"/>
        </correspAction>
        <correspAction xml:id="i-BFZENXigJNdFDHMUpFbD5h" type="reviewed">
          <date when="2017-03-30"/>
          <time when="13:49:01"/>
        </correspAction>
        <correspAction xml:id="i-CuV1aND1NiLya5LigWUyGk" type="referred">
          <date when="2017-03-31"/>
        </correspAction>
        <correspAction xml:id="i-XBBLVVHoQvZz5nF1XqdMiB" type="assigned">
          <date when="2017-06-15"/>
          <time when="17:06:56"/>
        </correspAction>
        <correspContext corresp="i-XBBLVVHoQvZz5nF1XqdMiB">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-84HQw6H9Bh88Z6RF4CoVej" type="behandlas_i"/>
        <correspContext corresp="i-84HQw6H9Bh88Z6RF4CoVej">
          <ref type="uppgift">2016/17:MJU24</ref>
          <ref type="ref_dok_id">H401MJU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU24</ref>
          <ref type="ref_dok_titel">Ett klimatpolitiskt ramverk för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EsVVF9E5XUHiGgW3F8YyAz" type="motHeader">
        <div xml:id="i-PktzgPCz8Y7EGVWFXPh4Pk" type="motTitle">
          Motion till riksdagen 2016/17:3655 av Martin Kinnunen och Runar
          Filper (båda SD) med anledning av prop. 2016/17:146 Ett klimatpolitiskt
          ramverk för Sverige
        </div>
      </div>
      <div xml:id="i-VwibG1LLvCQvJFb6WZn89o" type="motBody">
        <div xml:id="i-VFs493A329efuci8kkVhNq" type="motProposal" subtype="förslag">
          <head xml:id="i-5L4rBTNuss3qSnbbU95wjB">
            Förslag till riksdagsbeslut
          </head>
          <list xml:id="i-WZggJrFTJnpz9haUgn6WcA" style="ol">
            <item xml:id="i-YSmyNxoZDFbmDaJ1XvvV77">
              Riksdagen avslår förslaget i de delar som avser förslag till
              klimatlag samt mål för den svenska klimatpolitiken (avsnitt 5.2,
              5.3 och 5.5).
            </item>
            <item xml:id="i-G5jgG96c2tXaawXPKDKMx7">
              Riksdagen ställer sig bakom det som anförs i motionen om att
              utsläppsmål bör formuleras på ett sätt som möjliggör flexibilitet
              och tillkännager detta för regeringen.
            </item>
            <item xml:id="i-F1AZ9BcPpikfXemosc7bQ6">
              Riksdagen ställer sig bakom det som anförs i motionen om att
              det saknas behov av ett klimatpolitiskt råd och tillkännager detta
              för regeringen.
            </item>
          </list>
        </div>
        <div xml:id="i-9LWHFYoh3dcVVdomjVCpzk" type="motContent">
          <head xml:id="i-PkknxLhpbqyQaHAR6KJWz3" type="h1">
            Motivering
          </head>
          <p xml:id="i-Fdc7Yw8FFy1D3FCQZHnjrV">
            Sverigedemokraterna står upp för en ansvarsfull och effektiv
            klimatpolitik, där det globala perspektivet ges en central plats.
            Det globala perspektivet kommer dock i skymundan i svensk klimatpolitik,
            vilket även märks i regeringens proposition. Det saknas en grundläggande
            insikt om att Sverige, eller EU för den delen, på egen hand inte
            kan påverka de globala koldioxidutsläppen i någon betydande utsträckning.
            Sverigedemokraterna eftersträvar en miljö- och klimatpolitik baserad
            på humanism där alla världens människor har en okränkbar rätt
            att eftersträva en bättre och mer mänsklig morgondag. Vi säger
            nej till mål och förslag som äventyrar svensk konkurrenskraft
            utan att göra någon nytta globalt.
          </p>
          <p xml:id="i-3DmFBGixGoDexxVpLSPcUz">
            Sverigedemokraterna ser därför global samverkan som ovärderlig
            inom klimatpolitiken och ställer sig bakom klimatavtalet från
            Paris och de preciseringar av miljökvalitetsmålet Begränsad klimatpåverkan
            som regeringen föreslår med anledning av det nya klimatavtalet.
            I övrigt yrkar Sverigedemokraterna på att propositionen avslås.
          </p>
          <head xml:id="i-XnQfkBko3Zj9nJSUU7z6vo" type="h2">
            En svensk klimatlag
          </head>
          <p xml:id="i-UBy2wgqsHubtkNPAGRBJBt">
            Sverigedemokraterna motsätter sig införandet av en svensk klimatlag.
            Precis som ett flertal remissinstanser påpekat framgår det inte
            hur en klimatlag på något sätt skulle vara bindande när den saknar
            sanktionsmöjligheter och kan rivas upp av riksdagen när som helst.
            Det framstår som att lagen enbart är till för syns skull, och
            det är inte ett ansvarsfullt sätt att verka som lagstiftare. Det
            saknas i propositionen argument för varför lagstiftning stärker
            det framtida arbetet med att minska utsläppen av växthusgaser.
          </p>
          <head xml:id="i-Bt3kKDE7bLwEWAfSbtcrPo" type="h2">
            Ett långsiktigt utsläppsmål
          </head>
          <p xml:id="i-XFHkFxjwYV87tzWdmMWBQu">
            Svensk klimatpolitik har under lång tid byggt på att Sverige
            ska gå före andra länder på området och besluta om betydligt större
            utsläppsminskningar. Regeringens proposition är ett steg i samma
            riktning. Genom att övertrumfa beslutade mål, beslutade såväl
            i Sverige som i EU, hoppas man kunna påverka andra länder att
            gå i samma riktning. Utgångspunkten är på många sätt sympatisk,
            men det saknas något som tyder på att denna strategi fungerar
            i praktiken. Det existerar ingen forskning som stöder regeringens
            föregångsstrategi, och en analys av konsekvenserna av en radikal
            svensk föregångspolitik på klimatområdet saknas i regeringens
            proposition. Sverige är och ska vara ett föredöme inom klimatpolitiken,
            men det är inte givet att detta görs bäst genom att ständigt presentera
            de mest radikala och dyra utsläppsminskningsmålen. Ska andra länder
            stimuleras att ta efter Sverige är det grundläggande att låga
            svenska växthusgasutsläpp också kan förenas med hög ekonomisk
            tillväxt, vilket skapar jobb och välfärd.
          </p>
          <p xml:id="i-JrCyWLMau984kMpT8gmHn1">
            I förslaget till långsiktigt utsläppsmål slås fast att Sverige
            senast år 2045 ska sakna nettoutsläpp samt att utsläppen från
            verksamheter i Sverige ska vara minst 85 procent lägre än år 1990.
            Sverigedemokraterna ställer sig frågande till att föreslå betydligt
            mer ambitiösa mål än vad som beslutats på EU-nivå när förslaget
            helt saknar förslag på styrmedel och analyser av vad dessa styrmedel
            får för konsekvenser. Sverigedemokraterna ser därför inget motiv
            till varför Sverige i dag bör anta nya mål. När det kommer till
            långsiktiga utsläppsmål är det att föredra att de utformas med
            ett utsläppsintervall framför ett fast mål. Ett problem med ett
            fast mål är att det kan innebära att måluppfyllelsen påverkas
            av det rådande konjunkturella läget samtidigt som ingen hänsyn
            kan tas till vår omvärld eller teknisk utveckling. Detta riskerar
            att göra måluppfyllelsen betydligt dyrare till ingen betydande
            nytta. När det kommer till mål om nettonollutsläpp tycker Sverigedemokraterna
            att det är rätt väg att gå men att årtal för måluppfyllelsen bör
            beredas ytterligare, bl.a. mot bakgrund av att Sveriges nettoutsläpp
            av växthusgaser i dag är mycket små. Samtidigt bör en seriös diskussion
            föras kring hur förändrad markanvändning ska redovisas i denna
            kalkyl.
          </p>
          <head xml:id="i-LVo8oE69iif21eAkjRdjJU" type="h2">
            Etappmål till år 2030 och 2040
          </head>
          <p xml:id="i-7i9CRqL63TPhwrEgtzopym">
            Det finns sedan tidigare ett beslut i Europeiska rådet om att
            EU ska minska utsläppen av växthusgaser mellan 1990 och 2030 med
            40 procent, vilket för svensk del motsvarar ca 46 procent. Det
            rimliga är att Sverige har denna nivå som riktmärke. När det kommer
            till föreslagna etappmål till 2030 och 2040 finner Sverigedemokraterna
            att de i dag är omöjliga att ta ställning till när det saknas
            en strategi för hur målen ska kunna uppnås. Det är dock positivt
            att målen inkluderar kompletterande åtgärder, men det är samtidigt
            problematiskt att det saknas analys av hur stora nivåer som ska
            tillåtas och varför de över huvud taget bör begränsas. Eftersom
            klimatfrågan är global är det viktigt att politiken också bygger
            på detta. Huruvida utsläppen minskar genom utsläppsminskningar
            i Sverige, ökade upptag i Sverige eller i andra länder saknar
            betydelse för arbetet med att minska utsläpp av växthusgaser globalt
            varför någon begränsning av de kompletterade åtgärderna inte bör
            finnas.
          </p>
          <head xml:id="i-3UFuZv5kVsDiPX1FfD8TKt" type="h2">
            Ett etappmål för transportsektorn
          </head>
          <p xml:id="i-JARo3XSwbWaBb1ArswdxrF">
            Sverigedemokraterna anser liksom Konjunkturinstitutet och Finanspolitiska
            rådet att klimatmål bör formuleras i termer av det miljöproblem
            vi vill lösa och inte i termer av de medel vi har för att lösa
            det. Sverigedemokraterna avvisar sektorsvisa mål som riskerar
            att driva fram ineffektiva eller till och med kontraproduktiva
            lösningar.
          </p>
          <head xml:id="i-QY4sHtAUzSJG7aZm9EZYfw" type="h2">
            Ett klimatpolitiskt råd
          </head>
          <p xml:id="i-NHXZBxSbDK8DX1612fW69F">
            Regeringen skriver i propositionen att man avser att inrätta
            ett klimatpolitiskt råd. Sverigedemokraterna avstyrker förslaget
            och anser inte att ett klimatpolitiskt råd bör inrättas. Så väl
            behovet av det föreslagna rådet och dess status framstår som mycket
            oklara. Det finns redan instanser som Finanspolitiska rådet, Riksrevisionen
            och Konjunkturinstitutet som har till uppgift att granska regeringens
            åtgärder bl.a. på detta område, vilket gör att det kommer att
            bli en överlappning. Uppgiften att bedöma huruvida regeringens
            politik är tillräcklig för att uppfylla målen hanteras redan inom
            Naturvårdsverkets nuvarande uppgifter, varför ett nytt klimatpolitiskt
            råd känns än mer överflödigt. Det kan framstå som att regeringen
            i brist på medhåll från befintliga instanser ser ett behov av
            att installera ett mer välvilligt råd, vilket naturligtvis inte
            är någon lämplig utgångspunkt. Ett bättre förslag vore att skjuta
            till ökade medel till forskning på området.
          </p>
        </div>
        <div xml:id="i-4NEsYJympdegB4g7nzgtcX" type="motSignatures">
          <list xml:id="i-HXGPAhdRZEppXKfzq1Qk5d">
            <item xml:id="i-HfYrCq1NbJspwY9oy34MVQ">
              Martin Kinnunen (SD)
            </item>
            <item xml:id="i-FrL5gKbjoor3WXzsMHKnBH">
              Runar Filper (SD)
            </item>
          </list>
        </div>
      </div>
    </body>
  </text>
</TEI>
