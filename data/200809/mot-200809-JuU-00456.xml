<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00456">
  <teiHeader>
    <fileDesc>
      <titleStmt>
        <title>Användning av övervakningskameror</title>
        <author corresp="i-8WXKfVC5CVWBiV2pVhvraQ">av Luciano Astudillo m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Användning av övervakningskameror</title>
          <idno type="rdwebb">GW02Ju456</idno>
          <rs type="number">Ju456</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju456/text</ref>
          <ref type="dokument_url_html">http://data.riksdagen.se/dokument/GW02Ju456</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju456</ref>
          <ref type="doc">http://data.riksdagen.se/fil/397CFCB0-499E-4BB2-97C1-E394BB890951</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8WXKfVC5CVWBiV2pVhvraQ</idno>
            <name>Luciano Astudillo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-HzSoQ1C7ZLGcuc11An72dD</idno>
            <name>Leif Jakobsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9rzEiT5qs2rumTNiqr6kVD</idno>
            <name>Rose-Marie Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KKtYWBVo2BTUsPUbtQsvTR" type="signed"/>
        <correspContext corresp="i-KKtYWBVo2BTUsPUbtQsvTR">
          <note type="signatory" corresp="i-8WXKfVC5CVWBiV2pVhvraQ"/>
          <note type="signatory" corresp="i-HzSoQ1C7ZLGcuc11An72dD"/>
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-9rzEiT5qs2rumTNiqr6kVD"/>
        </correspContext>
        <correspAction type="numbering" xml:id="i-TWnvfFgFZFaSSkphVgzpzx">
          <date when="2008-10-08"/>
        </correspAction>
        <correspAction type="submission" xml:id="i-FdnoTw8n6xYEJPiFBfZXWA">
          <date when="2008-10-07"/>
        </correspAction>
        <correspAction type="transfer" xml:id="i-6Q4B3mJ7JVW8HhfDher1UV">
          <date when="2008-10-02"/>
        </correspAction>
        <correspAction type="assigned" xml:id="i-3o8TdApKkiVgT4UpVCMkXb"/>
        <correspContext corresp="i-3o8TdApKkiVgT4UpVCMkXb">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-S4d6ZVL2a5fxzcy59i6sEm">
            Förslag till riksdagsbeslut
          </head>
          <list style="ol">
            <item xml:id="i-XJgAWCQwr3oRTGcstL8FrP">
              Riksdagen tillkännager för regeringen som sin mening vad som
              anförs i motionen om att en översyn av lagstiftningen för användning
              av övervakningskameror bör påskyndas.
            </item>
            <item xml:id="i-Nto58ZcP511LJdgGiYYZNo">
              Riksdagen tillkännager för regeringen som sin mening vad som
              anförs i motionen om en översyn av tillämpningen av den nuvarande
              lagstiftningen för användning av övervakningskameror.
            </item>
          </list>
        </div>
        <div type="motContent">
          <head type="h1" xml:id="i-4qc4fwxcyxTqwsGmeCAeco">
            Motivering
          </head>
          <p xml:id="i-SRG9nhk354bA7UnAKRDrMh">
            Förra sommaren upphävde länsrätten det tillstånd som Malmö stad
            fått av länsstyrelsen för att sätta upp övervakningskameror längs
            det så kallade Stråket från Centralstationen till Möllevångstorget.
            Man menade att det intrång i enskildas personliga integritet som
            kamerorna innebar vägde tyngre än trygghetsaspekterna.
          </p>
          <p xml:id="i-HrDy9z6RsGMhCLe6iiKUFU">
            Den tekniska utvecklingen möjliggör allt mera övervakning och
            kontroll. Självklart är det viktigt att hela tiden värna den personliga
            integriteten. Men vi anser att det är synnerligen bekymmersamt
            om den blir viktigare än människors trygghet på gator och torg.
          </p>
          <p xml:id="i-6Roz6ZPvxWviYjpFxQndoc">
            Vi menar att den största integritetskränkningen är att utsättas
            för ett grovt brott. Den ökande kriminaliteten och i synnerhet
            våldsbrottsligheten är ett av de allra största samhällsproblemen.
            Det är fullständigt förödande om ett samhälle inte kan garantera
            sina medborgares liv och säkerhet.
          </p>
          <p xml:id="i-7m5at2NQYcw5vFniQ4VHvV">
            För att komma tillrätta med kriminaliteten krävs åtgärder på
            väldigt många olika områden. Det handlar om att ge alla medborgare
            möjligheter till ett anständigt liv med rimliga levnadsförhållanden
            och om att förändra ungdomarnas värderingar genom bra skolundervisning
            och goda förebilder. Det handlar om att minimera tillgången till
            narkotika och ha ett bra samarbete med krogarna. Det handlar om
            att sätta upp belysning, beskära buskar och satsa på kollektivtrafiken.
            Och det handlar om att ingripa snabbt och hårt när ett brott inträffat.
          </p>
          <p xml:id="i-Ld9RMJ2EeJ8KtUxuDECus2">
            Naturligtvis kan övervakningskameror inte ersätta andra åtgärder.
            Men de är en pusselbit. Om människor känner sig trygga på stan,
            skapar det en positiv spiral. Då tar man gärna en kvällspromenad
            hem istället för taxi. När fler vanliga människor rör sig i natten,
            känner sig ännu fler trygga att göra det, och så vidare.
          </p>
          <p xml:id="i-T6UpFGKsHRDrweLeMHEGnx">
            Hur många poliser och väktare man än sätter in så skulle det
            inte räcka. De kan inte vara överallt. Deras närvaro skapar inte
            heller i sig själv en trygg stadsmiljö där människor vill röra
            sig. Och att kunna röra sig fritt är i allra högsta grad en del
            i en människas personliga integritet.
          </p>
          <p xml:id="i-T7o1EDGQ5givgdHeUrcmHQ">
            Risken för upptäckt är kriminalpolitikens mest effektiva redskap.
            Användningen av övervakningskameror har ökat kraftigt under senare
            år och effekten har varierat. Vid Möllevångstorget i Malmö halverades
            antalet anmälda våldsbrott och andra personrelaterade brott under
            det första året efter att man monterat upp övervakningskameror.
            På andra ställen är effekten mindre. Men Brottsförebyggande rådet
            (Brå) anser det vara belagt att kameraövervakning av delar av
            det offentliga rummet kan vara en verksam metod för att få individer
            att avstå från kriminalitet.
          </p>
          <p xml:id="i-3jvHPPzfRG9nbPFBK61MDL">
            Inspelat bildmaterial kan dessutom användas som bevis för att
            styrka brott, och kameraövervakning kan bidra till att öka allmänhetens
            upplevda trygghet. Det är viktigt inte minst från jämställdhetssynpunkt.
          </p>
          <p xml:id="i-NSeJr3yC6PbQC9nU1nvj6G">
            Olika opinionsundersökningar visar också att människor idag är
            positiva till kameraövervakning. I en undersökning från SCB, gjord
            på uppdrag av Integritetsskyddskommittén, ställdes frågan: Tycker
            du att kameraövervakning ska vara tillåten eller otillåten på
            allmänna platser om det behövs för att få folk att känna sig tryggare
            av att platser är kameraövervakade? 90 procent av de tillfrågade
            svarade positivt. Andelen var i stort sett densamma när frågan
            avsåg att förhindra eller avslöja enklare brott, som till exempel
            vandalism och klotter, och den steg till 97 procent när frågan
            avsåg misshandel, rån, våldtäkt och narkotikaförsäljning.
          </p>
          <p xml:id="i-CnNrZyVxQvGiejEH9SsPrV">
            Kameraövervakning regleras i Sverige sedan år 1977. Idag finns
            det två överlappande lagar som styr användningen av övervakningskameror
            och liknande utrustning.
          </p>
          <p xml:id="i-VnNgZ8FRPhaZXXA2VGPLCz">
            Lagen (1998:150) om allmän kameraövervakning är tillämplig om
            man vill kameraövervaka en plats dit allmänheten har tillträde.
            Då krävs i normala fall tillstånd av länsstyrelsen, som avgör
            om övervakningen tar tillräcklig hänsyn till den enskildes personliga
            integritet. Personuppgiftslagen (1998:204) gäller istället på
            de platser dit allmänheten saknar tillträde, som skolor, bostadshus
            och arbetsplatser. Här är Datainspektionen tillsynsmyndighet.
          </p>
          <p xml:id="i-5eo5uoLPntAZh29hBqajxh">
            När den nuvarande lagen om allmän kameraövervakning skrevs fram
            var tanken att intresset av att förebygga och utreda brott skulle
            spela en mer framträdande roll i förhållande till integritetsintresset
            än i den tidigare lagen. Det blev till exempel enklare för postkontor,
            banker och butiker att använda sig av kameraövervakning. Om syftet
            med övervakningen är att förhindra brott och den kamera som ska
            användas är fast monterad och försedd med fast objektiv, behöver
            man inte söka tillstånd, utan det räcker med en anmälan. I samtliga
            fall gäller att man är skyldig att tydligt anslå att kameraövervakning
            äger rum.
          </p>
          <p xml:id="i-X7nue6piJnCJsrNBJ8egBs">
            År 2002 presenterade Kameraövervakningsutredningen en översyn
            av lagen om allmän kameraövervakning (SOU 2002:110). Man bedömde
            då att lagstiftningen i huvudsak fungerade väl och lämnade endast
            små förslag till ändringar, som dessutom fick skarp kritik under
            remissomgången.
          </p>
          <p xml:id="i-LazqShWCCtzBmuufNn3dpk">
            Kameraövervakning var fram tills för några år sedan i stort sett
            synonymt med CCTV, Closed Circuit Television, som på svenska ofta
            kallas videoövervakning. Det innebär att en kamera kopplas via
            kabel till en monitor. Denna bevakas av någon och har eventuellt
            en inspelningsfunktion. Dessa system finns kvar i till exempel
            butiker. På skolor används idag ofta system som är en vidareutveckling
            av CCTV, så kallad visuell händelsebevakning. Detta innebär att
            skolorna fjärrövervakas med kameror från en larmcentral. Kamerorna
            aktiveras automatiskt om någon under kvällar eller nätter kommer
            nära skolans fasad. Bilderna granskas på larmcentralen och vid
            behov skickas polis, väktare eller brandkår till platsen. På gator
            och torg kan olika sorters kameror användas, men de ansökningar
            som Malmö och andra kommuner lämnat in på senare år omfattar så
            kallade smarta kameror.
          </p>
          <p xml:id="i-Cm27mj94GEPKrrquHdgn71">
            Det tillstånd för Malmö stad att övervaka Stråket som länsrätten
            avslagit handlade om kameror som ska lagra det inspelade materialet
            i 96 timmar och programmeras så att bostäder och andra ställen
            som inte är allmän plats maskeras. Bilderna ska krypteras och
            lagras på en hårddisk som ingen har tillgång till, och för att
            polisen ska få lov att avkoda dem krävs ett domstolsbeslut.
          </p>
          <p xml:id="i-RDxMD6xhE2SShNgRv8tnQW">
            Tekniken har utvecklats så att det idag är möjligt att förena
            hårda integritetskrav med verktyg som ökar tryggheten och minskar
            antalet brott. Vid så kallad integritetsskyddad övervakning kan
            man till och med använda automatiska bildbehandlingsmetoder för
            att hitta och sudda till de människor som finns i bilden. Om ett
            brott inträffar och polisen behöver informationen, kan man ta
            fram rådata med en nyckel. Men teknikutvecklingen har också fört
            med sig att det är lättare att kränka individers personliga integritet,
            när kameror blir allt mindre och tillgängliga för fler och när
            optiken blir allt bättre och ljuskänsligare.
          </p>
          <p xml:id="i-X5TdN7FBv8RXs8DvHimEG7">
            Samtidigt som tekniken har utvecklats, har det också blivit allt
            tydligare att lagstiftningen som reglerar kameraövervakning är
            föråldrad och leder till inkonsekventa beslut. Landskrona kommun
            fick nyligen tillåtelse att kameraövervaka centrum, Falkenberg
            likaså, men alltså inte Malmö. Länsrätten ansåg att det inte var
            klarlagt att risken att drabbas av brott är större just på Stråket.
          </p>
          <p xml:id="i-BozoCeDjXgRycRDwE9PGni">
            Detta är ett mycket märkligt argument som ställer i blixtbelysning
            den godtycklighet som präglar rättstillämpningen.
          </p>
          <p xml:id="i-CC3rNQk4cERR5XRtXz1TQC">
            Om man räknar efter de områdeskodrutor som polisens statistik
            baseras på utgör Stråket 1 procent av Malmös yta. På denna yta
            skedde 36 procent av alla fickstölder/väskryckningar, 37 procent
            av alla olaga hot och 24 procent av alla våldtäkter/våldtäktsförsök
            under åren 20032005. Under enbart juni, juli och augusti i år
            har över 220 fall av misshandel, grov misshandel, personrån, fickstölder
            och väskryckningar inträffat längs Stråket.
          </p>
          <p xml:id="i-56sHEj4tDiWMDp4wfSvHrn">
            Samtidigt som länsrätten använder integritetsargument för att
            upphäva Malmös tillstånd, har Båstads kommun dessutom kunnat lägga
            ut en bild från en övervakningskamera vid järnvägsstationen på
            sin hemsida, en bild som visar hur en ungdom stjäl en cykel tidigt
            en morgon. Ungdomen är maskerad, men säkert igenkännbar. Samtidigt
            har Datainspektionen också bestämt att en bostadsrättsförening
            som vill sätta upp övervakningskameror i till exempel en tvättstuga
            inte behöver något formellt tillstånd. Och fotbollsklubbarna i
            Stockholm har fått lov att detaljgranska övervakningskameror som
            filmar arenorna under matcherna samt tre timmar före och efter
            match.
          </p>
          <p xml:id="i-Xs3XtDyge4cTnXmjtQ6hRJ">
            Denna inkonsekvens är svårbegriplig för medborgarna och riskerar
            att urholka förtroendet för rättssamhället från såväl trygghets-
            som integritetssynpunkt.
          </p>
          <p xml:id="i-DQHtrPNpwQkgWXGEp341Ax">
            Justitiekanslern säger i sin inlaga till länsrätten angående
            Malmö stads tillstånd att kameraövervaka Stråket att kameraövervakning
            som trygghetsskapande åtgärd inte står i samklang med intentionerna
            bakom lagstiftningen.
          </p>
          <p xml:id="i-SV9i5uEW8KWuQpF4JGD4Yz">
            Men när den nuvarande lagen om allmän kameraövervakning skrevs
            fram var tanken som sagt att intresset av att förebygga och utreda
            brott skulle spela en mer framträdande roll i förhållande till
            integritetsintresset än i den tidigare lagen.
          </p>
          <p xml:id="i-MLEMLEpdsny52VASz3ahzq">
            Med detta i åtanke menar vi att lagstiftningen som reglerar användningen
            av övervakningskameror måste moderniseras, i syfte att förena
            trygghet och personlig integritet. Vi menar att det är positivt
            att den borgerliga regeringen tillsatt en utredning vars syfte
            är att modernisera lagstiftningen. Däremot är vi mycket kritiska
            till den långa utredningstiden. Vi menar också att den borgerliga
            regeringen redan innan utredningen är färdig och en ny och modernare
            lagstiftning kan komma till stånd på olika sätt bör kunna förtydliga
            tillämpningen av nuvarande lag.
          </p>
        </div>
        <div type="motSignatures">
          <list>
            <item xml:id="i-FURfhtrLmeF7hNXUjXinQ8" who="i-8WXKfVC5CVWBiV2pVhvraQ">
              Luciano Astudillo (s)
            </item>
            <item xml:id="i-DrhzYcoqtQZ7hN3dwzZqSB" who="i-HzSoQ1C7ZLGcuc11An72dD">
              Leif Jakobsson (s)
            </item>
            <item xml:id="i-FfQ1tjhrw2WC6tkd8dJe5H" who="i-3pb3B2MkmEoxSvMpXK9cHQ">
              Marie Granlund (s)
            </item>
            <item xml:id="i-ApAkKreUDJnY3q9jcuacx2" who="i-9rzEiT5qs2rumTNiqr6kVD">
              Rose-Marie Carlsson (s)
            </item>
          </list>
        </div>
      </div>
    </body>
  </text>
</TEI>
