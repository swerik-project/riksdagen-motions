<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_216/mot_200506_MJ_216-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ216 pnr: fp625
          </p>
          <p>
            Motion till riksdagen 2005/06:MJ216
          </p>
          <p>
            av Marita Aronson (fp)
          </p>
          <p>
            Avståndsmärkning på livsmedel
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om införande av avståndsmärkning för livsmedel.
          </p>
          <p>
            Motivering
          </p>
          <p>
            Genom våra val av mat och vårt sätt att tillaga den påverkar
            vi vår hälsa på ett mycket påtagligt sätt. Det är egentligen en
            självklarhet som dock ständigt är föremål för debatter och informationskampanjer.
            Det är kanske inte lika självklart att den enskilda faktor i livsmedelskedjan
            som mest påverkar miljön också är de val av livsmedel vi gör som
            konsumenter. Men potentialen för miljövinster är enorm.
          </p>
          <p>
            Livsmedelsindustrins miljöpåverkan
          </p>
          <p>
            Livsmedelskedjans totala energianvändning beräknas till omkring
            38 TWh per år. Av denna utgör ca 7 TWh transportarbete, motsvarande
            omkring energiproduktionen från ett normalstort kärnkraftverk.
            20 926 av alla transporter på svenska vägar utgörs av livsmedelstransporter.
            Totalt står alltså transporter för 15-20 926 av livsmedelskedjans
            energianvändning, men andelen av koldioxid- och kväveoxidutsläpp
            är betydligt större. Vi torde alla vara medvetna om den miljöpåverkan
            och olycksrisk denna oftast landsvägsburna trafik innebär. En
            förändrad ägarstruktur i förädlingsindustrin har ökat transporterna.
            Våra livsmedelsval har blivit alltmer globala, vilket kraftigt
            har ökat andelen importerade livsmedel med ökade transporter som
            följd. I dag äter vi nästan all form av mat året runt vilket har
            ökat andelen importerad mat. Bland den mest energikrävande maten
            är exotiska frukter, som distribueras med flyg. Enligt systemekologen
          </p>
          <pb facs="riksdagen-motions-pdf/data/200506/mot_200506_MJ_216/mot_200506_MJ_216-0002.pdf"/>
          <p>
            2005/06:MJ216
          </p>
          <p>
            Folke Gunther har vår genomsnittliga svenska frukost rest 3 160
            (tretusenetthundrasextio) mil.
          </p>
          <p>
            Ökad konsumentmakt
          </p>
          <p>
            För att ge den miljömedvetne livsmedelskunden möjlighet att välja
            närproducerade livsmedel bör en lagstadgad avståndsmärkning införas
            på samtliga livsmedel. Eventuella problem med livsmedlens ibland
            differentierade produktions- och förädlingsställen torde vara
            lösbara. Ett möjligt mål med införande av avståndsmärkning för
            livsmedel kan vara att ett ekonomiskt mer rättvist konkurrensförhållande
            uppnås mellan långväga, massproducerade livsmedel med stor miljöskuld
            och närproducerade sådana med låg miljöbelastning. En acceptans
            för ett större miljö- och därmed kostnadsansvar i transportnäringen
            torde kunna uppstå. Det gäller att ändra attityder och beteenden
            innan det är för sent. Detta bör riksdagen ge regeringen till
            känna.
          </p>
          <p>
            Stockholm den 22 september 2005
          </p>
          <p>
            Marita Aronson (fp)
          </p>
        </div>
      </div>
    </body>
  </text>
</TEI>
