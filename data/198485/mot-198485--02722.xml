<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02722">
  <teiHeader>
    <fileDesc>
      <titleStmt>
        <title>Sexuella övergrepp mot barn</title>
        <author>Karin Söder m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sexuella övergrepp mot barn</title>
          <idno type="rdwebb">G8022722</idno>
          <rs type="number">2722</rs>
          <ref type="dokument_url_text">http://data.riksdagen.se/dokument/G8022722/text</ref>
          <ref type="dokument_url_html">http://data.riksdagen.se/dokument/G8022722</ref>
          <ref type="dokumentstatus_url_xml">http://data.riksdagen.se/dokumentstatus/G8022722</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QD529ywv2NxNf9n1Uh7cuj</idno>
            <name>PÄR GRANSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-24FhhfcLncvvn1Ea4tJ4p7</idno>
            <name>ELIS ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DnwCcpFkN6AQ5Sk2J6Ug8s" type="signed"/>
        <correspContext corresp="i-DnwCcpFkN6AQ5Sk2J6Ug8s">
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-QD529ywv2NxNf9n1Uh7cuj"/>
          <note type="signatory" corresp="i-24FhhfcLncvvn1Ea4tJ4p7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2722/mot_198485__2722-001.pdf"/>
      <fw xml:id="i-QWXWxA23Pc4BK7rdceoqBs">
        Motion 1984/85: 2722
      </fw>
      <div type="motHeader" xml:id="i-3RDLAxeYhLot2Z8yVaqARR">
        <div type="motTitle" xml:id="i-7MW9hveeJh7iEySsqJb7fd"/>
        <div type="motSubmissionInfo" xml:id="i-EjJPzYvfj9H3w9KFBwVv18"/>
      </div>
      <div type="motBody" xml:id="i-CTHpuiWpHQd6Vd5W3KbgvR">
        <div xml:id="i-VtE6gmTBqrcQVMNUvMC6qn">
          <p xml:id="i-D1z1RFadYyC6so6wUxT8Wv">
            1
          </p>
          <p xml:id="i-FjYyLoKUBecK7UbfooKgpf">
            Karin Söder m. fl. Sexuella övergrepp mot barn
          </p>
          <p xml:id="i-7B6wnSDxCpfHhuBFhXH3ZW">
            Under senare år har det blivit klarlagt att sexuella övergrepp
            mot barn förekommer i långt större utsträckning än vad som tidigare
            varit känt. Detta innebär nödvändigtvis inte att antalet övergrepp
            har ökat även om det kan finnas befogad anledning att misstänka
            detta. Det är säkerligen så att incest och sexuella övergrepp
            mot barn har förekommit i alla tider, det framgår ju bl. a. av
            en del klassiska skådespel, men det har upplevts som så skamligt
            av alla initierade att man oftast har tigit om det. Den senare
            tidens ökade öppenhet har avslöjat många allvarliga förhållanden
            och övergrepp på barn. Rädda barnen föranstaltade en SIFO-undersökning
            1983. I denna undersökning som var landsomfattande framkom att
            1 av 10 kvinnor och 1 av 30 män varit utsatta för sexuella övergrepp
            som barn. Det som för många var överraskande i resultatet från
            denna undersökning var att förövaren i mer än 95 20 av fallen
            inte var någon främling utan en far, styvfar eller annan mycket
            närstående, dvs. någon som barnet känner väl och som utnyttjar
            barnets förtroende och tillit. Dessa personer har ju på detta
            sätt en total makt över barnet. Inte sällan tvingas barnet till
            tystnad eller utsätts för hot genom alla de hemskheter som kommer
            att drabba barnet om det avslöjar ”hemligheten”. De sexuella övergreppen
            pågår ofta i åratal utan att de upptäcks. Sexuella övergrepp kan
            drabba alla åldrar, ja t. o. m. spädbarn kan utsättas för sexuella
            handlingar. En del övergrepp upptäcks aldrig av omgivningen utan
            upphör först när barnet flyttar eller på annat sätt skiljs från
            förövaren. Självfallet är barnet utsatt för stora påfrestningar
            under den tid förhållan- det pågår. Det sätter oreparerbara spår
            om inte hjälp och behandling kommer till stånd. Det är framför
            allt de psykiska skadorna som är allvarliga och i de flesta fall
            innebär stora problem i samlivet under vuxen ålder. Även fysiska
            skador kan bli följden. Bland de psykiska skadorna spelar skuldkänslorna
            redan hos barnet en stor roll, trots att det aldrig är barnet
            som har någon skuld till förhållandet. Det är alltid den vuxne
            som bär ansvaret. Incest och sexuella övergrepp förekommer i alla
            samhällsklasser. Föröva- ren är oftast en av omgivningen respekterad
            person som uppfattas som helt normal. Familjen uppfattas ofta
            leva ett helt harmoniskt familjeliv. Sexuella övergrepp mot barn
            är ett tyst brott där offret nästan alltid är beroende av gärningsmannen.
            Barnet har dessutom inte samma rättsliga
          </p>
          <pb facs="riksdagen-motions-pdf/data/198485/mot_198485__2722/mot_198485__2722-002.pdf"/>
          <fw xml:id="i-UgRc2DfZydG7CmtSXrfPqB">
            Mot. 1984/85:2722 iz
          </fw>
          <p xml:id="i-9ZxuYU2qBKqjZZETLNh74J">
            ställning som den vuxne. Barns begreppsvärld ger omgivningen
            utrymme att förklara bort de signaler som barnet använder för
            att tala om och beskriva vad som hänt. Till detta kommer att omgivningen
            inte har vare sig kunskaper eller förmåga att hantera situationen
            utifrån barnets bästa. De vuxna, som får en aning om att ett barn
            utsatts för övergrepp, har ofta egna nära relationer till gärningsmannen.
            Dessa måste brytas eller förändras om gärningen anmäls. Det är
            därför inte ovanligt att vuxna kräver starka bevis från barnet
            för att agera till barnets förmån. Barn är alltså ensamma offer.
            Särskilt allvarliga är de långsiktiga skadeverkningar som sexuella
            över- grepp i barnaåren tycks föra med sig. Ett antal undersökningar
            visar att barn som utsatts för incest löper större risk att i
            ungdomsåren eller som vuxna hamnaii socialt mycket utsatta positioner.
            Det finns material som tyder på att kriminalitet, promiskuitet,
            drogmissbruk kan bli följden. Det är naturligtvis vanskligt att
            med säkerhet kunna säga att orsaken till exempelvis drogmissbruk
            ligger i det förhållandet att barnet utsatts för incest. Blotta
            misstanken bör dock vara en varning för samhället att inte negligera
            behoven av insatser på olika områden för att hjälpa dessa barn.
            Samhällets insatser för att hindra sexuella övergrepp måste omfatta
            sins- emellan vitt skilda insatser som information, stöd och hjälp
            till incestfamil- jerna och en varsam rättsprocess som inte utsätter
            barnet för mer påfrestningar än som oundgängligen krävs. Forskning
            om hur både offer och gärningsman reagerar samt om, möjliga behandlingsmetoder
            för att mildra skadeverkningarna hos barnet och rehabilitera gärningsmannen
            är nödvändiga. Det behövs större kunskaper om orsakerna till sexuella
            övergrepp på barn. Vi måste alla lära oss att tyda barnets signaler
            och ha vetskap om hur vi på bästa sätt kan stödja offret och förstå
            gärningsmannen. Särskilt viktigt är undervisning för personal
            inom förskola och grundskola och för hälso- och sjukvårdspersonal
            om sexualbrottens orsaker och förebyggande åtgärder. Ökade kunskaper
            och insikter ger större förståelse för offer och gärningsman samt
            möjligheter att vidta de åtgärder som bäst gagnar den utsatta
            familjen. Barnhälsovården och skolhälsovården är de instanser
            som naturligt möter alla svenska barn. Barnen måste känna att
            de med förtroende kan berätta för personalen och att den kommer
            att ta ansvar för att barnet kommer att skyddas. När ett sexuellt
            övergrepp anmäls till polis och senare leder till åtal måste så
            långt möjligt barnet skyddas. Detta kan komma i konflikt med gärningsmannens
            rättssäkerhet. Gärningsmannens möjligheter att som vuxen jämlike
            möta rättsväsendets representanter ger ett psykologiskt och juridiskt
            övertag mot barnet som myndigheterna måste kompensera. Det är
            ofta ett övergrepp mot det utsatta barnet att skiljas från familjen
            vid misstanke om incest. Dels förstärker det barnets känslor av
            skuld, dels är barn mer känsliga än vuxna för att byta miljöer.
            Barnet bör garanteras rätten
          </p>
          <pb facs="riksdagen-motions-pdf/data/198485/mot_198485__2722/mot_198485__2722-003.pdf"/>
          <fw xml:id="i-XD4sBH1wK2rfjydcLUfTtn">
            Mot. 1984/85:2722 13
          </fw>
          <p xml:id="i-JSEoALGVqsikPaqgb8zZTR">
            att stanna kvar i sin invanda miljö om inte utomordentligt starka
            skäl talar däremot. Rättegången är en svår påfrestning för barnen.
            Många barn tvingas berätta ingående om vad som inträffat. Barnet
            möter i rättssalen gärningsmannen som ofta hotat eller på annat
            sätt försökt tvinga barnet till tystnad. Gärningsmannen har stöd
            i sin advokat medan barnets uppgifter ifrågasätts av denne och
            prövas av rätten. Även åklagaren tvingas utsätta barnets uppgifter
            för en kritisk granskning. Barnet måste få stöd under rättegången.
            Det kan ske genom att en stödperson från exempelvis de sociala
            myndigheterna tillåts närvara under rättegången och agera till
            förmån för barnet. Små barn bör inte annat än i rena undantagsfall
            tvingas tala inför sittande rätt. Det finns möjligheter att via
            bandupptagningar och videogram dokumentera barnets berättelser.
            Det finns också möjligheter för gärnings- mannens försvarare att
            ställa de frågor till barnet som erfordras och presentera svaren
            inför rätten på likartat sätt. När försvararen utfrågar barnet
            bör psykologiskt utbildad personal närvara. Mål som rör sexuella
            övergrepp överklagas ofta till högre rättsinstans. De större barnen
            tvingas upprepade gånger inför domstol ge sin berättelse. Även
            här bör accepteras en bandupptagning som vittnesmål. Det processuella
            förfarandet vid mål om sexuella övergrepp bör bli föremål för
            en prövning i syfte att skydda barnen så som vi beskrivit. Riksdagen
            bör hos regeringen begära tilläggsdirektiv till rättegångsutred-
            ningen (Ju 1977:06) att skyndsamt pröva möjligheterna att öka
            barnets skydd samtidigt som rättssäkerhet också garanteras gärningsmannen.
            När en vuxen dömts för övergrepp mot barn är det nödvändigt att
            den utdömda påföljden inte bara tillgodoser de allmänpreventiva
            kraven. Den dömde måste också få en individuellt anpassad rehabilitering.
            I andra länder, främst USA, finns exempel på insatser som visat
            sig ge goda resultat. Dessa föregångsexempel bör studeras och
            prövas för att finna för vårt land lämpliga rehabiliteringsformer.
            Socialstyrelsen har i uppdrag att komma med förslag angående problem
            kring incestfrågan. Trots att flera år nu gått sedan arbetet igångsattes
            har ännu inga resultat redovisats. Det är viktigt att arbetet
            påskyndas. Med hänvisning till det anförda hemställs” 1. att riksdagen
            beslutar som sin mening ge regeringen till känna vad i motionen
            anförs om informations- och utbildningsinsat- ser,
          </p>
          <p xml:id="i-S8f9hZ52pRZbrJY8T2tRk6">
            + Se även motion 1984/85:2723.
          </p>
          <pb facs="riksdagen-motions-pdf/data/198485/mot_198485__2722/mot_198485__2722-004.pdf"/>
          <fw xml:id="i-EscGCTf73Scz5GgTuJrJfj">
            Mot. 1984/85:2722 14
          </fw>
          <p xml:id="i-8NYgR6r4qtbQGBUEyQq8eT">
            2. att riksdagen beslutar uttala att forskningen om sexuella
            övergrepp mot barn bör förstärkas.
          </p>
          <p xml:id="i-4HjA3hQ9hRphfuQT9jBKAd" type="date">
            Stockholm den 25 januari 1985
          </p>
          <p xml:id="i-HmY9FBg1J1QjeXi1tY93fk">
            KARIN SÖDER (c) PÄR GRANSTEDT (c) ELIS ANDERSSON (c)
          </p>
        </div>
      </div>
    </body>
  </text>
</TEI>
