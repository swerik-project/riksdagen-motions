<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-02780">
  <teiHeader>
    <fileDesc>
      <titleStmt>
        <title>Lag mot sexistisk reklam</title>
        <author corresp="i-X9jqcGenibr5tWEbnZgddm">av Annika Hirvonen Falk m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2780 av Annika Hirvonen Falk m.fl. (MP)</title>
          <idno type="rdwebb">H5022780</idno>
          <rs type="number">2780</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H5022780/text</ref>
          <ref type="dokument_url_html">http://data.riksdagen.se/dokument/H5022780</ref>
          <ref type="dokumentstatus_url_xml">http://data.riksdagen.se/dokumentstatus/H5022780</ref>
          <ref type="docx">http://data.riksdagen.se/fil/BCF97DC4-9B62-466E-A151-8A5CE2C7EE70</ref>
          <ref type="pdf">http://data.riksdagen.se/fil/8FE8BBE5-836D-44F9-AECE-84A2F15D21AA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen Falk</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-M1BGVoUpAkXK7M1XiJWRAe</idno>
            <name>Niclas Malmberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RteT27M2CMt7m65pJ3omS2" type="signed"/>
        <correspContext corresp="i-RteT27M2CMt7m65pJ3omS2">
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-M1BGVoUpAkXK7M1XiJWRAe"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-4K631U2FyQthafuME3cNGX"/>
        </correspContext>
        <correspAction xml:id="i-WxvnMBuCLWH9gbd2H1JKhB" type="submitted">
          <date when="2017-10-04"/>
          <time when="15:03:34"/>
        </correspAction>
        <correspAction xml:id="i-DnLPTwYePd7h33sFXNJK3R" type="reviewed">
          <date when="2017-10-04"/>
          <time when="15:47:08"/>
        </correspAction>
        <correspAction xml:id="i-9fMAfbNGUcb98kZRMQabu" type="referred">
          <date when="2017-10-13"/>
        </correspAction>
        <correspAction xml:id="i-CBqDZ8ejYWxdKS4E7dbdzE" type="assigned">
          <date when="2018-10-04"/>
          <time when="09:58:14"/>
        </correspAction>
        <correspContext corresp="i-CBqDZ8ejYWxdKS4E7dbdzE">
          <ref type="assignedTo">Civilutskottet</ref>
        </correspContext>
        <correspAction xml:id="i-5WSWF8icRjfPLsVCQvSWV6" type="behandlas_i"/>
        <correspContext corresp="i-5WSWF8icRjfPLsVCQvSWV6">
          <ref type="uppgift">2017/18:CU10</ref>
          <ref type="ref_dok_id">H501CU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU10</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NacNhcsuAifDQs3We8nPs3" type="motHeader">
        <div xml:id="i-MjNJc6nyrJRMjUNYp5nkQx" type="motTitle">
          Motion till riksdagen 2017/18:2780 av Annika Hirvonen Falk m.fl.
          (MP) Lag mot sexistisk reklam
        </div>
      </div>
      <div xml:id="i-CWqEYNdT6Ltqoa2UVWFUmt" type="motBody">
        <div xml:id="i-FGBDpUs4wTQk2djLy8Zj1J" type="motProposal" subtype="förslag">
          <head xml:id="i-MiruvKUdMF9nEH42FYKoVR">
            Förslag till riksdagsbeslut
          </head>
          <list xml:id="i-Y5emDwcTb6oikbcRxW3AtG">
            <item xml:id="i-N7ffTU7LmkAGvPXTcpfaJp" sortKey="Yrkande 1">
              Riksdagen ställer sig bakom det som anförs i motionen om behovet
              av lagstiftning mot sexistisk reklam och tillkännager detta för
              regeringen.
            </item>
          </list>
        </div>
        <div xml:id="i-3mTiUCuovAjm5z1xmfYHvh" type="motContent">
          <head xml:id="i-ThJRtpdwQQzSjmpD826c4k" type="h1">
            Motivering
          </head>
          <p xml:id="i-4TKjmSZyULY6BtvQDU9iUM">
            ”Noll kronor i studielån? Dejta en sugar daddy.” Så löd reklamen
            som under hösten syntes på bland annat campusområdet vid Göteborgs
            Universitet. I Stockholm åker skåpbilar, tapetserade med bilder
            av objektifierade avklädda kvinnor som klubbreklam, långsamt fram
            i trafiken. Många upprörs av dessa uppenbart sexistiska reklambudskap.
            Så även av reklam i form av kroppar med sexistisk anspelning i
            storformat i busskurer och på andra platser i det offentliga rummet.
            Inte lika iögonfallande, men lika fullt upprörande är de budskap
            som vi ständigt utsätts för i det offentliga rummet, där könsstereotypa
            roller hålls vid liv och förstärks. Överordning och underordning
            speglas genom män och kvinnor i olika roller och positioner. Det
            handlar om vilka yrkesval och egenskaper de olika könen förväntas
            ha. Att det indirekt ska förknippas med det goda livet och konsumtionslycka
            förstärker budskapet.
          </p>
          <p xml:id="i-E1WEa3efDMHpjkxymw94Zv">
            Att göra sexistisk reklam är ändå fullt lagligt i Sverige, trots
            att det för med sig konsekvenser, inte minst i form av psykisk
            ohälsa. Förutom de roller män och kvinnor förväntas inta är skönhetsidealen
            i en klass för sig. Det är inte bara kvinnor som objektifieras.
            Mansrollen är påfallande snäv och maskulinitetsnormerna destruktiva.
            Detta finns överallt i det offentliga rummet och påverkar oss
            starkt vare sig vi vill eller inte. Situationen har varit likartad
            många år i Sverige. Att unga tjejer känner sig otillräckliga,
            fel och vill göra om sig är inte att förvånas över.
          </p>
          <p xml:id="i-Gu8HXJ833tFDgyxEZwmm6G">
            Det var också därför den socialdemokratiska regeringen med Miljöpartiet
            och Vänsterpartiet som samarbetspartier 2006 tillsatte en utredning
            med målet att hitta sätt att få bort könsdiskriminerande reklam
            ur det offentliga rummet. Utredare Eva-Maria Svensson lade i januari
            2008 fram utredningen ”Könsdiskriminerande reklam – kränkande
            utformning av kommersiella meddelanden” (SOU 2008:5) med förslag
            att en särskild lagstiftning bör införas. Dåvarande ansvarig minister,
            Nyamko Sabuni, valde att inte remittera utredningen. Ett skäl
            var bedömningen att en grundlagsändring eventuellt skulle krävas
            för att ta i frågan, tvärt emot vad utredning hävdade efter att
            ha analyserat frågan.
          </p>
          <p xml:id="i-8eAxcSuMY1QyDYhPAiz8mR">
            År 1979 antogs Kvinnokonvention – en konvention som har som mål
            att eliminera all form av diskriminering av kvinnor. The Convention
            on the Elimination of All Forms of Discrimination against Women
            (CEDAW). Enligt artikel 5 ska konventionsstaterna ”vidta alla
            lämpliga åtgärder ör att ändra mäns och kvinnors sociala och kulturella
            beteendemönster för att därmed avskaffa fördomar samt seder och
            bruk som grundar sig på föreställningen om det ena könets underlägsenhet
            eller på stelnade roller för män och kvinnor”.
          </p>
          <p xml:id="i-5jCbygaJVCH9Q865nMyV89">
            Granskningskommittén för Kvinnokonvention (CEDAW) är det oberoende
            expertorgan inom FN som har till uppgift att granska att konventionen
            om avskaffande av diskriminering av kvinnor efterlevs. Vid den
            senaste granskningen i mars 2016 framfördes oro när det gäller
            att media och reklamsektorn fortsätter att förmedla stereotypa
            och sexualiserade bilder av kvinnor samt att frågan inte hanteras
            i tillräcklig mån genom självreglering. Kommittén rekommenderar
            Sverige att ”Samarbeta med berörda aktörer och använda andra innovativa
            åtgärder, bland annat genom att vid behov fastställa strängare
            bestämmelser, för att främja en positiv och icke-stereotyp skildring
            av kvinnor i media och reklam.”
          </p>
          <p xml:id="i-Nyq5B93NtMn6tVyZc66aym">
            Idag är det är möjligt att anmäla reklam till Reklamombudsmannen
            (RO), branschens eget självregleringsorgan sedan 2009. De kan
            i sin tur fälla företag, men inte utfärda några sanktioner. Länge
            har det funnits en förhoppning om att branschen ska kunna ta ett
            ökat ansvar och att det ska kunna räcka. Men även om det i branschen
            finns en vilja att komma tillrätta med problemen bedömer vi det
            vara långt ifrån tillräckligt. Enstaka företag utmanar invanda
            könsroller i sin reklam, men utvecklingen går mycket långsamt.
          </p>
          <p xml:id="i-SbQ27LMdCvhoxQoy1oAyRu">
            Även om möjligheten att anmäla på allt enklare sätt via sociala
            medier har en stark utvecklingspotential, är det inte tillräckligt.
          </p>
          <p xml:id="i-5UWKwL4odHFyGSbQMvXbrz">
            I en nyligen producerad rapport från Sveriges kvinnolobby konstateras
            att Sverige är det enda landet i Norden som inte har en lag mot
            könsdiskriminerande reklam. Rapporten visar att lagstiftning behövs
            för att komma tillrätta med problemet, men att det också krävs
            åtgärder för att lagen ska efterlevas i praktiken. Förutom lagstiftning
            krävs också bland annat en tydlig tillsyn, och informationsinsatser
            till allmänheten för ökad medvetenhet. Island lyfts fram som det
            land där detta fungerar bäst.
          </p>
          <p xml:id="i-on9uETuKmv7fWMX57asta">
            En lagstiftning löser inte alla problem, men det är en tydlig
            och viktig markering. I Sverige har vi ett regelverk när det gäller
            reklam och det finns viss typ av reklam som inte är tillåten enligt
            marknadsföringslagen, så som otillbörlig reklam. Vi har också
            strävat mot allt tydligare diskrimineringslagar. Därmed anser
            vi att det är rimligt med ett fungerande regelverk även när det
            gäller könsdiskriminerande reklam i det offentliga rummet.
          </p>
          <p xml:id="i-6ggg2Y5wW1pikFafvCWamv">
            Den tidigare utredaren menade för övrigt att rent kommersiella
            meddelanden, det vill säga reklam, inte omfattas av tryckfriheten.
            Därmed skulle inte en grundlagsändring vara nödvändig för att
            införa en lag mot könsdiskriminerande reklam. Utredningen konstaterar
            emellertid också att även om det skulle krävas en grundlagsändring
            är intresset av att motverka ojämställdhet tillräckligt stark
            för att en sådan ändring ska vara motiverad. Den uppfattningen
            delar vi. En lag mot könsdiskriminerande reklam i det offentliga
            rummet behövs.
          </p>
          <p xml:id="i-Ua9LCqK9QerCC1NSJ9qj2W">
            2016 uttalade också riksdagen i betänkandet CU 2016/17:12 att
            ”Utskottet förväntar sig att regeringen snarast återkommer med
            förslag om lagstiftning.” Det är hög tid att agera i frågan.
          </p>
        </div>
        <div xml:id="i-25CNfEfBjZ1dqRjmHCncZj" type="motSignatures">
          <list xml:id="i-Chn2NXpUbGxXqieFxLvMyf">
            <item xml:id="i-8mWF5QBGFBz1axhkwUR8An">
              Annika Hirvonen Falk (MP)
            </item>
            <item xml:id="i-MqZXbK3FLDJS3AzdMJtKqm">
              Niclas Malmberg (MP)
            </item>
            <item xml:id="i-EwyavqdPay5HLugyvRK9Fs">
              Stina Bergström (MP)
            </item>
            <item xml:id="i-F2JiRufohcyPBLYX2CXXwg">
              Janine Alm Ericson (MP)
            </item>
          </list>
        </div>
      </div>
    </body>
  </text>
</TEI>
