<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1926/mot_1926__ak__26/mot_1926__ak__26-001.pdf"/>
      <div type="motHeader" xml:id="i-2mCBxTKnCcvbNntbBUeqNg">
        <div type="motTitle" xml:id="i-WMX1THDJVFEbZyvat4iqDd"/>
        <div type="motSubmissionInfo" xml:id="i-XgarNx6BMBqv8vsEAjXLNk"/>
      </div>
      <div type="motBody" xml:id="i-FStb9ooH5EBqmTyP6nRGso">
        <div xml:id="i-8YJ2G28Za5wNZiop347TzL">
          <p xml:id="i-WEBvzPDmrZRgqkWMhEYbPA">
            Motioner i Andra kammaren, Nr 26. 11
          </p>
          <p xml:id="i-Tguv63xnvUNTNCc6YibXFK">
            Nr 26.
          </p>
          <p xml:id="i-PY3sXKH4BrXx9zY43kCpT9">
            Av herr Lindberg, om skrivelse till Kungl. Maj:t angående begräns-
            ning av gifta kvinnors innehav av statstjänst och all- mänt uppdrag.
          </p>
          <p xml:id="i-ACFZgGs3Je2sdrBWukHywj">
            Vid föregående riksdag hemställde jag i en motion att riksdagen
            måtte hos Kungl. Maj:t hemställa om en förutsättningslös utredning
            angående begräns- ning i gift kvinnas rätt att inneha statstjänst
            och allmänt uppdrag. Såsom i motionen framhölls var den främst
            framsprungen ur en önskan, att statsmak- terna, med hänsyn till
            rådande svåra förhållanden på arbetsmarknaden, måtte på ett bättre
            och ändamålsenligare sätt än för närvarande hushålla med de möj-
            ligheter samhället äger att bereda arbetsutkomst åt viss del av
            medborgarna. Första lagutskottet avstyrkte enhälligt motionen,
            vilket yrkande utan diskus- sion bifölls i första kammaren. I
            andra kammaren däremot framkallade ären- det en debatt av vilken
            framgick, att den av mig väckta frågan berör ett om- råde, där
            missförhållanden äro för handen. Men det betonades även, att stora
            svårigheter skulle bli förknippade med eventuella försök att åstadkomma
            änd- ring och vidare anfördes, att det skulle se egendomligt ut
            om riksdagen, ome- delbart efter den s. k. behörighetslagens antagande,
            skulle bifalla ett utred- ningskrav av innebörd att man anser
            denna lagstiftning mindre välbetänkt. Dessa invändningar sakna
            förvisso icke fog för sig, men det förhållandet, att 79 medlemmar
            av riksdagen vid votering stödde motionen tyder dock på, att invändningarna
            av ett betydande antal av riksdagens ledamöter icke tillmätas
            en sådan saklig styrka, att de i och för sig kunna motivera en
            vägran att göra saken till föremål för en ingående prövning. Sedan
            förra riksdagen har spörsmålet om de gifta kvinnornas upprätthållan-
            de av allmänna tjänster varit föremål för mycket livliga diskussioner
            i olika delar av landet; en folkskoleinspektör i södra Sverige
            har i en officiell skrivelse anmärkt på systemet med gifta lärarinnor
            och i ett flertal brev jag fått mot- taga har meddelats mig, att
            en mycket stark opinion är rådande mot nuvarande system, allt
            visande det stora intresse som är knutet till denna fråga. Jag
            har också blivit uppmanad att på nytt bringa frågan inför riksdagen.
            Då jag nu gör detta har jag först att hänvisa till den av mig
            förra året väckta motionen och den där anförda motiveringen. Jag
            vill tillägga, att man väl, såsom en talare vid förra riksdagen
            framhöll, kan tänka sig något sorts permitteringssystem i fråga
            om de gifta kvinnorna i statstjänst. I det vid fjolårets riksdag
            antagna avlöningsreglementet för statens kvinnliga befatt-
          </p>
          <pb facs="riksdagen-motions-pdf/data/1926/mot_1926__ak__26/mot_1926__ak__26-002.pdf"/>
          <p xml:id="i-5LxCKTfhqQWjVbhu7Uo7zm">
            12 Motioner i Andra kammaren, Nr 26.
          </p>
          <p xml:id="i-7KwyzkV2WM7gcTMGjNBcnV">
            ningshavare stadgas, att kvinna, som har vårdnad om barn under
            15 år, är skyldig att ställa sig till efterrättelse de föreskrifter
            i fråga om fullständig eller partiell ledighet, som vederbörande
            myndighet eller Kungl. Maj:t, med hänsyn till befattningens behöriga
            upprätthållande, finner nödigt meddela. Statsmakterna ha således
            redan, trots jämlikhetsprincipen i behörighetslagen, försatt vissa
            kvinnor i ett undantagsläge. Statsnyttan har satts före såväl
            prin- cip som personliga hänsyn. Jag ifrågasätter om icke denna
            bestämmelse i av- löningsreglementet skulle kunna ges en vidare
            syftning. Ytterligare ber jag att få påpeka, att man i Danmark
            i den 1919 antagna lagen om statens tjänstemän infört en bestämmelse,
            som möjliggör för gifta kvinnor att frivilligt avstå från viss
            del av tjänstgöring och tjänsteförmåner. Det föreskrives sålunda,
            att gifta kvinnliga tjänsteinnehavare kunna få den dem påvilande
            tjänsteprestationen nedsatt till två tredjedelar eller hälften
            mot rätt att uppbära endast två tredjedelar eller hälften av lönen.
            Sådan nedsätt- ning av tjänstetiden kan ske antingen för alltid
            eller för begränsad tid, dock icke under ett år. Återupptagande
            av full tjänst kan blott ske, då det passar med tjänsteförhållandena.
            Enligt min mening bör det väl vara möjligt att åstadkomma bestämmelser
            så beskaffade, att de, utan att kränka någons verkliga rätt, äro
            bättre än de nu- varande ägnade att befrämja en sådan hushållning
            med de arbetsanställningar det allmänna kan bereda, att behovsprincipen
            ges behörigt utrymme. Med åberopande av vad jag således anfört
            tillåter jag mig hemställa,
          </p>
          <p xml:id="i-Ar9cfFZLarz62AahxLpU3N">
            att riksdagen måtte i skrivelse till Kungl. Maj:t anhålla om
            utredning, huruvida och i vad mån åtgärder kunna vidtagas i syfte
            att begränsa gifta kvinnors innehav av statstjänst och allmänt
            uppdrag, för bättre tillgodoseende av mäns och ogifta kvinnors
            möjligheter att erhålla arbetsutkomst, och att Kungl. Maj:t därefter
            utfärdar de bestämmelser, eller för riksdagen framlägger de förslag,
            som av utredningen kunna föranledas.
          </p>
          <p xml:id="i-U4qJCMrJZyxSN4sS3bm8JR">
            Stockholm den 16 januari 1926. Elof Lindberg.
          </p>
        </div>
      </div>
    </body>
  </text>
</TEI>
