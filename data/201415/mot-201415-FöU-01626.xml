<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-FöU-01626">
  <teiHeader>
    <fileDesc>
      <titleStmt>
        <title>Kortsiktig lösning på personalförsörjningsfrågan inom Försvarsmakten </title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1626 av Mikael Oscarsson (KD)</title>
          <idno type="rdwebb">H2021626</idno>
          <rs type="number">1626</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H2021626/text</ref>
          <ref type="dokument_url_html">http://data.riksdagen.se/dokument/H2021626</ref>
          <ref type="dokumentstatus_url_xml">http://data.riksdagen.se/dokumentstatus/H2021626</ref>
          <ref type="docx">http://data.riksdagen.se/fil/C6547FF0-3B1A-4749-B798-87A695F7ED33</ref>
          <ref type="pdf">http://data.riksdagen.se/fil/E7F44316-2D8B-4C5A-AE37-94A443A6AC19</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JUcysAkEEppZ1QNmGpundp" type="signed"/>
        <correspContext corresp="i-JUcysAkEEppZ1QNmGpundp">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction type="submitted" xml:id="i-PSVi4oT21eiAZvJLKfMAqi">
          <date when="2014-11-07"/>
          <time when="15:48:21"/>
        </correspAction>
        <correspAction type="referred" xml:id="i-SRX1LfmZwraNprMY4rSVt2">
          <date when="2014-11-12"/>
        </correspAction>
        <correspAction type="assigned" xml:id="i-SQbG1xqfTDvA6wVMMmasn8">
          <date when="2016-04-27"/>
          <time when="13:57:24"/>
        </correspAction>
        <correspContext corresp="i-SQbG1xqfTDvA6wVMMmasn8">
          <ref type="assignedTo">Försvarsutskottet</ref>
        </correspContext>
        <correspAction type="behandlas_i" xml:id="i-GMsmhBjbcdnJedf9k1hvTn"/>
        <correspContext corresp="i-GMsmhBjbcdnJedf9k1hvTn">
          <ref type="uppgift">2014/15:FöU7</ref>
          <ref type="ref_dok_id">H201FöU7</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">FöU7</ref>
          <ref type="ref_dok_titel">Vissa frågor om Försvarsmaktens personal</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:1626 av Mikael Oscarsson (KD) Kortsiktig lösning på personalförsörjningsfrågan inom Försvarsmakten</div>
      </div>
      <div type="motBody">
        <div type="motProposal" subtype="förslag">
          <head xml:id="i-2EPdSzY8oZ5kKFwdpcWMyx">
            Förslag till riksdagsbeslut
          </head>
          <list style="ol">
            <item xml:id="i-Be7XMKZ91sjAKdULSoBy3j">
              Riksdagen tillkännager för regeringen som sin mening vad som
              anförs i motionen om att se över möjligheten att kalla in krigsplacerade
              före detta värnpliktiga till repetitionsövningar.
            </item>
          </list>
        </div>
        <div type="motContent">
          <head type="h1" xml:id="i-4asxhrfhXR5FAThDGcha1C">
            Motivering
          </head>
          <p xml:id="i-W7NgcG2gKqJqf6g5VZEyL4">
            Försvarsmaktens insatsorganisation skulle ha varit klar nu. Den
            överhängande anledningen till att så inte är fallet är brister
            i personalförsörjningssystemet. Bristerna kan knappast heller
            kallas ringa; det handlar om tusentals soldater som helt enkelt
            inte finns. Framförallt rör det den kategori gruppbefäl, soldater
            och sjömän som är tidvis tjänstgörande, och således tjänstgör
            någon månad per år men har ett civilt jobb vid sidan av. Den 1
            januari 2014 var det 2 066 anställda i denna kategori, och målbilden
            om 9 900 bedöms uppnås någon gång i mitten av 20-talet. Men även
            beträffande de ”kontinuerligt tjänstgörande”, det vill säga heltidsanställda,
            soldaterna och sjömännen fattas ett tusental personer och målbilden
            bedöms uppnås först 2019.
          </p>
          <p xml:id="i-Lc69JUrJNyGUC8tyCt6LPz">
            Sverige har inte råd att vänta så länge. Vi har under de senaste
            åren sett en negativ säkerhetspolitisk utveckling i vår omvärld.
            Detta har kraftigt accentuerats av utvecklingen i Ukraina. Den
            militära aktiviteten i Östersjöområdet har också ökat kraftigt.
            Försvarsberedningen noterade detta i sitt betänkande från den
            15 maj 2014 och föreslog därför olika åtgärder i syfte att öka
            Försvarsmaktens förmåga till operationer i vårt närområde. Förmågan
            till sådana operationer är idag klart begränsad. De föreslagna
            åtgärderna kommer dock ge utfall först på längre sikt, år 2020
            och därefter. Försvarsmaktens möjligheter att i närtid möta en
            ytterligare försämrad säkerhetssituation i vårt närområde är och
            kommer därför vara klart otillfredsställande.
          </p>
          <p xml:id="i-AdEHexW7fwjGcCa4zaTcz6">
            Den mest akuta bristen rör som noterats ovan personalförsörjningen
            och den brist på möjlighet att samöva förband och funktioner som
            detta ger upphov till. Enligt nuvarande planering och inriktning
            bedömer Överbefälhavaren att det nya personalförsörjningssystemet
            med anställd personal kommer att fungera fullt ut först omkring
            2023. En mycket stor del av bl a arméns förband är idag, och kommer
            för lång tid framåt, därför fortfarande vara bemannade med personal
            utbildad inom ramen för värnpliktssystemet, d v s de genomförde
            sin grundutbildning under åren 2005–2010. Genom att de aldrig
            kallats in till repetitionsövningar har deras kunskaper efterhand
            blivit inaktuella och förbanden de tillhör inte kunnat samövas.
            En ytterligare, lika allvarlig konsekvens, är att Försvarsmakten,
            i brist på förband, inte kunnat genomföra större övningar för
            att samöva olika funktioner. Därigenom har också befälskårens
            kompetens att leda komplexa och mer omfattande militära operationer
            kraftigt urholkats.
          </p>
          <p xml:id="i-TraryFas7CBtZrVds3XinC">
            Det finns mycket som tyder på att det nuvarande personalförsörjningssystemet
            i sig självt behöver förändras. En utredare tittar just nu på
            den frågan. Men oaktat om sådana förändringar sker, är det ett
            långsiktigt projekt. Vi behöver lyfta frågan om hur Sverige i
            närtid kan höja vår operativa förmåga. Att enbart fokusera på
            situationen om tio år är inte tillfredsställande givet det säkerhetspolitiska
            läget.
          </p>
          <p xml:id="i-6YcNghANg52ipeWoxL1shY">
            Kristdemokraterna föreslår därför att man använder sig av möjligheten
            att kalla in krigsplacerad värnpliktig personal till repetitionsövningar.
            Det kräver regeringsbeslut som gör pliktlagen åter gällande. Ett
            sådant förfarande skulle ge möjligheter till mer omfattande övningsverksamhet
            och förbättra Försvarsmaktens förmåga i närtid, i väntan på att
            personalförsörjningssystemet kommer i balans.
          </p>
        </div>
        <div type="motSignatures">
          <list>
            <item xml:id="i-7qwgBjvPSMTDsge7nQz1Vh" who="i-Ybw8JnrmHGCsqpipBke8a7">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
