<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00403">
  <teiHeader>
    <fileDesc>
      <titleStmt>
        <title>Sysselsättningsläget i Malmöhus län</title>
        <author>Karin Ahrland och Hans Petersson i Röstånga</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sysselsättningsläget i Malmöhus län</title>
          <idno type="rdwebb">G602403</idno>
          <rs type="number">403</rs>
          <ref type="dokument_url_text">http://data.riksdagen.se/dokument/G602403/text</ref>
          <ref type="dokument_url_html">http://data.riksdagen.se/dokument/G602403</ref>
          <ref type="dokumentstatus_url_xml">http://data.riksdagen.se/dokumentstatus/G602403</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>KARIN AHRLAND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>HANS PETERSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EDSB1xQkyVyvR7eivR5uXi" type="signed"/>
        <correspContext corresp="i-EDSB1xQkyVyvR7eivR5uXi">
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__403/mot_198283__403-001.pdf"/>
      <fw xml:id="i-TxCkvVZSLDbw1KmrRosq7A">
        Motion 1982/83:403
      </fw>
      <div xml:id="i-Y5uE76S5BMb55oXqyNNdFT" type="motHeader">
        <div xml:id="i-BDkwHyVLM4BFHm5HxcXq42" type="motTitle"/>
        <div xml:id="i-WAtzg2RmdEkbcqQqeEQEhu" type="motSubmissionInfo"/>
      </div>
      <div xml:id="i-6jrmNa6bAr7JamC7XJbKiH" type="motBody">
        <div xml:id="i-Nfovm4mu5VUNAzpHuf4LM1">
          <p xml:id="i-V6rqaKw9tNyUKShJacEnzW">
            Karin Ahrland och Hans Petersson i Röstånga Sysselsättningsläget
            i Malmöhus län
          </p>
          <p xml:id="i-LujW4aWSLAfmvJinLyLWQP">
            Si, hur blå september står över skog som börjar glöda (ekelundskt
            så hjärtat svider) Sundet blått, den gabrielska tonnyans vi lärt
            att älska, medan fågelsträcken glider över allt det vallmoröda
            över hylleträdens snår, här tänds alltid nya tider, inget mig
            det nöjet råne, Skåne!
          </p>
          <p xml:id="i-YSZ5CAAGHQeJK88upHnMf2">
            Korsvirkeshus och slottsannex i september överräcks som en del
            av postogrammets skildring av — Fru Redaktör! — en seren exteriör,
            som tycks trotsa minnesdammets alltid grånande kulör, tycks, ja.
            I en sned reflex Sundet. Ola Hanssons måne fuktigskimrande konvex.
            Kastrups jet i rymden sträcks punktligt över Barsebäcks två kubistiska
            komplex.
          </p>
          <p xml:id="i-Mv5Ey6USN3BtuzZgy1EWyv">
            I de verserna ur en dikt om sitt första möte med Skåne har Sven
            Collberg lyckats skildra några av landskapets mest framträdande
            karaktärsdrag, landskapet där det alltid tänds nya tider. Skåne
            och framför allt Malmöhus län har också på grund av den bördiga
            åkerjorden och det näringspolitiskt gynnsamma läget under lång
            tid kunnat erbjuda sin befolkning osedvanligt gynnsamma villkor.
            Öresundsregionen var länge så attraktiv att den för bara ca tio
            år sedan höll på att bli en s. k. överhettad region. Detta medförde
            att många fortfarande tycks leva i den föreställningen att Malmöhus
            län klarat sig från de kriser på arbetsmarkna- den och i näringslivet
            som genom den internationella ekonomiska krisen
          </p>
          <pb facs="riksdagen-motions-pdf/data/198283/mot_198283__403/mot_198283__403-002.pdf"/>
          <fw xml:id="i-Lu9LmPC7BKee1KCxkaYx3o">
            Mot. 1982/83:403 8
          </fw>
          <p xml:id="i-SjvkvqKtf4dFBqFraKP9K4">
            numera är alltför välkända i hela Sverige. Så är det tyvärr inte.
            Klimatet och åkerjorden är densamma, men jordarna måste ständigt
            skyddas mot både naturens egna och människans angrepp. Några av
            länets tidigare basindu- strier, varv och teko, har mer eller
            mindre totalt måst avvecklas på grund av den internationella konkurrensen,
            och arbetslösheten är därför hög. Den ena järnvägen efter den
            andra läggs ner, och möjligheterna att lätt nå Köpenhamn blir
            allt färre och sämre för att nämna några exempel. Men trots en
            i dag besvärlig situation har Malmöhus län fortfarande i sig unika
            möjligheter. Vi har ett bra geografiskt läge, yrkeskunnig arbetskraft,
            goda utbildningsmöjligheter, möjlighet till goda kommunikationer
            m. m. Strukturförändringar måste vi acceptera, men samtidigt arbeta
            för att de negativa verkningarna begränsas genom framför allt
            en aktiv näringspolitik kombinerad med arbetsmarknadspolitiska
            åtgärder. Det är av största vikt under de närmaste åren att skapa
            flera arbetstillfällen i utvecklingsbara branscher och företag
            med egen livskraft. På sikt är detta det enda sättet att få tryggare
            arbetsmarknad och få fart på regionens näringsliv. Några förslag
            i den riktningen är: — Ökade insatser för att stärka regionens
            utbildnings- och forskningsresur- ser. — Ökat samarbete högskola/universitet
            och näringsliv/arbetsmarknad. — Ny statlig verksamhet bör lokaliseras
            även till Malmöhus län och befintlig sådan bevaras. Att förlägga
            ett energiteknologiskt centrum till regionen hade av flera olika
            skäl varit mycket lämpligt. — Tidigareanläggning av planerade
            statliga och kommunala byggnationer bör övervägas, liksom ytterligare
            insatser för upprustning av järnvägar och vägar. Vi vill parentetiskt
            nämna att vi anser att en allmän förutsättning är att det skapas
            gynnsammare klimat för de mindre och medelstora företagen, att
            insatserna för att ge alla ungdomar möjlighet till arbete måste
            fortsätta och att bidrag till skyddat arbete eller till anpassning
            av arbetsplatser för handikappade är viktiga inslag i aktiv arbetsmarknadspolitik.
          </p>
          <p xml:id="i-2Zc9cnmTtxodEredouYtNL">
            Arbetsmarknadssituationen
          </p>
          <p xml:id="i-FjgPuLLu4uXSt6ZgqM9ezJ">
            Arbetskraftsefterfrågan i M-län har under 1982 varit extremt
            svag. Den öppna arbetslösheten sjönk dock något under hösten med
            hjälp av omfattande arbetsmarknadspolitiska åtgärder. Nedanstående
            uppgifter är hämtade från länsarbetsnämnden i M-län. Vid det senaste
            månadsskiftet var sammanlagt 12 100 personer sysselsatta genom
            skilda slag av arbetsmarknadspolitiska åtgärder. Samtidigt noterades
            17 750 öppet arbetslösa. I december 1982 saknade således nära
            30 000 personer reguljärt arbete i länet. Det innebär att om Malmöhus
            län i dag skulle ha en sysselsättningssitua-
          </p>
          <pb facs="riksdagen-motions-pdf/data/198283/mot_198283__403/mot_198283__403-003.pdf"/>
          <fw xml:id="i-JPPR8SmZC7gPKm85XbcKVy">
            Mot. 1982/83:403 9
          </fw>
          <p xml:id="i-BhR9nuNCvhyBWipKf2jeHD">
            tion som motsvarar läget för exempelvis två år sedan skulle den
            öppna arbetsmarknaden ha behövt ett tillskott av drygt 12 000
            varaktiga arbetsplat- ser. Enligt statistiska centralbyråns arbetskraftsundersökningar
            minskade antalet personer som ingår i arbetskraften i Malmöhus
            län med 1 700 under de tre första kvartalen 1982 jämfört med motsvarande
            period 1981. Någon liknande tendens kan inte iakttas i riket som
            helhet. Tvärtom, i hela riket ökade arbetskraften 1982 med 25
            000, samtliga kvinnor. Samtidigt med att den öppna arbetslösheten
            på grund av olika arbetsmark- nadsinsatser har utvecklats relativt
            gynnsamt hittills under senare delen av 1982 fortsätter långtidsarbetslösheten
            att växa stadigt. Vid det senaste månadsskiftet hade 8250 arbetslösa
            varit utan arbete under minst tre månader. De långtidsarbetslösa
            har därmed blivit 1400 fler samtidigt som antalet ”korttidsarbetslösa”
            minskat med ca 4 000 under perioden september-no- vember. Uppgången
            i långtidsarbetslösheten sker mer än dubbelt så snabbt bland ungdomar
            som bland samtliga åldersgrupper sammantagna. Drygt 2 000 personer
            väntas bli avskedade från sina nuvarande anställ- ningar under
            perioden december 1982 — maj 1983. Avskedandena sker till följd
            av tidigare anmälda uppsägningsvarsel och berör personal inom
            företrädesvis industrin. Flertalet avskedanden väntas — direkt
            och indirekt — leda till arbetslöshet. SCB:s arbetskraftsundersökningar
            antyder att arbetskraftsutbudet har stagnerat i länet under innevarande
            år. Länsarbetsnämnden bedömer att en fortsatt anpassning av utbudet
            efter arbetsmarknadsläget leder till att länets arbetskraft blir
            antalsmässigt oförändrad under första halvåret 1983. De ökande
            arbetsmarknadspolitiska insatserna har under hösten 1982 till
            större delen omfattat åtgärder som är avsedda för unga arbetslösa.
            Denna inriktning har utfallit väl och fått avsedd effekt. Under
            perioden septem- ber-november minskade antalet arbetslösa ungdomar
            med nära 3 000. Samtidigt ökade antalet ungdomar som sysselsattes
            i beredskapsarbete med 3 000. Men fortfarande är det trots dessa
            satsningar ungdomarna som har den besvärligaste situationen. Vi
            måste få bukt med ungdomsarbetslösheten, som utgör ett av samhällets
            största problem, både socialt och mänskligt. De borgerliga regeringarna
            — i synnerhet mittenregeringen — genomförde betydande reformer
            på detta område som alla syftade till att underlätta för ungdomar
            att dels fortsätta i skolan på högskoleutbildning, dels komma
            in på arbetsmarknaden. Denna politik måste fortsätta. Som exempel
            kan nämnas att ett avtal om ungdomsplatser för 18-19- åringar
            mellan arbetsmarknadens parter och staten borde ha varit klart
            under hösten. Regeringen borde här ha kunnat agera kraftfullare.
            I hela Malmöhus län ligger arbetslösheten nära en 4-procentig
            nivå. Den särklassigt högsta tonårsarbetslösheten finns i Trelleborg.
            Mer än var tionde
          </p>
          <pb facs="riksdagen-motions-pdf/data/198283/mot_198283__403/mot_198283__403-004.pdf"/>
          <fw xml:id="i-K3MqA3Z1mUi8GejSnnrfZo">
            Mot. 1982/83:403 10
          </fw>
          <p xml:id="i-AnvKhedHLVU63bPPuD6sJT">
            (11,3 90) tonåring i åldern 16-19 år har inget jobb. Bland samtliga
            länets tonåringar var motsvarande andel ca 7 96. Invandrararbetslösheten
            är koncentrerad till Malmö. Där fanns i oktober drygt 1 500 arbetslösa
            invandrare, vilket innebär att arbetslösheten är mer än dubbelt
            så hög bland invandrarna som bland svenskarna i Malmö. Trelleborg
            svarar för den högsta kvinnoarbetslösheten i länet — närmare 6
            0 att jämföra med drygt 4 26 för hela länet. Även Ystad och Malmö
            har mer än 5 96 kvinnoarbetslöshet. Länsarbetsnämnden bedömer
            att antalet öppet arbetslösa kommer att ligga omkring 18 000 personer
            under januari-februari 1983 samt därefter öka successivt till
            ca 20500 personer vid slutet av maj i år. En eventuell konjunkturuppgång
            under året kan tidigast få positiva effekter på sysselsätt- ningen
            under år 1984, bl. a. beroende på överkapacitet inom stora delar
            av regionens näringsliv.
          </p>
          <p xml:id="i-QADkHLdMq5KxJZ8BeXneci">
            Kollektivtrafiken
          </p>
          <p xml:id="i-L2UvjVnBciinxS6kCWUJoP">
            Något lönsamt som vi i dagsläget skulle kunna satsa på i vårt
            land är att rusta upp delar av järnvägarna. En satsning på dessa
            skulle ge enorma sysselsättningseffekter, reducera vårt stora
            oljeberoende samtidigt som det positivt påverkar vår miljö. Om
            vi inriktar vårt energisparande på transportsektorn i stället
            för bostadssektorn kan vi få ut upp till fem gånger så mycket
            för energisparpengarna. Tillverkning av järnvägsmaterial är en
            av de mest expanderande bransch- ernai världen. Även Sverige är
            synnerligen väl rustat i detta avseende. Vi har i landet både
            råvaror och en välutvecklad tillverkningsindustri inom järnvägssektorn.
            Vi är också framgångsrika internationellt och exporterar el-lok,
            spårvagnar m. m. Ett svenskt lok är till 95 96 tillverkat av svenska
            delar. Grovt räknat sysselsätter järnvägsindustrin 10000 personer
            och omsätter över 4 miljarder kronor. Vi menar alltså att det
            finns både näringspolitiska, energipolitiska och trafikpolitiska
            skäl att behålla och förbättra dagens järnvägsnät. Den ökade satsningen
            på kollektivtrafik genom det nybildade länstrafik- bolaget är
            mycket viktig för hela regionen. Härigenom underlättas den pendling
            som sannolikt kommer att bli nödvändig för att minska arbetslös-
            heten på särskilt drabbade orter. Satsningen på de s. k. Pågatågen
            — ASEA:s X10-set — är en väg som vi bör fortsätta på. En effektiv
            och rationell kollektivtrafik är en förutsättning för regionens
            utveckling. Förnyelsen och upprustningen ger därtill ökad sysselsättning
            såväl inom som utom länet. Det är därför en viktig investering
            för framtiden som folkpartiet helhjärtat stöder. Vi anser därför
            att en del av de nedlagda men icke upprivna järnvägarna i Malmöhus
            län kan och bör rustas upp. För den närmaste framtiden bör följande
            gälla: Malmö-Tomelilla: utredning bör företas med sikte på att
            persontrafiken återupptas.
          </p>
          <pb facs="riksdagen-motions-pdf/data/198283/mot_198283__403/mot_198283__403-005.pdf"/>
          <fw xml:id="i-NHSVWtd7VxscoCGLAQxhEi">
            Mot. 1982/83:403 1
          </fw>
          <p xml:id="i-VjWEMYBeMwy9KbAPyLupMG">
            Malmö-Trelleborg: persontrafik bör snarast återinföras. Resultatet
            av ett års ersättningstrafik med buss på Eslöv-Tomelilla visar
            att det ej finns något acceptabelt alternativ till tåget. Banan
            bör därför upprustas samtidigt med att nedläggningsplanerna för
            Eslöv-Teckomatorp omprövas. Linjen Malmö-Ystad bör elektrifieras.
            Vidare bör förbindelserna mellan de två Skånelänen förbättras.
            Om satsning genomförs på järnvägen frigörs bussar till andra för
            bussar lämpliga trafiksträckor. Mindre orter som nu endast har
            bussförbindelse med tätorten en gång i veckan, en klart otillfredsställande
            situation, kan t. ex. få fler förbindelser. Länstrafikbolagen
            bör överta ansvaret för lokaltrafiken på järnvägen. Såväl regionalkort
            som länskort bör vara giltiga både på järnväg och buss. Pendlare
            som åker över länsgränsen måste i dag ha två länskort. Förhandlingar
            bör upptas för att åstadkomma en bättre lösning. Sturup är Sydsveriges
            enda internationella flygplats. Med tanke på dess kapacitet och
            det stora befolkningsunderlaget måste det vara möjligt att utnyttja
            Sturup i högre grad för internationellt flyg. Det skulle också
            med - säkerhet vara av stor betydelse för regionens företag om
            internationella kunder — nästan undantagslöst flygburna — kunde
            nå regionen direkt från de stora europeiska flygplatserna i stället
            för att behöva ödsla mycken tid på färje- eller osäker pendeltransport
            till Kastrup och obekväm väntetid där. Vi anser därför att direktlinjer
            från Sturup till Frankfurt, London och, Zärich bör eftersträvas.
          </p>
          <p xml:id="i-CExWmQGiEF3ZP18sAyADJR">
            Förbindelser över Öresund
          </p>
          <p xml:id="i-SygCdRuUg1zp14azbrpKNh">
            Fasta förbindelser över Öresund har diskuterats i flera decennier.
            Ovissheten om en sådan skall komma till stånd och var den i så
            fall skall lokaliseras har bundit och försvårat kommunernas planering
            alltför länge. Vi anser att frågan om förbindelser över Öresund
            skall avgöras på riksnivå. Det är mycket viktigt att regering
            och riksdag mycket snart fattar beslut i frågan, så att kommunerna
            kan få klarhet i villkoren för sin fortsatta planering. Nya alternativ
            har växt fram under de senaste åren och är nu under utredning.
            Dessa alternativ är en tågfärja Helsingborg-Köpenhamn och Landskrona-Köpenhamn.
            Även dessa alternativ måste tas med i den totala bedömningen om
            Öresundsförbindelsernas utformning. Tlikhet med flera av de övriga
            riksdagspartierna råder det delade meningar inom folkpartiet om
            ett eventuellt byggande av en Öresundsbro. Hur beslutet blir i
            ”brofrågan” — och i synnerhet om beslutet dröjer — måste investeringar
            göras för att förbättra såväl den spårbundna som bilburna gods-
            och passagerartrafiken. I dag är trafiksituationen över Öresund
            mycket otillfredsställande.
          </p>
          <pb facs="riksdagen-motions-pdf/data/198283/mot_198283__403/mot_198283__403-006.pdf"/>
          <fw xml:id="i-69ujeVp2m7mEkRwjrDApE2">
            Mot. 1982/83:403 12
          </fw>
          <p xml:id="i-Kk4sTCdavcvHHFsc4255y5">
            Miljöpolitik I ett jordbrukslandskap som Skåne är det speciellt
            viktigt att uppmärk- samma de miljöproblem som hänger samman med
            jordbruk. Inom jordbruket används mycket stora mängder kemiska
            ämnen mång- dubbelt mer än inom skogsbruket. Skall man lyckas
            åstadkomma någon betydande minskning av kemikalieanvändningen
            måste man angripa den förbrukning som sker inom jordbruket. Folkpartiet
            vill lägga avgift på kemikalieanvändningen för att därigenom minska
            användningen och skapa resurser till en satsning på alternativ.
            En väsentlig del av kemikalieanvändningen beror på bristande kunskap
            om hantering och dosering. Samhället bör därför satsa på information
            till lantbrukarna om användning av gödsel- och bekämpningsmedel.
            Detta är till nytta för såväl lantbrukarnas ekonomi som för vår
            miljö. Hur stora insatser vi än gör på den svenska sidan av Öresund
            hjälper det inte om inte motsvarande ambition finns på den danska
            sidan. Regeringen bör därför söka föra överläggningar med danska
            staten i syfte att få till stånd en förbättrad rening av avloppsutsläppen
            även längs den danska kusten vid Öresund. Övergödsling skadar
            havsområden, sjöar, vattendrag och grundvatten, bl. a. Ringsjön
            är i farozonen. Ringsjön är Skånes största sjö. Den utgör ett
            dominerande inslag i landskapsbilden i Mellanskåne. Från de mera
            tättbebyggda områdena i västra Skåne söker sig många till Ringsjöbygden
            för rekreation och friluftsliv, för båtsport, friluftsfiske och
            bad. Flera yrkesfiskare är verksamma i Ringsjön. Sjön används
            som vattentäkt för bl. a. Helsingborg. Vid sjön finns flera områden
            av stort värde för naturvården. Ringsjöns vattenkvalitet har under
            senare tid försämrats kraftigt till följd av övergödsling. Algblomning
            förekommer ymnigt. Fiskebeståndet har ändrats till det sämre,
            och fångsterna har gått ned kraftigt. Vattenförsäm- ringen har
            fortgått även efter det att väl fungerande reningsverk installerats
            i Hörby och Höör. På M-länsstyrelsens initiativ bildades hösten
            1980 Ringsjökommittén med företrädare också för Eslövs, Helsingborgs,
            Hörby och Höörs kommuner. Genom kommitténs försorg har undersökningar
            av Ringsjöns tillstånd bedrivits. Under hösten 1982 har de limnologiska
            institutionerna i Lund och Uppsala utgivit en slutrapport från
            dessa undersökningar. I rapporten konstateras bl. a. att tillförseln
            av växtnäring, framför allt fosfater i gödningsmedlen, fortfarande
            är förödande för vattenkvaliteten. Till detta kommer under sommaren
            näring från de lager som genom tiderna byggts upp på bottnarna.
            För att över huvud taget kunna förbättra vattenkvaliteten måste,
            enligt forskarrapporten, i första hand tillförseln av näringsämnen
            från jordbruksmarken kring sjön och dess tillflöden kraftigt minskas.
            Först när sådana åtgärder vidtagits och givit effekt är det möjligt
            att
          </p>
          <pb facs="riksdagen-motions-pdf/data/198283/mot_198283__403/mot_198283__403-007.pdf"/>
          <fw xml:id="i-RHvJztVtwkj9Kp12yZuPjy">
            Mot. 1982/83:403 13
          </fw>
          <p xml:id="i-5CgFetMAjnE9iX8BUWN7JS">
            påbörja sanering av sjöns bottnar. Detta medför att tidsperspektivet
            blir långt och kostnaderna avsevärda. Vi anser att Ringsjöns stora
            betydelse för fiske, vattenförsörjning, friluftsliv och rekreation
            motiverar kraftfulla satsningar för att rädda den. Ett långsiktigt
            handlingsprogram bör snarast upprättas. Ett första led i detta
            blir åtgärder för att drastiskt minska tillförseln av växtnäring
            från jordbruksmar- ken kring sjön och dess tillflöden. Försök
            i full skala bör snarast sättas i gång inom något av delflodsområdena
            med målsättning att pröva om odlingstek- niken kan styras så att
            läckaget av växtnäring från den odlade marken nedbringas. Försöken
            måste ske med aktiv medverkan av dem som brukar marken och med
            deras organisationer och läggas upp så att erfarenheterna kan
            utnyttjas inte bara för hela Ringsjön utan också för andra sjöar.
            Inslaget av försök med stor räckvidd motiverar enligt vår mening
            ett kraftfullt statligt stöd. Vi anser således att åtgärder snarast
            vidtas för att rädda Ringsjön. Räddandet av Ringsjön kan bli ett
            försöksobjekt för åtgärder mot övergödsling. Länsstyrelsen i M-län
            bör få i uppdrag att vidta snabba åtgärder för att rädda Ringsjön.
            Till den traditionella skånska landskapsbilden hör alléer, trädridåer
            och dungar, och vi bör göra allt för att bevara dem. Dess värre
            har många alléer och trädridåer försvunnit under senare tid, och
            fler hotas. Detta medför inte bara en direkt försämring av landskapsmiljön
            utan har också förorsakat jordflykt och bidragit till trafikkaoset
            under snöperioder. Regeringen bör därför uppdra åt de regionala
            organen att studera möjligheter av ytterligare trädplantering.
          </p>
          <p xml:id="i-YZqswVSZ4puu2W4bFknrzy">
            Forskning/utbildning
          </p>
          <p xml:id="i-KsuLyWepUNCy6AHsfJySxG">
            En kvalitativt högtstående forskning och högskoleutbildning är
            av vital betydelse för ekonomisk och social utveckling. Universitetets
            grundforskning är central. Den skall ge vetande, ompröva teorier
            och föra forskningsfronten framåt. Liksom hittills bör statliga
            myndigheter initiera och finansiera forsknings- och utbildningsarbete
            inom sina resp. områden. Högskolans forskningsresurser bör i större
            utsträckning kunna utnyttjas av kommuner, företag och organisationer.
            En viktig resurs för näringslivet i regionen är Lunds universitet.
            Industrier med stark anknytning till forskning har visat sig vara
            framgångsrika i Skåne.
          </p>
          <p xml:id="i-AvbNu2mnNPFmU37ZCLZnkq">
            Utvecklingen inom bioteknikens område har som bekant gått mycket
            snabbt. Inom industrin kommer biotekniken att betyda mycket för
            en effektivare resursanvändning — kanske framför allt inom livsmedelsindu-
            strin.
          </p>
          <pb facs="riksdagen-motions-pdf/data/198283/mot_198283__403/mot_198283__403-008.pdf"/>
          <fw xml:id="i-44rfpjyNmqvAkLqgNXhboK">
            Mot. 1982/83:403 14
          </fw>
          <p xml:id="i-UekCXAZTHVRPfCLLRA8zEU">
            Tekniska högskolan i Lund har sedan länge bedrivit en långt framskriden
            forskning på det här området. Vi vill peka på möjligheterna att
            bygga upp en s.k. science-park för produktutveckling. Den egentliga
            industriproduktionen kan — när utveck- lingsarbetet är avslutat
            — förläggas till några mindre orter i regionen. Vi vill i detta
            sammanhang peka på den typ av samverkan som vuxit fram mellan
            Sjöbo kommun och Lunds universitet. Universitetet har ”utlokalise-
            rat” en del av sin verksamhet till Sjöbo för att härigenom underlätta
            kontakterna mellan kommunen, näringslivet och universitetets forsknings-
            resurser. Trots att denna verksamhet bara pågått under drygt ett
            halvår kan man redan se positiva effekter för kommunens näringsliv.
            Denna typ av samarbete är det första i sitt slag i Sverige och
            bör mana till efterföljd — inte minst bland kommunerna i M-län.
            Data- och elektronforskningen är en annan mycket viktig forskningsgren.
            Utvecklingen har ju minst sagt varit galopperande de senaste åren.
            Efterfrågan på datautbildning är stor från näringslivets sida.
            En tillbyggnad på tekniska högskolans s.k. E-hus är nödvändig
            för att vi skall hinna med i den snabba utvecklingen på detta
            område. Ytterligare insatser krävs för forskning, utveckling och
            demonstration av ny teknik för energianvändning. Viktiga inslag
            i forskningsprogrammet är också att påskynda ny energibesparande
            teknik. Ett utvecklat forskningssamarbete mellan universitetet
            och näringslivet i regionen har kommit i gång och bör uppmuntras
            och stödjas.
          </p>
          <p xml:id="i-L1mthHP54CSnC2TQZCXvhS">
            Markanvändning
          </p>
          <p xml:id="i-Y9qEV4FKFjWWEfwMch6JaW">
            Malmöhus län har åkerjord av allra högsta kvalitet. Den hör till
            världens allra bördigaste. Åkerjorden är länets stora naturtillgång
            och en stor produktionsresurs. Den kan skövlas för kortsiktig
            vinning eller bevaras åt framtiden. Att värna om åkerjorden är
            en riksangelägenhet. Man skulle t. o. m. kunna säga att det är
            en global angelägenhet. Folkpartiet vill därför styra bostadsbebyggelse
            och etablering av industri- verksamhet till områden med sämre
            jordkvalitet. Folkpartiet vill utnyttja den bebyggda marken bättre.
            Detta kan ske genom att bättre utnyttja avrivna områden i centrala
            stadskärnor genom förtätning i befintliga glest bebyggda villa-
            eller hyreskvarter. Genom bättre planering av industriområden
            kan också mycket vinnas. Recepten kan variera från kommun till
            kommun, men strävan att minimera markkonsum- tionen är gemensam.
            Befintliga kommungränser och länsgräns får ej hindra en rationell
            planering. Ett betydande markproblem är erosionerna vid stränderna
            vid Löderup. Årligen försvinner strandmark längs den skånska sydkusten,
            och hus hotar att rasa i havet. Problemet är känt även i andra
            länder. Vi förordar att det görs en sammanställning av den forskning
            som finns på området även
          </p>
          <pb facs="riksdagen-motions-pdf/data/198283/mot_198283__403/mot_198283__403-009.pdf"/>
          <fw xml:id="i-QRqBPURR1qPDk6aL7zMSbn">
            Mot. 1982/83:403 15
          </fw>
          <p xml:id="i-DC9CcVDfkmakhzrgEgUPnm">
            utomlands. Genom en sådan bör de kommuner som drabbas kunna få
            uppslag till hur de skall kunna skydda sina stränder. Sammanställningen
            bör lämpligen kunna göras av naturvårdsverket.
          </p>
          <p xml:id="i-4kgLsoyY62qV4YF2MWMUUe">
            Energipolitik
          </p>
          <p xml:id="i-KT8mVBiJu3HP6Af6Zgx6Ld">
            Den energipolitiska målsättningen är att trygga landets energiförsörjning
            och få fram sådana alternativ — främst inhemska och förnybara
            — som på sikt kan ersätta såväl kärnkraft som fossila bränslen.
            Vi anser att man på regional nivå måste göra insatser för att
            de nationella energipolitiska målen skall kunna förverkligas.
            I bebyggelseplaneringen bör detta vara ett övergripande mål så
            att slöseriet med energi undviks. Vår syn på att spara energi
            är en av orsakerna till att vi anser att vi måste satsa på kollektivtrafiken.
            Ett av de energipolitiska målen är att minska Sveriges oljeberoende.
            Ett sätt att verka för detta är genom Sydgasprojektet. Genom att
            använda gas till industrier och villauppvärmning minskas luftföroreningarna
            och ökas levnadstryggheten. Fler kommuner i länet liksom i övriga
            Sverige övergår från olje- till koleldning i fjärrvärmeanläggningar.
            Därigenom minskar oljeberoendet och leveranserna kan bli säkrare.
            Höga krav på rening måste ställas, så att övergång till koleldning
            inte innebär försämring av miljön. Samarbete mellan kommunerna
            vid nyanläggning kan innebära större enheter och därmed bättre
            möjligheter att utnyttja den bästa tillgängliga teknik för rening.
            Genom sådant samarbete kan även antalet enheter bli lägre vilket
            bör vara till fördel ur miljösynpunkt. Vi anser vidare att en
            kolhamn av flera olika skäl bör lokaliseras till Landskrona. Likaså
            anser vi det rimligt att det nya energiverket placeras i den av
            nedläggningar drabbade Landskrona kom- mun.
          </p>
          <p xml:id="i-Xsjj2j9DNXqREPq6aZ6wpG">
            Trädgårdsnäringen
          </p>
          <p xml:id="i-7pnmwp2N2bju7c8bD3tx7f">
            Skåne har alltid haft en relativt stor trädgårdsnäring. I dag
            brottas också denna bransch med väsentliga lönsamhetsbekymmer,
            bl. a. beroende på den allt dyrare oljan. Förutsättningarna för
            denna bransch måste noga undersö- kas. Det torde t. ex. vara både
            tekniskt och ekonomiskt möjligt att kunna utnyttja den spillvärme
            från kärnkraftverket i Barsebäck som redan i dag går ut i Öresund
            för uppvärmning av skilda trädgårdsanläggningar. Man bör också
            överväga ytterligare bidrag för att stimulera övergången till
            andra energislag, t. ex. kolanvändning.
          </p>
          <pb facs="riksdagen-motions-pdf/data/198283/mot_198283__403/mot_198283__403-010.pdf"/>
          <fw xml:id="i-4pc9sgGNKynxW5wxk8vG1o">
            Mot. 1982/83:403 16
          </fw>
          <p xml:id="i-6A4MtjMEPcs92Se2UEtmEV">
            Livsmedelsindustrin
          </p>
          <p xml:id="i-YEyYGkNK4JBhRCr3RjksXs">
            Skånes livsmedelsindustri är mycket väsentlig för landets totala
            försörj- ning och utgör 30 20 av landets kapacitet. Länets livsmedelsindustri
            är dessutom ytterst väsentlig för sysselsättningen. Genom åren
            har vi haft ett antal lyckosamma företag i denna bransch såväl
            nationellt som internationellt. En vidare forskning för att ytterligare
            utveckla industrins möjligheter som bedrivs vid Lunds universitet
            samt lantbruks- universitetet i Alnarp måste livligt understödjas.
            Denna forskning har på senare år fått allt större problem bl.
            a. med lokalbrist i Lund. Riksdagen bör därför anslå medel för
            att bygga etapp V vid Kemicentrum i Lund. Biotekniken har under
            många år framgångsrikt tillämpats inom bl. a. livsmedelssidan.
            Den snabba utvecklingen inom gentekniken håller på att öppna en
            lång rad ytterligare möjligheter. Här behövs som vi tidigare påpekat
            ett intimt samarbete mellan näringsliv och forskningsinstitutioner.
            Det behövs också ett utökat samarbete mellan skilda industriföretag.
            Vi vill som exempel nämna den satsning på bioteknik som Alfa Laval
            och Cardo i höstas beslutade om genom det nybildade bolaget Biotechnics
            AB. Den internationella utvecklingen inom detta område går nu
            allt fortare. Det är därför av största vikt att Sverige får ytterligare
            kompetens såväl inom grundforskning som industriell utveckling
            på bioteknikens område. Från statsmakternas sida är det givetvis
            i första hand på universitetens område där insatser kan göras.
            Men samverkan mellan industriföretag av den typ vi nämnt bör också
            livligt understödjas.
          </p>
          <p xml:id="i-4TSstzsT677VYFkWzHbzFX">
            Övrigt
          </p>
          <p xml:id="i-EMzoqn18NLhvbRX3bddeCK">
            Ystads kommun är en av de kommuner som drabbats hårdast i M-län
            när det gäller ungdomsarbetslösheten. Vi vill därför att man överväger
            att bredda gymnasieutbildningen vid Ystads gymnasium, t.ex. genom
            en kemilinje på Österportsskolan och en idrottslinje med anknytning
            till handboll. Byggandet av kriminalvårdsanstalterna i Ystad och
            Malmö måste snarast komma i gång. Projekteringstillstånd har lämnats
            för dessa anstalter. Det är viktigt att igångsättningstillstånd
            därefter snabbt lämnas. Vid seminstationen i Hörby har man resurser
            att exportera högklassig överskottssperma för mycket produktiva
            nötkreatur. Möjligheterna att utveckla denna export måste undersökas;
            detta kanske bl. a. i samarbete med SIDA som del av biståndsprojektet
            t. ex. till lämpliga stater i Afrika.
          </p>
          <pb facs="riksdagen-motions-pdf/data/198283/mot_198283__403/mot_198283__403-011.pdf"/>
          <fw xml:id="i-2UTQoLnCj1HSwj8KxgWUNA">
            Mot. 1982/83:403 17
          </fw>
          <p xml:id="i-8XYFsABk7eNzC8UnRSGjeB">
            Avslutning
          </p>
          <p xml:id="i-HTEnuFHR6nuJixPwWr7FAo">
            Vi har i vår motion försökt teckna en bild av de problem som
            Malmöhus län i dag brottas med. Länet har stora svårigheter, det
            är sant, men vi har försökt komma med förslag och idéer — i stor
            och i smått — som visar att just denna landsända har möjligheter
            och förutsättningar. En kombination av gammalt och nytt bör kunna
            ge nytt liv och förhoppningar inför framtiden. Skåne är ett ”Sverige
            i miniatyr” med ett bra klimat, bra geografiskt läge, nära till
            kontinenten och stora utlandsmarknader. Skåne ligger också bra
            till för att ta emot en ökande turistström.
          </p>
          <p xml:id="i-CKdSVRBFXDjnsxwgeZLJ36">
            Hemställan
          </p>
          <p xml:id="i-S8ejfEvWKLv2ztFqLyo24D">
            Med hänvisning till vad i motionen anförts hemställs” att riksdagen
            som sin mening ger regeringen till känna vad som i motionen anförts
            beträffande åtgärder för att minska verkning- en av den höga arbetslösheten
            i regionen.
          </p>
          <p xml:id="i-FRipxzsRFZwzcJG5fn6ezG" type="date">
            Stockholm den 18 januari 1983
          </p>
          <div xml:id="i-P9is8euUuGYNdMfNV11P9j" type="signatureBlock">
            <p xml:id="i-UYpH8qqizRwX4TSahWSfV2" who="i-DDBp1Uv1xUyCgUST4Mk7Ub" type="signature">
              KARIN AHRLAND (fp)
            </p>
            <p xml:id="i-JuPQfxxphLi7GUELN1ZDiw" who="unknown" type="signature">
              HANS PETERSSON (fp)
            </p>
            <p xml:id="i-2MMydXhGYum4T62L29XNTW">
              i Röstånga)
            </p>
          </div>
          <p xml:id="i-Lofe9MGBdzUHkF61czXprN">
            ” Se även motionerna 1982/83:404-409.
          </p>
        </div>
      </div>
    </body>
  </text>
</TEI>
