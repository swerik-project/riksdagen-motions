<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00129">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__129/mot_1965__ak__129-001.pdf"/>
      <fw xml:id="i-JzEFacbwVafZrGciENK1tf">
        Motioner i Andra kammaren, nr 129 år 1965 9
      </fw>
      <div xml:id="i-Rjqr22B2dy5XQuDaFCkxyi" type="motHeader">
        <div xml:id="i-QNyW7GdzkFFqQKk1xgy8Jt" type="motTitle"/>
        <div xml:id="i-YYsohdatYTidiPTkw3pN3J" type="motSubmissionInfo"/>
      </div>
      <div xml:id="i-3DL5uHhJdWGpYz58KiiF7q" type="motBody">
        <div xml:id="i-66iQTvVDygGXpJVYxQFFWf">
          <p xml:id="i-2XUeu8GD7bNCZgTbLEyXHy">
            Nr 129
          </p>
          <p xml:id="i-8s5jegQsFZYWmLPGyQcwRG">
            Av herr Ohlin m. fl., angående vattenvård, luftvård och buller-
            frågor.
          </p>
          <p xml:id="i-UWNkrJqPv3kZfYEBx3xkBk">
            (Lika lydande med motion nr 99 i Första kammaren)
          </p>
          <p xml:id="i-3A6HFht6Zq6URQA3u4hnFE">
            Vattenvård
          </p>
          <p xml:id="i-RnF76Rww2dgEjfFLYqm67h">
            Vattenvårdskommittén (SOU 1964:60) definierade i sitt betänkande
            vat- tenvård som åtgärder till skydd mot vattenförorening och
            för sanering av förorenade vatten, i syfte att säkerställa att
            vattentillgångarna kan tillgodo- se nu kända och framtida behov,
            främst beträffande befolkningens och in- dustriens vattenförsörjning,
            fiske samt fritidsverksamhet.
          </p>
          <p xml:id="i-2UpjxR9jEpiqrU6MPbFCTQ">
            Vattenbehov och vattentillgång Det har beräknats, att nuvarande
            årsförbrukning i vårt land av vatten är ca 400 milj. kubikmeter
            grundvatten och ca 4 000 milj. kubikmeter ytvat- ten. En mycket
            stor del av den uttagna grundvattenmängden är ytvatten som på
            konstlad väg infiltrerats i grunden. Genom olika ingrepp i naturen,
            exempelvis torrläggning av mossar och fördjupning av åar och bäckar,
            har grundvattennivån sänkts och grundvattenbildningen minskats.
            Dessa åt- gärder har alltför ofta berott på bristande kunskaper
            om effekten av utdik- ningar och ofta icke lett till önskat ekonomiskt
            resultat på lång sikt. Ett i vattenvårdssammanhang ofta anfört
            exempel på misslyckade torrläggning- ar är de utdikningar och
            dräneringar som verkställts i Kävlingeåns vatten- system. Resultatet
            har blivit att Kävlingeåns vattenföring kan variera mel- lan 1
            m/sek. och 60 m/sek. Undersökningar har visat att vattnet vid
            så- dant flöde kan föra med sig 750 000 kg matjord och växtnäringsämnen
            ut i havet per dygn. Andra exempel på tanklösa ingrepp i naturen
            är utgrävning av vattenförande rullstensåsar. Situationen har
            ytterligare förvärrats genom att man därefter i en del av dessa
            grustäkter anlagt upplag för olja, bensin eller dylikt. Det kan
            nämnas att ett enda kilo brännolja räcker för att smak- sätta
            över tio miljoner liter vatten. Det fortgående uttaget av grus
            ur sådana åsar minskar undan för undan grundvattentillgången,
            samtidigt som just i sådana områden behovet av grundvatten ökar
            genom ökad befolkning, i sin tur föranledande den bygg- nadsverksamhet
            som föranleder grusuttaget. Som allmän regel gäller att grundvattenbehovets
            ökning är direkt bero-
          </p>
          <pb facs="riksdagen-motions-pdf/data/1965/mot_1965__ak__129/mot_1965__ak__129-002.pdf"/>
          <fw xml:id="i-J7xgMDU8NhnMRbebxgy9gg">
            10 Motioner i Andra kammaren, nr 129 år 1965
          </fw>
          <p xml:id="i-6AE9CgenPj7F8fo5F3RsTP">
            ende av befolkningstillväxten och de enskilda människornas ökade
            behov av vatten, medan ökningen i ytvattenbehov främst är avhängigt
            av den fortlö- pande industrialiseringen. Redan i dag är dock
            vattenförsörjningsläget så- dant att många människor i vårt land
            blott har möjlighet att dricka ytvat- ten. Detta gäller främst
            storstädernas befolkning. Vattenbehovets stora ök- ning sammanhänger
            dock främst med ökad industrialisering och ökad livs- medelsproduktion.
            En normalperson i Sverige förbrukar minst 300 liter vat- ten per
            dygn, en siffra som inom några få år väntas stiga till 500 liter
            per dygn. I industrisammanhang räcker 300 liter vatten endast
            till för att fram- ställa I kg bomull, ylle, pappersmassa eller
            valsat stål, eller i genomsnitt ett kvarts kilo kemisk produkt.
            Innan 1 kg kött nått fram på konsumentens bord har ungefär 2 000
            liter vatien förbrukats. För varje behov ställes väx- lande krav
            på vattnets beskaffenhet. Vi vet i dag endast i ringa utsträckning
            hur stora vattentillgångar vi har, deras lokalisering eller kvalitet.
            Det måste vara ett rimligt led i en aktiv lokaliseringspolitik
            och en viktig näringsfrämjande åtgärd att sådan kart- läggning
            snarast verkställes.
          </p>
          <p xml:id="i-17F7VV3RkqQhCjxeE7AdqE">
            Avloppsvatten I samma takt som vattenförbrukningen ökar, ökar
            också mängden av- loppsvatten. Avloppsvattnet utgör använt färskvatten
            samt det regnvatten som inledes i avloppsnätet. Anledningen till
            att någon avleder ett material till ett avlopp kan antingen vara
            alt materialet för avledaren representerar ett lägre värde än
            kostnaden för dess tillvaratagande eller att materialet avledes
            oavsiktligt, exempelvis på grund av ett haveri i en produktionsapparat.
            Det kan därför inte förväntas att samhället, den enskilde eller
            industrien skulle ha ekonomiskt intresse av att rena sitt avloppsvatten.
            Varje reningsåtgärd förorsakar stora anlägg- ningskostnader samt
            stora driftkostnader. Avloppsvattnen karakteriseras vanligen genom
            angivande av slamhalt och giftighetsgrad samt deras förmåga att
            förbruka i vattnet löst syre. Vidare anger man avloppsvattnens
            innehåll av näringssalter, bakterier och radio- aktivt material.
            Att allt vatten som omger oss inte så småningom helt och hållet
            försmut- sas beror på vattnets stora självreningsförmåga. De allvarligaste
            förore- ningarna är därför de som dels utnyttjar vattnets självreningsförmåga
            och samtidigt mycket kraftigt sänker just denna förmåga. Generellt
            kan också sägas att det i dag inte finns någon vattenreningsanläggning
            som lämnar ifrån sig ett helt rent vatten. Trots detta finns i
            dag inte någon klar åt- skillnad mellan vattentäkter av hög kvalitet
            och sådana som mottar avlopps- vatten i stor utsträckning. Genom
            felaktig avledning av avloppsvatten har inte bara många ytvattentäkter
            utan även stora grundvattenområden infek- terats. I vårt glest
            befolkade land borde icke någon människa behöva dricka
          </p>
          <pb facs="riksdagen-motions-pdf/data/1965/mot_1965__ak__129/mot_1965__ak__129-003.pdf"/>
          <fw xml:id="i-MHCV7CDynHbL1sJuV2D2nX">
            Motioner i Andra kammaren, nr 129 år 1965 11
          </fw>
          <p xml:id="i-AUifzsEm3uu343H9Sh5JGX">
            utspätt och i bästa fall klorerat avloppsvatten. Den lagstiftning
            som i dag reglerar avloppsvattenutsläppen är av helt passiv natur
            och ger inte några ekonomiska incitament till avloppsvattenrening,
            trots att vattenrening är tekniskt så väl utvecklad att en långt
            gående rening i de flesta fall är blott och bart en kostnadsfråga.
            Sådana ekonomiska incitament skulle framför allt inom industrien
            komma de fabriksinterna kunskaperna och erfaren- heterna att bättre
            utnyttjas. De kommunala förtroendemännen skulle inte vara ovilliga
            till erforderliga investeringar om det skulle ställa sig billigare
            att bygga effektiva reningsverk än att under hänvisning till pågående
            utred- ningar år efter år låta pågående nersmutsning av våra vattenområden
            fort- sätta. På samma sätt måste det anses vara klart otillfredsställande
            att nå- gon långsiktig målsättning inte finns beträffande användningen
            av olika vattenområden. Vissa vattenområden måste reserveras för
            bad och rekrea- tion, andra som ytvattentäkter. Till de så reserverade
            områdena bör sedan icke några avloppsvattenledningar få dragas.
          </p>
          <p xml:id="i-3osjAYktf7FfpmSHhdbzsu">
            Speciella jordbruksproblem
          </p>
          <p xml:id="i-Q7FfeiqTL9kmkydcLsKeh1">
            Jordbruksområdena är glest bebyggda och borde därför inte behöva
            inne- bära några problem ur vattenvårdssynpunkt. Det torde i första
            hand er- fordras utbildning, teknisk rådgivning och tillgång till
            lämpliga låneformer för att komma till rätta med de vattenvårdsåtgärder
            som här kan komma i fråga. Det slöseri med näringsmedel för jorden
            som avledning av gödselvat- ten antingen frivilligt eller ofrivilligt
            genom felaktigt planerade eller under- hållna dräneringsledningar
            innebär kan icke betraktas som önskvärt ur all- män eller enskild
            synpunkt.
          </p>
          <p xml:id="i-SS37mKspEgFboP36yJt2eZ">
            Åtgärder ägnade att lösa problemen För att samhället skall kunna
            bemästra de växande problemen inom vat- tenvårdsområdet måste
            i första hand en landsomfattande vattenvårdsinven- tering utföras.
            På basis av denna inventering bör vattenområden fördelas på kvalitetsklasser
            av typen dricksvatten, industrivatten, badvatten, fiskevat- ten
            etc. samtidigt som vissa vattenområden reserveras som mottagare
            för sådant vatten som med kända tekniska metoder icke kan renas
            under rim- liga ekonomiska insatser. Kvalitetskrav på avloppsvatten
            till olika motta- gande vattendrag bör resas, så att enskilda,
            kommuner och industrier i för- väg får uppfattning om vilka krav
            som deras avloppsvatten på lång sikt skall uppfylla. Det bör vidare
            skapas ett sådant kostnadsläge för avledarna av avloppsvatten
            att det blir ekonomiskt lättare att snabbt vidtaga erforder- liga
            åtgärder för rening av avloppsvattnet. Eftersom en luftförorening
            lätt kan överföras i en vattenförorening och vice versa måste
            helt naturligt ett intimt samarbete råda mellan luftvårds- och
            vattenvårdsmyndigheter. I vattenvårdsfrågor bör alltid ett samspel
            mel- lan industrien, de enskilda och samhället råda, Detta gör
            det nödvändigt att
          </p>
          <pb facs="riksdagen-motions-pdf/data/1965/mot_1965__ak__129/mot_1965__ak__129-004.pdf"/>
          <fw xml:id="i-T7WhCeYkDpaaqP4bHSoYNh">
            12 Motioner i Andra kammaren, nr 129 år 1965
          </fw>
          <p xml:id="i-KAj5qLQgi17LPLjfAcC4vP">
            till prövning i varje enskilt fall av större vikt upptaga frågan
            om den rela- tiva båtnaden för respektive parter och alltså även
            frågan om en kostnads- fördelning dem emellan. Därför bör fasta
            regler för inrättande av vatten- vårdsförbunden allvarligt övervägas.
            Vetenskaplig forskning på vattenvårds- området bör i högre grad
            än för närvarande bedrivas. Vattenvårdskommittén har haft dessa
            frågor uppe till behandling men har angripit problemen ur delvis
            andra synvinklar. Med anledning av remiss- instansernas yttranden
            torde det emellertid bli ofrånkomligt att frågan upp- tas till
            förnyad prövning med beaktande av ovan skisserade tankegångar.
            Detta bör dock ej fördröja genomförandet av en rationell organisation
            på vattenvårdsområdet. Den i utredningen föreslagna organisationen
            torde kunna genomföras med det snaraste utan avvaktande av frågans
            förnyade prövning.
          </p>
          <p xml:id="i-AT1yhLp24txyZifbXSu4gS">
            Luftvård
          </p>
          <p xml:id="i-Bu2p1tpzD7vDn2meewzqca">
            Under det att våra förfäder för sin aktivitet hade en total energiförbruk-
            ning av ca 5 000 kilogramkalorier per dag och person, har dagens
            invecklade samhällsmaskineri och den ökade levnadsstandarden lett
            till en tiodubbling av samhällsaktivitetens totala energiförbrukning
            beräknad per person. Fri- görandet av de stora mängder energi
            som är nödvändiga i det moderna sam- hället medför uppkomsten
            av talrika avfallsprodukter: fasta, flytande och gasformiga, vilka
            ofta är skadliga för människan och hennes verksamhet, liksom även
            för djur, växter och material. Denna ökning i energiförbruk- ning
            per capita och den kraftiga befolkningstillväxten gör att vi får
            betala ett allt högre pris i form av ökad obekvämlighet och skador
            på material och levande organismer från förorenad luft för den
            energi vi förbrukar. Till de traditionella och mera enkla luftföroreningarna
            i form av rök, damm och sot har nu även kommit gaser från motorfordon,
            industriella processer, farlig strålning och radioaktivt utfall.
            Den ständiga standardför- bättringen och därav följande ökning
            i luftförorening samtidigt som natu- rens egen reningsmekanism
            inte nämnvärt kan förbättras leder till en skärp- ning av detta
            problem. Kungl. Maj:ts proposition nr 77 år 1963 ger en översikt
            över tidigare be- handling av luftföroreningsfrågan i riksdagen.
            Andra lagutskottets utlåtan- de nr 62 av år 1964 ger en översikt
            över de lagbestämmelser som har till- lämpning på luftföroreningar.
            I propositionen anförs att luftföroreningar icke allenast är källor
            till be- tydande sanitär olägenhet och avsevärda ekonomiska förluster
            genom exem- pelvis korrosion och växtskador utan även kan medföra
            allvarliga försäm- ringar av människornas hälsotillstånd. Men
            inte bara inverkan på den mänskliga organismen är kraftig utan
            även kostnaderna för korrosion och korrosionsskydd är mycket stora
            och uppskattas till en årlig summa av 1
          </p>
          <pb facs="riksdagen-motions-pdf/data/1965/mot_1965__ak__129/mot_1965__ak__129-005.pdf"/>
          <fw xml:id="i-BJMeTFBsA94tnw3KFe8Y1t">
            Motioner i Andra kammaren, nr 129 år 1965 13
          </fw>
          <p xml:id="i-CSuLsdahwqNE6ft26iMsE7">
            miljard kronor, varav enbart bilkorrosionen beräknas till 320
            miljoner kronor. Luftförsmutsningen har därför fört med sig många
            problem av hy- gienisk, ekonomisk, psykologisk och estetisk natur.
            Många av dessa problem är av en komplex natur och kan inte generaliseras.
            Problemen varierar ock- så mycket kraftigt från ort till ort och
            kan därför inte behandlas helt gene- rellt. Många föroreningar
            som var för sig är helt ofarliga kan genom samver- kan eller genom
            att katalyseras av andra föroreningar få en större och gif- tig
            verkan än föroreningarna var för sig sammantagna. Någon enhetlig
            och samlad lagstiftning beträffande luftföroreningarna finns ej
            inskriven i lag utan tillhör mer eller mindre den oskrivna rätten.
            Allteftersom problemen genom den ökade industrialiseringen och
            befolk- ningskoncentreringen tilltar ökar också behovet av en
            sammanhängande lagstiftning. Det är därför nödvändigt att så ingående
            forsknings- och ut- redningsarbeten bedrives att de tekniska och
            ekonomiska underlagen för en adekvat lagstiftning inom luftvårdsområdet
            snabbt blir tillgängliga. Forsknings-, utrednings- och lagstiftningsarbetet
            kommer i stort sett att beröra samma områden och samma typer av
            föroreningskällor som tidigare berörts i vattenvårdsarbetet och
            som behandlats av vattendomstolarna. Det vore därför skäl att
            undersöka fördelen av en gemensam behandling av des- sa två problemområden.
            Vattenföroreningar och luftföroreningar torde kun- na behandlas
            i samma administrativa organ. En annan i detta sammanhang betydelsefull
            faktor är att många vattenföroreningar kan överföras i luft- föroreningar
            och vice versa, varför dessa båda frågor bör behandlas i ett sammanhang.
            Eftersom både vattenföroreningarna och luftföroreningarna är av
            en lokal karaktär vidtages ofta icke rationella åtgärder mot någondera
            förorening förrän en katastrof varit ett faktum eller att missförhållandena
            varit direkt olidliga. Då varje åtgärd är mycket kostnadskrävande
            och medför ingrepp i industriers och enskilda människors handlingsfrihet
            vore det önskvärt att frågorna kunde behandlas på det lokala planet
            i luftvårdsförbund. Luft- vårdsförbunden skulle ha uppgifter som
            svarar mot vattenvårdsförbundens. Av det tidigare anförda framgår,
            att vattenvårdsförbunden och luftvårds- förbunden skulle komma
            att arbeta i stort sett parallellt men ändå utan att täcka alla
            grannlagefrågorna. Därför vore det förmodligen riktigt att redan
            från början sikta in sig på att sammanföra alla grannlagefrågor
            till en enda organisation, ett grannlageförbund. Inom grannlageförbunden
            kunde då ar- betsgrupper för de inom varje område aktuella problemen
            arbeta. Dit skulle då också till exempel bullerfrågor av mera
            extern omfattning kunna hän- skjutas. Det är helt uppenbart, att
            så ingående forsknings- och utredningsarbeten bör bedrivas att
            de tekniska och ekonomiska underlagen för en samlad adekvat lagstiftning
            inom luftvårdsområdet möjliggöres. Frågan om ska- pandet av luftvårdsförbund
            liksom sammanförandet av alla grannlagefrågor
          </p>
          <pb facs="riksdagen-motions-pdf/data/1965/mot_1965__ak__129/mot_1965__ak__129-006.pdf"/>
          <fw xml:id="i-2LRjZmzfBNo7Y2ofTFsqhN">
            14 Motioner i Andra kammaren, nr 129 år 1965
          </fw>
          <p xml:id="i-81wXgKMEBLSBcLhJztckiP">
            till regionala s. k. grannlageförbund utgör några av de väsentligaste
            åtgär- derna när det gäller att komma till rätta med luftföroreningar
            på det lokala planet. En utredning beträffande skapandet av luftvårdsförbund
            bör därför verkställas. Immissionssakkunniga, som tillsattes år
            1963 för att utreda frågan om ut- formningen av en koncessionslagstiftning
            beträffande grannskapsstörande verksamhet, har enligt sina direktiv
            att ägna uppmärksamhet åt bl. a. luft- förorenings- och bullerspörsmålen.
            Det ligger dock i sakens natur, att de sakkunniga inte kan behandla
            problemen angående luftföroreningar och buller i hela dess vidd.
          </p>
          <p xml:id="i-H17mpgDjrLkKx89ZEWKH49">
            Bulierproblem
          </p>
          <p xml:id="i-3qRaXjV9wEnUP11R3MnSps">
            Bullrets lokala utbredning, dess periodicitet och svårigheter
            att bestäm- ma bullrets skadeverkningar har gjort att motåtgärder
            och lagstiftning mot bullerplågan släpar efter i en alltmera allvarlig
            omfattning. Med det alltmera uppdrivna arbetstempot och med den
            ökade befolkningskoncen- trationen blir det alltmera nödvändigt
            att vi befrias från störande och tröt- tande buller i största
            möjliga utsträckning. Den statliga utredningens »Flyg- buller
            som samhällsproblem» (SOU 1961:25) kan på intet vis anses täcka
            alla de områden där bullerproblemen är av allvarlig karaktär.
            De ljud som kan ge upphov till buller kan mätas med fysikaliska
            mät- metoder, men för att utvärdera dessa mätvärden beträffande
            det allmänna obehag och den fysiologiska skada de kan ge upphov
            till finns inga enhetliga och internationellt acceptabla normer
            eller föreskrifter fastställda. Nästan all aktivitet ger upphov
            till buller av ett eller annat slag, men inte allt buller ger
            upphov till mera omfattande skadeverkningar till exempel i form
            av hörselskador eller sömnrubbningar. Vi har dock en mycket begrän-
            sad kunskap om dessa samband. Vid behandling av bullerfrågan kan
            man räkna med i huvudsak tre fak- torer: för det första bullerkällan,
            för det andra överföringen av buller och för det tredje bullermottagaren.
            Bullret bör kontrolleras i det av dessa tre steg där kontrollen
            ur tekniska och ekonomiska synpunkter är mest effek- tiv. Bullerkällan
            kan ofta med kända tekniska metoder och med rimliga eko- nomiska
            insatser bringas att verka vid en betydligt lägre bullernivå och
            vid en frekvens som är mindre störande. Det buller som lämnar
            bullerkällan kan under dess väg till bullermotta- garen försvagas
            i mer eller mindre stor omfattning. Denna försvagning beror på
            avståndet mellan bullerkällan och bullermottagaren samt av mellanlig-
            gande medium. Dessa synpunkter leder in på frågan om sambandet
            mellan utrymmen för bostäder, trafikmedel och industriområden
            vid bebyggelse- planering, liksom frågan om material och inneslutning
            av bullerkällorna och
          </p>
          <pb facs="riksdagen-motions-pdf/data/1965/mot_1965__ak__129/mot_1965__ak__129-007.pdf"/>
          <fw xml:id="i-Ubp21AdwwtVeoeaqssUP4x">
            Motioner i Andra kammaren, nr 129 år 1965 15
          </fw>
          <p xml:id="i-9KLrnKNRFjor43pXJBz5u7">
            byggandet av bostäder, kontor och verkstäder. Det räcker inte
            med att re- gistrera ett bullers fysikaliska mätvärden utan man
            måste ha normer för utvärdering av mätvärdena beträffande bullrets
            skadeverkningar. För att få fram godtagbara mätnormer för buller
            måste den tekniska bul- lerforskningen uppmuntras i högre grad
            än vad som nu är fallet, men även den biologiska bullerforskningen
            måste stödjas för att våra kunskaper om skadeverkningarna på människor
            och djur skall ökas. Utarbetandet av dels enhetlig nomenklatur
            inom bullerområdet, dels normer för specifikation av de vanligaste
            bullerkällorna skulle underlätta diskussionen om buller- problemen.
            Det gäller också att få till stånd en bättre publiceringsverk-
            samhet inom bullerforskningsområdet. Viktiga resultat får inte
            gå intres- senterna förbi genom att blott delar av forskningsresultatet
            ofullständigt publiceras i tidskrifter. Tillsammans bör resultaten
            inom bullerforsknings- området ligga till grund för en lagstiftning
            mot sådant buller som kan be- traktas som hälsovådligt. Med anledning
            av det ovan framförda får vi hemställa, att riksdagen måtte besluta
            att i skrivelse till Kungl. Maj:t begära förnyad utredning angående
            vattenvården med spe- ciellt hänsynstagande till vattendragens
            indelning i olika kvalitetsklasser; att riksdagen måtte besluta
            att i skrivelse till Kungl. Maj:t begära utredning av luftvårdsförbund;
            samt att riksdagen måtte besluta att i skrivelse till Kungl. Maj:t
            begära utredning rörande utvidgad lagstiftning mot hälso- vådligt
            buller.
          </p>
          <p xml:id="i-6uiXykVwFRDCgYuVDDSZgC" type="date">
            Stockholm den 22 januari 1965
          </p>
          <div xml:id="i-H7BiaDYJKLbg3F9imp6RD" type="signatureBlock">
            <p who="i-BqDGKscaLhUZHhaFFmx5pf" type="signature">
              Bertil Ohlin
            </p>
          </div>
          <p xml:id="i-E2ZWsB8CC3A1gRkZPeyB8y">
            Sven Gustafson Sven Wedén Henning Gustafsson i Göteborg i Skellefteå
            Daniel Wiklund Cecilia Nettelbrandt Brita Elmén
          </p>
        </div>
      </div>
    </body>
  </text>
</TEI>
