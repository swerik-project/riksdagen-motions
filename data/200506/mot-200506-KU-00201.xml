<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-KU-00201">
  <teiHeader>
    <fileDesc>
      <titleStmt>
        <title>En säker riksdag</title>
        <author corresp="i-PyYxwdbw2KYpXyCWKWHmmT">av Johan Pehrson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En säker riksdag</title>
          <idno type="rdwebb">GT02K201</idno>
          <rs type="number">K201</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GT02K201/text</ref>
          <ref type="dokument_url_html">http://data.riksdagen.se/dokument/GT02K201</ref>
          <ref type="dokumentstatus_url_xml">http://data.riksdagen.se/dokumentstatus/GT02K201</ref>
          <ref type="doc">http://data.riksdagen.se/fil/581F2CB5-2806-43C1-A350-1AE89409538D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6kWpFPTWgjDo7kjvs4mw3q" type="signed"/>
        <correspContext corresp="i-6kWpFPTWgjDo7kjvs4mw3q">
          <note type="signatory" corresp="i-PyYxwdbw2KYpXyCWKWHmmT"/>
        </correspContext>
        <correspAction xml:id="i-H3661KXebDEasSiEiPBPL5" type="referral">
          <date when="2005-10-13"/>
        </correspAction>
        <correspAction xml:id="i-RPvJVqWFdB3cCsVMj2t27v" type="dismissal">
          <date when="2005-10-13"/>
        </correspAction>
        <correspAction xml:id="i-N7qHumA1JbN2ccTYGWiyTH" type="submission">
          <date when="2005-10-05"/>
        </correspAction>
        <correspAction xml:id="i-NMqdxg5bwEcQdTRvpe7Gcz" type="assigned"/>
        <correspContext corresp="i-NMqdxg5bwEcQdTRvpe7Gcz">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_K_201/mot_200506_K_201-0001.pdf"/>
      <div xml:id="i-NmrtBWXMR1xd65QmknEMXj" type="motHeader">
        <div xml:id="i-RAvkBqEBhVYCAWbfZhvbmS" type="motTitle"/>
        <div xml:id="i-SjFdv4Bpdc9Qi9bY1UR1Ez" type="motSubmissionInfo"/>
      </div>
      <div xml:id="i-DoTuZ4ztaAKL4iMB15ddE7" type="motBody">
        <div xml:id="i-Haz15MSfwanh5Xyx7xPwRv">
          <p xml:id="i-Js12VTjhaqvQMhHEDz3LTX">
            2005/06 mnr: K201 pnr: fp302
          </p>
          <p xml:id="i-A6LKd5xVnYDcQF1MdkTf9Q">
            Motion till riksdagen 2005/06:K201
          </p>
          <p xml:id="i-P3xCXGQVpVxBhQBeX2CZ5C">
            av Johan Pehrson (fp)
          </p>
          <p xml:id="i-Swhtxc2e6GBuRPWkknSini">
            En säker riksdag
          </p>
          <p xml:id="i-8wwLL8CrCyuqDTQSj8f5kW">
            Förslag till riksdagsbeslut
          </p>
          <p xml:id="i-NEY6FCYaK2Z3krR3HDY12R">
            1. Riksdagen tillkännager för riksdagsstyrelsen som sin mening
            vad i motionen anförs om att säkerhetsskyddet i riksdagen skall
            innefatta skydd mot terrorism. 2. Riksdagen tillkännager för riksdagsstyrelsen
            som sin mening vad i motionen anförs om att ändra vissa formuleringar
            i lagstiftningen gällande de organisatoriska förhållandena. 3.
            Riksdagen tillkännager för riksdagsstyrelsen som sin mening vad
            i motionen anförs om att säkerhetskontroller på riksdagen skall
            omfatta alla, även ledamöter och partianställda. 4. Riksdagen
            tillkännager för riksdagsstyrelsen som sin mening vad i motionen
            anförs om att riksdagsstyrelsen bör uttala att alla som vistas
            i riksdagen skall omfattas av obligatoriet att bära riksdagslegitimation.
            5. Riksdagen tillkännager för riksdagsstyrelsen som sin mening
            vad i motionen anförs om att utvidga säkerhetskontrollerna av
            dem som anställs och arbetar i riksdagen och deras tillträde till
            riksdagens lokaler.
          </p>
          <p xml:id="i-4X6Uzi3RKoqUvD38FAbXae">
            Motivering
          </p>
          <p xml:id="i-Brr5jRsJAYiSSMf4QVoUAq">
            ”Personer som står i offentlighetens ljus löper alltid större
            risk än andra och borde därför skyddas i högre utsträckning.”
            Hans Regner, Personskyddsutredningen.
          </p>
          <p xml:id="i-BtGek6f4FzLp2dGG6MCLLP">
            Riksdagen, den svenska demokratins kärna, är i en utsatt situation
            just på grund av sin ställning som främsta arena för svensk demokrati.
            Riksdagen kan bli ett utsatt mål från grupperingar vars syfte
            är att störa den demokratiska processen eller kasta demokratin
            över ända. Politiska partier kan generellt utsättas för hot, störningar
            eller våld. Vanligast är dock att enskilda politiska företrädare
            hotas eller utsätt för våld. Den parlamentariska kommittén om
            hot och våld mot förtroendevalda visar tydligt att risken för
            trakasserier, hot eller våld är en sorglig del av politikers vardag.
            Att politiska företrädare kan utsättas för våldsdåd från personer
            till synes utan uttalat syfte gör säkerheten
          </p>
          <pb facs="riksdagen-motions-pdf/data/200506/mot_200506_K_201/mot_200506_K_201-0002.pdf"/>
          <p xml:id="i-4mWqo4M3fnDHCrsSpcmxdG">
            2005/06:K201
          </p>
          <p xml:id="i-Q911P4FddadoMc3ULGHbKB">
            än mer svår att garantera. Redan att många människor uppger att
            de känner sig tveksamma till politiskt arbete på grund av risker
            för hot och våld borde tas på större allvar. Det är säkerhetspolisen
            som ansvarar för personskyddet av den centrala statsledningen.
            Dit räknas förutom statsrådet även riksdagens ledamöter. Det är
            orimligt att räkna med att dagens eller framtidens livvaktsresurser
            inom Säpo ska kunna räcka till att skydda samtliga riksdagsledamöter.
            Med denna bakgrund är det särskilt allvarligt att riksdagens säkerhetsskydd
            inte är tillräckligt utvecklat för att möta de hotbilder som faktiskt
            existerar. Skillnaden mellan hur Regeringskansliet tillgodosett
            säkerheten jämfört med riksdagen är stor till Regeringskansliets
            fördel. Arbetet i riksdagen kännetecknas i dag av stor öppenhet
            gentemot allmänhet och medier. Öppenheten bör också fortsättningsvis
            väga tungt när säkerhetsskyddet kring riksdagen diskuteras och
            utformas. Men samtidigt måste intresset av öppenhet också vägas
            mot behovet av säkerhet. Den demokratiska beslutsprocessen får
            på intet sätt hindras av hot eller angrepp mot riksdagen. För
            att bättre kunna värna demokratin, riksdagens arbete och det öppna
            samhället måste dagens regelverk förändras och bättre möta reella
            hotbilder. Vid utformningen av framtidens säkerhetsskydd i riksdagen
            och riksdagsförvaltningen ska intresset av öppenhet gentemot allmänheten
            och massmedierna i varje övervägande särskilt beaktas.
          </p>
          <p xml:id="i-AoqD3omyN6nqNA73LeYqmv">
            Säkerhetsskyddet i riksdagen
          </p>
          <p xml:id="i-5hX9yzYYksqgpyxskMShqS">
            Den huvudsakliga regleringen av säkerhetsskyddet i riksdagen
            finns i lagen (1983:953) om säkerhetsskydd i riksdagen som omfattar
            sekretesskydd, tillträdesskydd och infiltrationsskydd. Riksdagsstyrelsen
            har nyligen gjort en översyn av lagen som tyvärr visar på att
            den nuvarande regleringen av säkerhetsskyddet i riksdagen och
            dess myndigheter har flera brister.
          </p>
          <p xml:id="i-BsjVm3uHu8wWjY28A7jUzG">
            Säkerhetsskyddet ska innefatta terroristhot
          </p>
          <p xml:id="i-32FQK1KkyUapK7WZt3x7jj">
            Den nuvarande lagen om säkerhetsskydd i riksdagen saknar en klar
            bestämmelse som anger att säkerhetsskyddet även ska innefatta
            förebyggandet av terrorism. Detta måste förändras. Det uttalade
            hotet mot Sverige har inte ökat — bedömningen är fortfarande att
            hotbilden gällande internationell terrorism riktad mot vårt land
            är låg. Men det finns inget land som är immunt mot det blinda
            våldets logik. Hoten förändras också i allt snabbare takt och
            är mindre förutsägbara än tidigare. Vetskapen om att det förekommer
            terroristceller i Sverige minskar självklart inte hotet, likaså
            är sammansmältningen av terrorism och organiserad brottslighet
            alltmer oroväckande. Politiska ställningstaganden och vårt lands
            deltagande i internationella operationer kan också leda till att
            hoten snabbt förändras. Det kan således inte uteslutas att Sverige
            kan drabbas. Vårt säkerhetstänkande när
          </p>
          <pb facs="riksdagen-motions-pdf/data/200506/mot_200506_K_201/mot_200506_K_201-0003.pdf"/>
          <p xml:id="i-MFzwyzPZbiz47CcP44EguP">
            det gäller riksdagen måste ha sin utgångspunkt i detta. Reglerna
            om vad säkerhetsskyddet i riksdagen omfattar bör således kompletteras
            med bestämmelser om skydd mot terrorism och därmed utformas för
            att ge bästa möjliga förutsättningar att förhindra terrordåd.
          </p>
          <p xml:id="i-33a7C7fJRgqEnvnT7oEXq6">
            Förändra organisatoriska förhållanden i lagstiftningen
          </p>
          <p xml:id="i-HqgnvxUN83FQRAR4bMRnZt">
            Lagen om säkerhetsskydd i riksdagen innehåller en mängd bestämmelser
            som reglerar organisatoriska förhållanden som inte borde regleras
            i lag. Det ska till exempel finnas en säkerhetsskyddschef och
            en enhetschef. Det medför att det kan krävas lagändringar för
            att genomföra förändringar också på detaljnivå rörande säkerhetsskyddet
            i riksdagen. En flexiblare reglering där säkerhetsskyddet snabbt
            kan anpassas efter rådande behov bör införas.
          </p>
          <p xml:id="i-WwkSzWkiNRyFXtK3thQqaP">
            Säkerhetskontroll i riksdagen Säkerhetskontrollerna ska kunna
            omfatta alla
          </p>
          <p xml:id="i-SHkivrcfzysKD6UTnDebeJ">
            Säkerhetskontroller på riksdagen genomförs för att förebygga
            att det i riksdagens lokaler begås brott som innebär allvarlig
            fara för någons liv, hälsa eller frihet eller omfattande förstörelse
            av egendom. Kontrollen går ut på att söka efter vapen och andra
            föremål ägnade att komma till användning vid ett sådant brott.
            För det ändamålet får kroppsvisitation äga rum. Vidare får väskor
            och andra föremål som medförs undersökas. Den som inte vill underkasta
            sig säkerhetskontroll får vägras tillträde till riksdagens lokaler.
            Beslut om säkerhetskontroll fattas av talmannen. Lagen om säkerhetskontroll
            i riksdagens lokaler föreskriver att kontrollen omfattar besökare
            samt att talmannen kan medge undantag, om det finns särskilda
            skäl för det. Den nuvarande regleringen utesluter alltså att bl.a.
            ledamöter samt personal vid riksdagen och partikanslierna samt
            massmedieföreträdare omfattas av beslut om säkerhetskontroll.
            Detta bör ändras — en utvidgning av möjligheterna att besluta
            om säkerhetskontroll så att kontrollerna omfattar inte bara besökare
            utan även anställda vid = partikanslierna. = Säkerhetskontroll
            av riksdagsledamöter borde också vara möjligt vid synnerliga skäl.
            Det skulle innebära att säkerhetsnivån kan höjas. Särskilt med
            tanke på att det i riksdagen vid vissa tillfällen samlas näst
            intill samtliga företrädare för centrala statsledningen kan säkerhetsbehovet
            vara särskilt starkt om det samtidigt föreligger allvarliga hotbilder.
          </p>
          <p xml:id="i-UDDehA3vHX8QrnRTMuDEvC">
            Visa vem du är
          </p>
          <p xml:id="i-3SPK9D7s5QJeJfzGkt5jgA">
            Riksdagen besöks dagligen av ett mycket stort antal kända och
            okända personer som kommer enskilt eller i grupp. Sett över ett
            år handlar det om
          </p>
          <p xml:id="i-SjKVFmqxgGJqoj7UNpCFLG">
            2005/06:K201
          </p>
          <pb facs="riksdagen-motions-pdf/data/200506/mot_200506_K_201/mot_200506_K_201-0004.pdf"/>
          <p xml:id="i-7XvdLrM81LpeoW4nNxdYD1">
            2005/06:K201
          </p>
          <p xml:id="i-HwUWRpXdoLzSQmS51Wpyhn">
            långt mer än 100 000 personer. Risken för att ”fel” person kan
            ta sig in i riksdagens lokaler är ganska stor, detta utan att
            någon egentligen gjort något fel. Ett enkelt sätt att identifiera
            vilka som har rätt att vistas i lokalerna är att tjänstemän och
            besökare bär en synlig behörighetsbricka (s.k. badge). Ledamöter
            är undantagna detta krav men har dock möjlighet att på eget initiativ
            bära bricka. Ledamöter bör underlätta för säkerhetspersonalen
            att identifiera obehöriga genom att bära sin identitetsbricka
            väl synlig. En sådan ganska enkel åtgärd kan i stor utsträckning
            bidra till att vi kan fortsätta att bibehålla en öppen verksamhet
            med hög säkerhet. Riksdagsstyrelsen bör uttala att även ledamöter
            ska omfattas av obligatoriet att bära behörighetsbricka och på
            så sätt ta ansvar för en förbättrad säkerhet i riksdagen.
          </p>
          <p xml:id="i-5pgXCbXXukU5imTqZtwZUa">
            Rimligare kontroll av anställd personal
          </p>
          <p xml:id="i-EsApcbgnhmVToDpEqPGrEa">
            Det är ytterst liten kontroll som görs av personer som arbetar
            i riksdagen utöver sedvanliga anställningsrutiner i staten. För
            partikanslierna råder inga gemensamma rutiner. Riksdagen är en
            i huvudsak öppen arbetsplats där många kan få tillgång till viktig
            information samt komma nära den centrala statsledningen. Den yttre
            kontrollen vid riksdagens entréer ger en stark känsla av trygghet
            gentemot spontana hot. Den som dock verkligen vill ta sig in i
            riksdagen har inga större problem. En ökad grundläggande kontroll
            av alla som anställs vid riksdagen är därför inte orimlig. Det
            är inte självklart att en anställning på t.ex. ett partikansli
            i riksdagen i praktiken ska ge tillträde till hela riksdagen.
            Med dagens nyckelkortssystem kan tillgängligheten till utrymmen
            där ingen spontant har anledning att vistas begränsas utan problem.
            För det fall att behov av ett tillträde till ett visst utrymme
            uppstår kan detta enkelt lösas genom ett ansöknings- eller anmälningsförfarande.
            De politiska partierna bör vidare uppmuntras och stödjas i ett
            strukturerat säkerhetsarbete. Det kan handla om hur man hanterar
            allt från hot i telefon, tar emot besökare eller hur man agerar
            vid en krissituation. På sikt bör även gemensamma Övningar kunna
            ske för att trist nog förbereda sig för det värsta.
          </p>
          <p xml:id="i-G6MNQLBiKDCnadNKrc5gAf" type="date">
            Stockholm den 13 september 2005
          </p>
          <p type="signatureBlock" id="i-42yUaDsqQPYEJ4sAzqSun7">
            Johan Pehrson (fp)
          </p>
        </div>
      </div>
    </body>
  </text>
</TEI>
