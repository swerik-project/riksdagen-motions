<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KU-00339">
  <teiHeader>
    <fileDesc>
      <titleStmt>
        <title>Föreskrifter om samvetsfrihet</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Föreskrifter om samvetsfrihet</title>
          <idno type="rdwebb">H002K339</idno>
          <rs type="number">K339</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H002K339/text</ref>
          <ref type="dokument_url_html">http://data.riksdagen.se/dokument/H002K339</ref>
          <ref type="dokumentstatus_url_xml">http://data.riksdagen.se/dokumentstatus/H002K339</ref>
          <ref type="doc">http://data.riksdagen.se/fil/A4FF7357-7357-45CC-933E-EB0F336AEB56</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8hQMLsVQTN1qACfZMfhkaB" type="signed"/>
        <correspContext corresp="i-8hQMLsVQTN1qACfZMfhkaB">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction type="numbering" xml:id="i-VZ6h95gCeUqjrPSTPDQGk4">
          <date when="2012-10-08"/>
        </correspAction>
        <correspAction type="submission" xml:id="i-JSij45uvGFzJ5Yt8sQPavP">
          <date when="2012-10-05"/>
        </correspAction>
        <correspAction type="transfer" xml:id="i-8KG4jBP28139bpje64iE12">
          <date when="2012-10-04"/>
        </correspAction>
        <correspAction type="assigned" xml:id="i-UGsx8MNz2qoQaL35EDDbTJ"/>
        <correspContext corresp="i-UGsx8MNz2qoQaL35EDDbTJ">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-W4d5x8k8P2J51Tr4k6YBre">
            Förslag till riksdagsbeslut
          </head>
          <p xml:id="i-Fk6RLkZ1AZhhdGUibksfKH">
            Riksdagen tillkännager för regeringen som sin mening vad som
            anförs i motionen om föreskrifter som garanterar samvetsfriheten
            inom svensk hälso- och sjukvård.
          </p>
        </div>
        <div type="motContent">
          <head type="h1" xml:id="i-4c86W6srHqeMx2f1nYrgSN">
            Motivering
          </head>
          <p xml:id="i-H3CUXMacFhdXvxqAZfoR6P">
            Innan FN och Europarådet stadfäste de mänskliga fri- och rättigheterna,
            fanns det fortfarande de i vårt land som i den rättspositivistiska
            Uppsalaskolans anda hävdade att mänskliga fri- och rättigheter
            bara var metafysiskt nonsens. Mänskliga rättigheter ansågs stå
            i vägen för det nya, moderna framstegstänkandet. Efter erfarenheterna
            från andra världskriget blev det dock uppenbart att denna hållning,
            oavsett om den var filosofiskt eller ideologiskt motiverad, var
            oförsvarbar. De mänskliga fri- och rättigheterna existerar verkligen,
            och behövde bara förklaras göras tydliga.
          </p>
          <p xml:id="i-A3FqZM5hbwZNf9dpvpySE9">
            För att de mänskliga fri- och rättigheterna inte skulle kunna
            förnekas i framtiden, stadfästes de i bl.a. FN:s allmänna förklaring
            om de mänskliga rättigheterna och den europeiska konventionen
            angående skydd för de mänskliga rättigheterna och de grundläggande
            friheterna. Att man såg sig nödgad att stadfästa rättigheterna
            vilade också på erfarenheten och insikten, att den som befinner
            sig i ett samhälle där rättigheter systematiskt kränks kan bli
            så avtrubbad att han eller hon inte ens är medveten om kränkningarna
            och deras omfattning. Primärt är konventionerna inte heller skrivna
            för att skydda individen mot kränkningar från andra medborgare,
            utan från staten med dess lagstiftare, myndigheter, institutioner
            osv. Europakonventionen inleds också med att de fördragsslutande
            parterna, dvs. staten, ska garantera var och en samtliga de fri-
            och rättigheter som anges i konventionen.
          </p>
          <p xml:id="i-BbZ5tDQ9CxZFLduyRDM4Sb">
            I dag talas återigen om åtminstone en av de mänskliga fri- och
            rättigheterna samvetsfriheten som just metafysiskt nonsens. Inte
            minst när den relateras till den fria aborten sägs samvetsfriheten
            inte existera, eller så menar man att just samvetsfriheten inte
            behöver garanteras för varje enskild medborgare.
          </p>
          <p xml:id="i-MoKTQuKvc5BoPL1mKznLMR">
            Samvetsfriheten är en mänsklig rättighet, och är stadfäst i bindande
            internationella konventioner som en mänsklig rättighet. Därför
            är det välkommet att Europarådet den 7 oktober 2010, utifrån ett
            svenskt initiativ, i resolution 1763 (2010), tydliggjorde hur
            artikel 9 i Europakonventionen ska tolkas i detta avseende. Europarådet
            understryker det behov som har funnits att stadfästa rätten att
            av samvetsskäl vägra delta vid abortverksamhet, även när denna
            är laglig.
          </p>
          <p xml:id="i-6FmD8eyCBCRZAMzCNahcHp">
            Resolutionen säger att varken en enskild person eller ett sjukhus
            kan tvingas utföra, upplåta sina lokaler till, assistera vid eller
            bidra till en abort oavsett skäl. Såsom resolutionstexten är skriven
            kan därmed inte heller någon tvingas tillhandahålla de verksamma
            substanser som används vid en medicinsk abort. Samtidigt sägs
            att föreskrifter måste garantera att den kvinna som på laglig
            grund önskar avsluta en graviditet kan få en abort utförd. Dock
            får inte samvetsbetänkligheter att delta i abortverksamheten anses
            vara ett hinder för någon att anställas eller arbeta som exempelvis
            gynekolog vid en kvinnoklinik, då detta skulle vara diskriminering.
          </p>
          <p xml:id="i-95M64Um147o6WswwGKVvTS">
            Utifrån detta tydliggörande är det nu angeläget att svensk lag
            dit Europakonventionen räknas skyndsamt får genomslag i den praktiska
            verksamheten. Det torde inte heller vara något problem för Sveriges
            regering att fullfölja Europarådets uppmaning till medlemsländerna
            att ta fram föreskrifter i enlighet med resolutionen. Som synes
            är det något av en salomonisk lösning Europarådet har kommit fram
            till, med respekt för båda sidorna i en annars stundtals oförsonlig
            dispyt. Det är svårt att se varför någon skulle motsätta sig föreskrifter
            i enlighet med resolutionen, eftersom tiden då mänskliga fri-
            och rättigheter sågs som nonsens väl får anses passé.
          </p>
          <p xml:id="i-Gg8fsYiXjGkir32n4m6BiD">
            Riksdagen ger därför regeringen till känna att ett uppdrag ska
            ges till ansvarig myndighet att arbeta fram föreskrifter som garanterar
            samvetsfriheten inom svensk hälso- och sjukvård.
          </p>
        </div>
        <div type="motSignatures">
          <list>
            <item xml:id="i-NJRfXXH9c5rMFRjXYEktCT">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
