<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-AU-01125">
  <teiHeader>
    <fileDesc>
      <titleStmt>
        <title>Politik för Sveriges arbetarkvinnor</title>
        <author corresp="i-5NG8haprnyzzwKpK9HjwGZ">av Lawen Redar (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1125 av Lawen Redar (S)</title>
          <idno type="rdwebb">HA021125</idno>
          <rs type="number">1125</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/HA021125/text</ref>
          <ref type="dokument_url_html">http://data.riksdagen.se/dokument/HA021125</ref>
          <ref type="dokumentstatus_url_xml">http://data.riksdagen.se/dokumentstatus/HA021125</ref>
          <ref type="pdf">http://data.riksdagen.se/fil/BA3D328E-AC7C-4368-B42E-9F54BE0D798F</ref>
          <ref type="docx">http://data.riksdagen.se/fil/7DDF69C8-77A8-4061-A45E-169EE6342FCA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5NG8haprnyzzwKpK9HjwGZ</idno>
            <name>Lawen Redar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UN6LH4hE21WuV5Vdkic3Zs" type="signed"/>
        <correspContext corresp="i-UN6LH4hE21WuV5Vdkic3Zs">
          <note type="signatory" corresp="i-5NG8haprnyzzwKpK9HjwGZ"/>
        </correspContext>
        <correspAction xml:id="i-75La5YKYwwjYCcWzou1xgY" type="submitted">
          <date when="2022-11-22"/>
          <time when="13:12:19"/>
        </correspAction>
        <correspAction xml:id="i-HBWfEagfzP1ioEZZiYwhPS" type="reviewed">
          <date when="2022-11-22"/>
          <time when="20:04:03"/>
        </correspAction>
        <correspAction xml:id="i-SnCqoRoxpG528jZ4erjTGP" type="referred">
          <date when="2022-12-01"/>
        </correspAction>
        <correspAction xml:id="i-VZadFHR6UEe48cDvaCB97C" type="assigned">
          <date when="2023-08-09"/>
          <time when="10:43:55"/>
        </correspAction>
        <correspContext corresp="i-VZadFHR6UEe48cDvaCB97C">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-LvnDdye4bP21PihqJRfwzm" type="behandlas_i"/>
        <correspContext corresp="i-LvnDdye4bP21PihqJRfwzm">
          <ref type="uppgift">2022/23:AU5</ref>
          <ref type="ref_dok_id">HA01AU5</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">AU5</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6FpUhfRz7oES9hWF7D5BKE" type="motHeader">
        <div xml:id="i-J4Lz53ogx881K8FbZYPL71" type="motTitle">
          Motion till riksdagen 2022/23:1125 av Lawen Redar (S) Politik
          för Sveriges arbetarkvinnor
        </div>
      </div>
      <div xml:id="i-AxRqvoZTNaYS6yXDAeGMVu" type="motBody">
        <div xml:id="i-2pTZN7fAa347L8Fypf4gsk" type="motProposal" subtype="förslag">
          <head xml:id="i-UKZPJf7wZAFpV82uuDXeie">
            Förslag till riksdagsbeslut
          </head>
          <list xml:id="i-XqChVQjzN7qeepVLgwuEH2">
            <item xml:id="i-UC1BAag9Un6nE88psAxErv" sortKey="Yrkande 1">
              Riksdagen ställer sig bakom det som anförs i motionen om att
              motverka de strukturella hinder på arbetsmarknaden som begränsar
              arbetarkvinnors rätt till trygga anställningar, rätt till heltid
              och medinflytande i arbetets schemaläggning och tillkännager detta
              för regeringen.
            </item>
          </list>
        </div>
        <div xml:id="i-HUfCA2k8DqrAJcmeUXSspw" type="motContent">
          <head xml:id="i-9qk9QDJmF9CvzTFgkDRhaS" type="h1">
            Motivering
          </head>
          <p xml:id="i-5iGtmgSUpoPxdrK8NCFEuH">
            Den svenska jämställdhetsdebatten har under lång tid framhållit
            liberala lösningar på strukturella problem. Låglönearbete, otrygga
            anställningar och stress i arbetslivet ska lösas med att kvinnor
            byter jobb. Hem- och hushållsarbetet blir jämställt om kvinnor
            väljer rätt partner. Deltidsarbetet är ett fritt val. Bortsett
            från att alla dessa slutsatser inte stämmer, har debatten bidragit
            till att politiken hamnat långt från att lösa strukturella problem
            som drabbar Sveriges arbetarkvinnor.
          </p>
          <p xml:id="i-Mbj3NzysfJLQcchUeJbJGh">
            Arbetarkvinnor har en alldeles säregen situation på arbetsmarknaden.
            De senaste 20 åren har deras anställningar blivit mer och mer
            otrygga utan någon nämnvärd reaktion från politiken. Färre än
            hälften av arbetarkvinnorna har en fast anställning på heltid.
            Var fjärde kvinna i arbetaryrke har en tidsbegränsad anställning
            där de vanligaste anställ­nings­formerna är särskild visstidsanställning,
            anställning per timme eller vid behov. Nästan hälften av arbetarkvinnorna
            arbetar deltid på grund av arbetets fysiska och psykiska belastning.
            Därtill har sju av tio kvinnor i arbetaryrken inget inflytande
            över sin arbetstid. (LO, Sveriges jämställdhetsbarometer 2022,
            s. 22)
          </p>
          <p xml:id="i-9L1zGYdZgnFMZbJuHcmvE9">
            De otryggaste anställningarna, det vill säga behovsanställning
            och anställd per timme, utformas vanligen som korta anställningar
            som staplas på varandra utan något fast åtagande från arbetsgivaren.
            Anställningarna ger den anställde en kort planerings­horisont,
            man inkallas på kort varsel och måste hålla möjligheten öppen
            för att arbeta extra för att få hushållsekonomin att gå runt.
          </p>
          <p xml:id="i-YB2NUbLyfayGAM4ftaevm5">
            Från och med i oktober 2022 började viktiga förändringar i LAS
            att gälla. En av dessa är att arbetsgivare inte längre kan erbjuda
            allmänna visstidsanställningar. Istället har man infört anställningsformen
            särskild visstid som övergår i en tillsvidare­anställ­ning efter
            12 månader under en 5-årsperiod, till skillnad från tidigare 24
            månader. Dessvärre ändrar inte detta de mest otrygga förutsättningarna
            som att vara anställd och avlönad per timme.
          </p>
          <p xml:id="i-QQretahH5sG7VpzmuanKVF">
            När LO har undersökt varför kvinnor i välfärden arbetar deltid
            framgår det att arbetet i vård och omsorg organiseras i form av
            precisionsbemanning. Därtill upplevs arbetet alltför fysiskt eller
            psykiskt krävande för att man ska orka arbeta heltid. Enligt jämställdhetsbarometern
            för 2022 anser en absolut majoritet av arbetarkvinnorna att arbetet
            är psykiskt påfrestande och fysiskt uttröttande. Sjukfrånvaron
            bland arbetar­kvinnor är direkt kopplad till arbetsrelaterade
            besvär. Situationen påverkar dessutom fritiden genom ökad stress
            efter arbetet, ångest och sömnsvårigheter samt familjelivet.
          </p>
          <p xml:id="i-WZsS3h6jVRW6iwf4TMQXoq">
            För att komma åt arbetarkvinnors arbetsmarknadssituation krävs
            statliga invester­ingar till kommuner och regioner samt en aktiv
            personalpolitik. Arbetarkvinnor ska ha rätt till heltidsarbete.
            Det är orimligt att arbetarkvinnors tjänstgöringstid är 77 procent
            av heltid, vilket innebär 30 timmars arbetsvecka. Skulle arbetarkvinnor
            arbeta heltid skulle genomsnittslönen öka med 5 500 kronor i månaden.
            För att arbetarkvinnor ska orka med att arbeta heltid krävs att
            precisionsbemanningen och minutscheman i hemtjänsten upp­hör.
            Vård- och omsorgsarbetare ska kunna anpassa arbetsdagen efter
            förutsättningarna och inte vara låsta till ett visst antal minuter.
            Därtill behövs fler anställda i välfärden för att minska den fysiska
            och psykiska belastningen.
          </p>
          <p xml:id="i-AyJc5TWojssecaRTvLsvRh">
            Den socialdemokratiskt ledda regeringen utökade välfärdsmiljarderna
            som bland annat gått till fler arbetande timmar i välfärden och
            nyanställningar. I många social­demokratiskt ledda kommuner har
            man infört rätten till heltid som norm. Politiken måste aktivt
            motverka de strukturella hinder på arbetsmarknaden som begränsar
            arbetarkvinnors rätt till trygga anställningar, rätt till heltid,
            bättre arbetsmiljö samt medinflytande över arbetets schemaläggning.
          </p>
        </div>
        <div xml:id="i-89JPebaUSJYwbqf8ezN5En" type="signatureBlock">
          <list xml:id="i-WH5T3GpB76rNJe3uYqQFkE">
            <item xml:id="i-5bavyowcNP719cVKCR9xS8" who="i-5NG8haprnyzzwKpK9HjwGZ" type="signature">
              Lawen Redar (S)
            </item>
          </list>
        </div>
      </div>
    </body>
  </text>
</TEI>
