<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-FiU-00418">
  <teiHeader>
    <fileDesc>
      <titleStmt>
        <title>om en effektivare offentlig sektor</title>
        <author corresp="r-0 i-NZES3NTTAs3ZaBTU3RVkYE i-NZES3NTTAs3ZaBTU3RVkYE i-NZES3NTTAs3ZaBTU3RVkYE">av Lars Leijonborg (fp) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en effektivare offentlig sektor</title>
          <idno type="rdwebb">GB02Fi418</idno>
          <rs type="number">Fi418</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GB02Fi418/text</ref>
          <ref type="dokument_url_html">http://data.riksdagen.se/dokument/GB02Fi418</ref>
          <ref type="dokumentstatus_url_xml">http://data.riksdagen.se/dokumentstatus/GB02Fi418</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Lars Leijonborg</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-NZES3NTTAs3ZaBTU3RVkYE</idno>
            <name>Lars Leijonborg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NZES3NTTAs3ZaBTU3RVkYE</idno>
            <name>Lars Leijonborg </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-NZES3NTTAs3ZaBTU3RVkYE</idno>
            <name>Lars Leijonborg</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6GkyaCNk1SbMaZR2yN3uN4" type="signed"/>
        <correspContext corresp="i-6GkyaCNk1SbMaZR2yN3uN4">
          <note type="signatory" corresp="r-0"/>
          <note type="signatory" corresp="i-NZES3NTTAs3ZaBTU3RVkYE"/>
          <note type="signatory" corresp="i-NZES3NTTAs3ZaBTU3RVkYE"/>
          <note type="signatory" corresp="i-NZES3NTTAs3ZaBTU3RVkYE"/>
        </correspContext>
        <correspAction type="submission" xml:id="i-Mv7VGvJjPLSXYCtgJZnbBj">
          <date when="1988-01-26"/>
        </correspAction>
        <correspAction type="dismissal" xml:id="i-78f9eeNUZYBCotpZQarvsj">
          <date when="1988-02-01"/>
        </correspAction>
        <correspAction type="referral" xml:id="i-VqXU7JJyCkYovsBifV1cmf">
          <date when="1988-02-02"/>
        </correspAction>
        <correspAction type="assigned" xml:id="i-6bBLp7H9LyfKwLfhQ9kixi">
          <date when="2014-11-23"/>
          <time when="11:27:35"/>
        </correspAction>
        <correspContext corresp="i-6bBLp7H9LyfKwLfhQ9kixi">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_fi_418/mot_198788_fi_418-001-001.pdf"/>
      <div type="motHeader" xml:id="i-BGPHGgRkBmfoWyK5sATn1y">
        <div type="motTitle" xml:id="i-WXbg7SodNEmTmg4APPxkwb"/>
        <div type="motSubmissionInfo" xml:id="i-JfP2fd7URosCBpYiMima4"/>
      </div>
      <div type="motBody" xml:id="i-HcS2bAc9RvE84tmWW4wu4U">
        <div xml:id="i-7NZ98nKCzCywjnEKVn3fN9">
          <pb facs="riksdagen-motions-pdf/data/198788/mot_198788_fi_418/mot_198788_fi_418-001.pdf"/>
          <p xml:id="i-CaMZucqbZeuLHaJfxZwbfd">
            Motion till riksdagen 1987/88:Fi418
          </p>
          <p xml:id="i-5oRDQ6DdJcDMaoc2k9ysLV">
            av Lars Leijonborg (fp) om en effektivare offentlig sektor
          </p>
          <p xml:id="i-AH9T2ZgegmQ2jY4Ngw6C74">
            Mot. 1987/88 Fi418—420
          </p>
          <p xml:id="i-ttJm479dFJQTKN3oCB76P">
            Motionens syfte
          </p>
          <p xml:id="i-6J9ahw7gbxcU9JV4hJxfKJ">
            Syftet med denna motion är att redovisa ett antal åtgärder som,
            med i huvudsak oförändrade fördelningsambitioner, skulle ge en
            effektivare offentlig sektor. Med effektivitet avses här inte
            bara ekonomisk effektivitet utan också måluppfyllelse i ett bredare
            perspektiv. En av de punkter där graden av måluppfyllelse bör
            bli högre är den offentliga sektorns lyhördhet för människornas
            olika och varierande behov av service. En större valfrihet i det
            offentliga serviceutbudet är i sig en ökning av välfärden i samhället.
          </p>
          <p xml:id="i-RWzrhHr8ik9B3fGmXqAkGQ">
            Hänvisning
          </p>
          <p xml:id="i-5as3wo1pZYQu9He1VS9Kw8">
            Jag har i utförliga motioner till de två föregående riksmötena
            presenterat mo- tioner med liknande inriktning som denna (1985/86:Fi713
            och 1986/87:Fi509). För ytterligare argumentation och fler exempel
            ber jag att få hänvisa till dessa motioner. De har med relativt
            kortfattade motiveringar avstyrkts av utskott och avslagits av
            riksdagen, men på grund av dessa frågors vikt vill jag aktualisera
            dem även vid innevarande riksmöte.
          </p>
          <p xml:id="i-Sz2eWvDQxjbJF8vt77RS2k">
            Något om den samhällsekonomiska bakgrunden
          </p>
          <p xml:id="i-Jqx8pMeS3hs8c1JFXxwCnT">
            Som jag framhöll i förra årets motion är den ekonomiska krisen
            inte över för Sveriges del. Det är tydligare idag än för ett år
            sedan. Bytesbalansunderskottet hotar bli lika stort som lågkonjunkturåret
            1982. Det verkliga budgetunderskottet stiger igen. De senaste
            årens trend med sjunkande offentliga utgifter i förhållande till
            BNP har brutits. Redan i avtalsrörelsens inledningsskede har en
            allvarlig arbetsmarknadskonflikt utbrutit. Fler och fler exportföretag
            varnar för att det svenska kostnadsläget nu har blivit så högt
            att de har svårt att hävda sig i konkurrensen. Sverige har redan
            tidigare västvärldens högsta skatter och de senaste åren har de
            ökat kraftigt. I förra årets finansplan angavs årets skattekvot
            bli 51,5 9/0 och i årets anges den bli minst 56,3 Yo. Skillnaden
            mellan de siffrorna motsvarar nästan 50 miljarder kronor! Denna
            skärpning av skattetrycket har, som nämnts, redan givit vissa
            skade- verkningar och dessa verkningar kommer på sikt att bli
            ännu större. En viktig förklaring, om än inte den enda, till att
            vi hamnat i detta läge är att politiker i stat och kommun ännu
            inte fått kontroll över de offentliga utgifternas utveckling.
            Vi har för svårt att säga nej till det som Ola Ullsten kallade
            ”kravma- skinerna” och vi har hittills ägnat för litet uppmärksamhet
            åt effektiviteten i den
          </p>
          <p xml:id="i-ANM6HMzjfqNWLMGZ1Ap42c">
            1 Riksdagen 1987/88. 3 saml. Nr Fi418
          </p>
          <pb facs="riksdagen-motions-pdf/data/198788/mot_198788_fi_418/mot_198788_fi_418-002.pdf"/>
          <p xml:id="i-FLTfuRxT5r1xrebfiok3i6">
            politiskt besiutade verksamheten. Detta kan sägas om många länder,
            men proble- met är störst hos oss eftersom vi har de högsta skatterna.
          </p>
          <p xml:id="i-VpvXaQ5t8pQr6PC5V7TEEn">
            Den offentliga ekonomins betydelse
          </p>
          <p xml:id="i-7uG5zXD9Zz8yYYyRBDW5eU">
            Var tredje anställd svensk arbetar i stat eller kommun. I själva
            verket är siffran ännu högre, för den nämnda inkluderar inte anställda
            i statliga och kommunala bolag. Det säger sig självt att vad som
            händer i en så stor del av ekonomin har en avgörande betydelse
            för hela samhällsekonomin. Även en ganska liten förändring av
            produktiviteten i någon riktning får starkt genomslag i nationalräkenskaper-
            na. Antalet offentliganställda har ökat oavbrutet. Detta gäller
            även 1986, om man mäter antalet arbetade timmar. Utvecklingen
            beräknas fortsätta. Eftersom de offentliganställda, med all rätt,
            kräver att få samma löneökningar som andra grupper, utgör detta
            en ständig press uppåt på skattetrycket.
          </p>
          <p xml:id="i-RddEZCEQJd3fSUaNfVSbwY">
            Två viktiga rapporter
          </p>
          <p xml:id="i-WApoHf1gD8kmsrD9PYoNAi">
            Argument för att det är möjligt att sänka statsutgifterna utan
            att ge upp några fördelningspolitiska ambitioner kan hämtas ur
            rapporter regeringen själv har beställt. Här syftas i första hand
            på två utredningar som båda fogats som bilagor till 1987 års långtidsutredning.
            Den ena, utförd av Statskontoret, handlar om produktivitetsutvecklingen
            i den offentliga sektorn. Den andra, utförd av SPK, är en studie
            om de samhällsekonomiska effekterna av regleringar på bostads-,
            livsmedels- och transportområdena. Den sistnämnda visar att regleringar
            oftast är ett dåligt sätt att nå politiska mål, medan mer marknadsanpassade
            lösningar blir mindre resurskrävande men ändå i minst lika hög
            grad når de mål som politikerna ställer upp. Siffrorna i Statskontorets
            undersökning visar att produktiviteten i offentlig verksamhet
            varit alarmerande dålig. Den har inte som på andra områden för-
            bättrats utan försämrats! Under mätperioden 1970—1979 sjönk den
            med 1,5 Yo per år. För 1980-talet är sifferunderlaget sämre, men
            premilinära siffror tyder på att försämringen fortsatt, men den
            har varit mindre än på 1970-talet. På några års sikt ger förändringar
            i produktiviteten stora utslag. Utredningen gör räkneex- emplet
            att produktivitetsförändringen i offentlig verksamhet hade varit
            09/0 un- der 1970-talet. Det hade inneburit att statens upplåningsbehov
            varit 107 miljarder kronor mindre. (Skuldökningen för perioden
            var 192 miljarder kronor — mer än hälften hade alltså kunnat ”sparas”
            om produktiviteten inte hade sjunkit.) Långtidsutredningen ville
            också understryka den långsiktiga betydelsen av förbättrad produktivitet.
            I deras modeller antas — på det sätt som är gängse i nationalräkenskaperna
            — produktiviteten vara oförändrad. Om man i stället skulle kunna
            räkna med en produktivitetsförbättring på 190 årligen skulle det
            innebära en besparing på 18 miljarder kronor (1980 års priser)
            slutåret 1995. Utredningen räknar med en expansion av offentlig
            verksamhet i det perspektivet med 0,8 7o årligen. Slutåret 1995
            skulle det innebära ökade kostnader på ca 14 miljarder kronor.
            Om man i stället fick den i exemplet antagna produktivitets- ökningen
            skulle kostnaden 1995 vara 4 miljarder kronor lägre än idag —
            en ”besparing” på 18 miljarder kronor.
          </p>
          <p xml:id="i-hz72wuKaGrYDeuviAAn1Y">
            Mot. 1987/88 Fi418
          </p>
          <pb facs="riksdagen-motions-pdf/data/198788/mot_198788_fi_418/mot_198788_fi_418-003.pdf"/>
          <p xml:id="i-S3vWHX7UCQc8NTRdVm5wD">
            Det finns invändningar mot de redovisade produktivitetsmätningarna.
            Men Långtidsutredningen konstaterar: ”Trots det finns det anledning
            att fundera över innebörden av en så oförmånlig produktivitetsutveckling
            i offentlig tjänstepro- duktion som studierna tyder på.” Statskontorets
            utredning pekar i sin avslutande del på några organisationsför-
            ändringar som skulle bidra till en förbättrad produktivitet: 1.
            Separera beställar- rollen från producentrollen, 2. Bättre resultatuppföljning,
            3. Resultat- eller pre- stationslöner, 4. Anbudsförfarande mellan
            myndigheter, 5. Mindre detaljstyr- ning och 6. Mer konkurrens,
            t. ex. genom entreprenader.
          </p>
          <p xml:id="i-EgEGH7Bzf5nkWtyiVv3FoY">
            Privatisering ”på svenska”
          </p>
          <p xml:id="i-3PVhEjPPy6MLLcdiU41aDq">
            Debatten om privatisering har varit intensiv i Sverige, liksom
            i många andra länder runtom i världen. Men utgångspunkten är delvis
            en annan i vårt land. Medan man i andra länder med begreppet ”privatisering”
            avser utförsäljning av statliga företag, är den frågan, av naturliga
            skäl, inte lika brännande i Sverige. Vår statliga företagssektor
            är förhållandevis liten. Men vår offentliga sektor är däremot
            västvärldens största. Största delen av den offentliga sektorn
            administreras av kommunerna. I Sve- rige handlar debatten om ”
            privatisering” snarare om entreprenader än om för- säljning och
            snarare om den kommunala nivån än om den statliga. Det har med
            fog hävdats att själva begreppet ”privatisering” är mindre lämpligt
            för de för- ändringar som måste till i vårt land. Här gäller det
            snarare att hitta de lämpligaste samspelsformerna mellan offentlig
            och privat sektor. Det finns områden som under ”rekordåren” och
            dess efterdyningar sopats in i den offentliga sektorn som bör
            återföras till den privata. Dit hör t. ex. statliga företagsengagemang
            i ham- burgerkedjor, hyvelutrustningsföretag, kurortsanläggningar
            och liknande. Dit kan också höra en del kommunala bowlinghallar,
            fritidsbyar och auktionsverk som med större framgång kan drivas
            av privata företagare. I dessa fall handlar det alltså om vad
            som skulle kunna kallas för ”ren privatisering”. Men i långt flera
            fall handlar diskussionen i Sverige om att låta en verksamhet
            ligga kvar i den ”politiska sektorn” i den meningen att politikerna
            bestämmer målen, t.ex. i fråga om fördelningsambitioner, samtidigt
            som själva utförandet överlämnas till en entreprenör. Det händer
            mycket i den här riktningen i Sverige. På det statliga området
            vill flera myndigheter öka sitt entreprenadutnyttjande, t. ex.
            i fråga om städning. På vissa områden som hittills varit rigoröst
            reglerade av staten, t. ex. taxi, föreslås nu uppmjukningar. Privat
            kapital har släppts in i Procordia. Rikspolisstyrelsen har tvingats
            ta in anbud från andra bevakningsföretag än ABAB för tunnelbanebe-
            vakningen i Stockholm — det största enskilda bevakningsuppdraget
            i vårt land. Televerkets monopol naggas i kanten. I kommuner och
            landsting runtom i landet tas många intressanta initiativ. Till
            alla dem jag redovisat i tidigare års motioner kan jag nämna några
            ytterligare exempel. o I Halmstad har landstinget lagt ut en vårdcentral
            på entreprenad. En SPRI- undersökning nyligen visade att den privat
            drivna vårdcentralen varit dubbelt (!) så effektiv som landstingets
            egna. Socialdemokratiskt styrda Östergötlands
          </p>
          <p xml:id="i-MVNopKEQXNVhGG1fxhx8tn">
            Mot. 1987/88 Fi418
          </p>
          <pb facs="riksdagen-motions-pdf/data/198788/mot_198788_fi_418/mot_198788_fi_418-004.pdf"/>
          <p xml:id="i-ETHxqWB1TK9vHj1pfLD6gC">
            läns landsting har beslutat lägga ut ett helt primärvårdsområde
            på entreprenad. Stockholms läns landsting, med borgerlig majoritet,
            har beslutat lägga ut en vårdcentral i Vällingby på entreprenad.
            o S-styrda Örebro läns landsting använder Scandinavian Heart Center
            i Göte- borg för att korta köerna till hjärtoperationer. o Fler
            och fler kommuner lägger ut olika tekniska verksamheter på entreprenad.
            I Solna sköts t. ex. tillsynen av trafiksignalerna av ett privat
            företag. Privata entreprenörer används i många kommuner för parkskötsel,
            gaturenhållning, transporter, datatjänster, städning, tvätt, snöröjning
            etc. o I Malmö har avtal träffats om att lägga ut hemtjänst på
            entreprenad. Som framgår av dessa exempel — och mina tidigare
            — finns det också många intressanta initiativ i socialdemokratiskt
            styrda kommuner. Mot den bakgrunden är det beklagligt att socialdemokraterna
            på riksplanet intar en så dogmatisk hållning. Även ledningarna
            för flera fackförbund på den offentliga sidan agerar på ett sätt
            som knappast gynnar medlemmarna på längre sikt. I facken på den
            privata sidan finns, däremot, en stor öppenhet för nya grepp i
            den offentliga verksamheten. I de privata facken känner man oro
            för ökningen av kostnaderna för den offentliga servicen, som driver
            upp skattetrycket och minskar utrymmet för reallönehöjningar för
            löntagarna.
          </p>
          <p xml:id="i-HSmUvtY9cm93QTT9LRuFYe">
            Fördelarna med konkurrens
          </p>
          <p xml:id="i-N7h3p4qZ11XbgkLMFeNkAC">
            Erfarenheten visar att en verksamhet som utsätts för konkurrens
            blir mera kost- nadsmedveten. Konkurrens stimulerar också till
            nytänkande. Att öka produktivi- teten kräver inte bara att man
            finslipar detaljerna i en organisation utan också att man ibland
            tvingas tänka igenom hela verksamhetsidén från grunden. Kanske
            kan samma resultat nås med en helt annan, och kanske mindre resurskrävande,
            metod? En monopolskyddad verksamhet tvingas sällan till ett så
            grundläggande ifrågasättande. Erfarenheten säger också att antalet
            nya, djärva idéer ökar när frihetsgraden i systemet ökar. Det
            kan med fog hävdas att offentliganställda är lika kreativa som
            företagare och privatanställda, men tyvärr har alltför många av
            dem fått erfara att det ofta är mycket svårt att få gehör för
            nya idéer i offentlig förvaltning. Att konkurrensutsätta offentlig
            verksamhet är alltså positivt på flera sätt. Idéer som kommer
            fram kan introduceras också i den egna verksamheten. Det är alltid
            en fördel att ha jämförelseobjekt. I många fall kommer det att
            ge de anställda bevis för att de utför ett arbete som är mycket
            effektivt och uppskattat.
          </p>
          <p xml:id="i-WcZ9iekZVywESPwLhbumBV">
            Rubrikerna i programmet
          </p>
          <p xml:id="i-U1RRiccHGWqg4Yn1aVGSBW">
            I det följande utvecklas ett niopunktsprogram för att nå de mål
            jag i detta sammanhang särskilt vill framhäva för den offentliga
            sektorn: hög kvalitet, kostnadseffektivitet, lyhördhet för medborgarnas
            önskemål och ökad valfrihet för medborgarna. Jag berör i detta
            sammanhang inte alls den viktiga frågan om förändringar inom den
            offentliga sektorns ram för att i högre grad frigöra de offentliganställ-
            das arbetslust och kreativitet. Jag berör heller inte ökad valfrihet
            i det statliga transfereringssystemet. Jag har i andra motioner
            till detta riksmöte utvecklat
          </p>
          <p xml:id="i-VxZqU2R7BmfxnGt2VYyeUk">
            Mot. 1987/88 Fi418
          </p>
          <pb facs="riksdagen-motions-pdf/data/198788/mot_198788_fi_418/mot_198788_fi_418-005.pdf"/>
          <p xml:id="i-N8WPgrrug8G9kzLfSdQjoi">
            frågan om en avmonopolisering av bilprovningen, momsregler vid
            entreprenader och ändring i lagen om arbetsförmedling. Programmet
            omfattar följande nio punkter: - Mer statlig verksamhet på entreprenad
            . Mer kommunal verksamhet på entreprenad . Servicekuponger . Sälj
            statliga företag - Avveckla kommunal verksamhet som drivs bättre
            privat . Avveckla monopol och regleringar - Pröva ökad avgiftsfinansiering
            . Säkra konkurrens på lika villkor . Uppmuntra ”offentlig avhoppning”
          </p>
          <p xml:id="i-H6BUHUXJVgcRSavU4rfp9f">
            BOÄRNAUVNBRBYWNA
          </p>
          <p xml:id="i-Fhr1rGHKmjyjd5y8WUMbPW">
            Mer statlig verksamhet på entreprenad
          </p>
          <p xml:id="i-AUWfAsBdGBzTJi4vV89bmt">
            En rad kringtjänster i statlig verksamhet, som städning, måltidsverksamhet,
            transporter etc., utförs idag i egen regi. Mycket skulle kunna
            sparas genom att myndigheterna i högre grad utnyttjade entreprenörer.
            Riksdagen bör utfärda en generell bestämmelse gällande hela statsförvalt-
            ningen att all verksamhet som kan bedrivas i entreprenadform skall
            bli föremål för anbudsförfarande. Där den egna förvaltningen efter
            en korrekt bedömning av anbuden inte kunnat lägga ett konkurrenskraftigt
            anbud skall verksamheten läggas ut på entreprenör. En generell
            bestämmelse av detta slag torde på sikt kunna spara miljarder
            åt statsverket. En naturlig konsekvens av ett sådant beslut skulle
            vara att i det statliga petitaarbetet skärpa rationaliseringskravet
            från 29/0 i huvudalternativet till exempelvis 2,5 Yo eller 3 970.
          </p>
          <p xml:id="i-DtmH17egR39WHe5NTp5AT3">
            Mer kommunal verksamhet på entreprenad
          </p>
          <p xml:id="i-JFrNFXChYz8h32A7nE4dh3">
            En rad verksamheter inom den kommunala sektorn lämpar sig utmärkt
            för entreprenad, t. ex. o Förvaltning av fastigheter, anläggningar,
            gator, parker, VA-nät o. s. v. o Drift av energibolag, reningsverk,
            hamnar, brandskydd, sotning m. m. o Tvätt, städning, renhållning,
            transporter (interna eller för kollektivtrafik), va- rudistribution,
            restauranger, brandförsvar, reparation och underhåll. o Institutionen
            för barn- och äldreomsorg samt vårdhem, vårdcentraler, tand- läkarmottagningar,
            hemservice o. s. Vv. o Konsultverksamhet, tryckeri, kontorsservice,
            revision, kapitalförvaltning, per- sonalutbildning, företagshälsovård
            och data. o Musikskola, fritidsverksamhet, kultur och utbildning.
            De flesta av ovanstående aktiviteter drivs på entreprenad åtminstone
            i några kommuner. Det är endast vid myndighetsutövning och viss
            obligatorisk verksam- het som det är förbjudet för kommuner att
            lägga ut verksamheten på entrepre- nad. Entreprenören behöver
            inte enbart vara privata företag utan kan även vara kooperativ,
            föreningar, religiösa samfund, stiftelser m. fl. Ett intressant
            alterna- tiv är att de offentligt anställda ges tillfälle att
            överta en verksamhet.
          </p>
          <p xml:id="i-7gZjcXaKzvQWWiffcKQd1t">
            Mot. 1987/88 Fi418
          </p>
          <pb facs="riksdagen-motions-pdf/data/198788/mot_198788_fi_418/mot_198788_fi_418-006.pdf"/>
          <p xml:id="i-9S95BvgCJ2kLA7g3C2gCds">
            Motiven för entreprenad är främst: o konkurrens, o möjlighet
            att utnyttja privata företags kompetens, o möjlighet till samordningsfördelar
            och stordrift, o ökad flexibilitet. Konkurrensen ger mångfald
            och frigör personalens initiativförmåga. Inom nånga områden har
            företag byggt upp en professionell kompetens som den offentliga
            sektorn saknar. Inom näringslivet finns uppbyggda organisationer
            för varudistribution, underhåll och reparationer, fastighetsskötsel
            o.s.v. Det blir ofta rationellare att köpa tjänster från dem än
            att bygga upp helt nya verksam- heter i egen regi. Inom t. ex.
            hemservice för äldre skulle man i större utsträckning kunna anlita
            privata företag inom handel, restaurang, transport, städning o.
            s. v. Då det gäller verksamhet under nätter och helger har den
            offentliga sektorn svårigheter med driften medan t. ex. hotell
            och bevakningsföretag har personal tillgänglig. Genom att utnyttja
            samordningsfördelar under dessa tider kan stora kvalitetshöjningar
            göras utan att kostnaderna stiger särskilt mycket. . Entreprenad
            ger ökad flexibilitet. Den offentliga sektorn behöver inte bygga
            upp en egen produktionsorganisation som kan vara svår att dra
            ner eller ändra inriktning på. Om politikerna vill ändra inriktningen
            på produktionen har de större valfrihet om den kan köpa tjänster
            från flera olika företag. Vidare undviks lojalitetskonflikter
            mellan konsumentintresset och de offentliganställda. Politi- ker
            blir renodlade konsumentföreträdare.
          </p>
          <p xml:id="i-PLB3ywjezM8tWd9rYQwbiN">
            Servicekuponger
          </p>
          <p xml:id="i-NPu8zQXjpjTGptbvimETZ3">
            Servicekuponger (vouchers) innebär att ett ekonomiskt stöd ges
            till vissa individer som de måste använda till viss konsumtion,
            t. ex. utbildning, daghem eller sjuk- vård. Däremot kan de välja
            mellan olika producenter av dessa tjänster. Detta system förekommer
            knappast i dagens samhällsservice men tillämpas ofta som måltidssubvention
            för anställda (Rikskuponger o. d.). Systemet har fördelar om man
            önskar stödja viss typ av konsumtion utan att inskränka valfriheten
            på denna marknad. Full konkurrens kan råda mellan olika producenter.
            Politiska ambitioner vad gäller fördelning skulle inte hotas.
            Tvärt- om kan stödet riktas bättre än genom generella subventioner.
            För vissa typer av offentliga tjänster är servicekuponger mindre
            lämpade, nämligen då det snarare är den offentliga sektorn som
            är den direkta konsumen- ten. Detta gäller t. ex. städning på
            sjukhus, kommunrevision, parkförvaltning och väghållning. Men
            för de tjänster som konsumeras individuellt av medborgarna, t.
            ex. hem- service, barnomsorg och utbildning, innebär systemet
            klara fördelar. Det kan om så önskas mycket väl förenas med någon
            form av behovsprövning och eventuellt ytterligare regleringar.
            Det blir därmed ett flexibelt instrument som i princip kan prövas
            för alla typer av tjänster som konsumeras individuellt men där
            det bedöms önskvärt med viss offentlig finansiering och reglering.
            Det skulle då kunna uppstå en dynamisk marknad där olika producenter
            kan erbjuda sina tjänster. Utbudet skulle bli mer varierat än
            i dag och fler idéer skulle prövas. Människor skulle få större
            möjlighet att välja vilka tjänster de vill ha. Ett område som
            blivit aktuellt på senare tid där servicekuponger skulle kunna
          </p>
          <p xml:id="i-RUHV6HyovFRJocFQMbEA3y">
            Mot. 1987/88 Fi418
          </p>
          <pb facs="riksdagen-motions-pdf/data/198788/mot_198788_fi_418/mot_198788_fi_418-007.pdf"/>
          <p xml:id="i-LcfNwto4XYP8badsQ81S6">
            prövas är vuxenutbildningen. En nyligen framlagd utvärdering
            visar att vuxenut- bildningen inte nått de mål för vilka den tillkom.
            Insatserna når inte de korttidsut- bildade utan systemet utnyttjas
            i huvudsak av andra grupper. Det vore värt att pröva ett system
            som skulle fungera på följande sätt: — Alla som har högst nioårig
            skolutbildning kan vända sig till skolkontoret eller länets vuxenutbildningsnämnd
            och får ett antal servicekuponger motsvarande vuxenutbildning
            för ett visst belopp. — Individen kan sedan vända sig till komvux,
            AMU, studieförbunden eller privata utbildningsanordnare och lämna
            kuponger som likvid för utbild- ningen. — Kupongen inlöses, om
            utbildningsanordnaren uppfyller vissa minimikrav, av skolkontoret
            eller vuxenutbildningsnämnden. Systemet finansieras gemen- samt
            av staten och kommunerna.
          </p>
          <p xml:id="i-EFX6FRfLwkHPmdnD3h6mES">
            Sälj statliga företag
          </p>
          <p xml:id="i-4yzVH1zPb21X4UvwRJTV18">
            Om en offentligt ägd verksamhet kan skötas i fullt affärsmässiga
            former är det tveksamt om det finns några argument för att bibehålla
            det offentliga huvud- mannaskapet. Är det rimligt att använda
            skattemedel för affärsrisker? Kan konkurrensneutraliteten garanteras?
            Vilken insyn får de egentliga uppdrags- givarna, d. v. s. väljarna?
            Exempel på verksamhet som skulle kunna utförsäljas är, förutom
            många av de statliga bolagen, de affärsverk som inte har myndighetsfunktioner,
            t. ex. domän- verket, Vattenfall och FFV. Det gäller vidare att
            kunna dra klarare gränser för de naturliga monopolen: det allmänna
            telenätet men inte telefonapparater, järn- vägsspår men inte trafikrestauranger
            0. s. v. Motivet för att sälja ut viss offentlig verksamhet är
            att den kan skötas bättre om den drivs i strikt affärsmässiga
            former. Avkastningskravet kommer att bevakas hårdare. Riskerna
            för öppen eller dold subventionering minskar. Enklast är naturligtvis
            att sälja de företag som arbetar på marknader med normal konkurrens
            och under helt kommersiella betingelser. Kraftigt olönsamma företag
            kan vara svåra att sälja. Men redan ett beslut om att sälja verksamheten
            skapar ett tryck på att vidta åtgärder för att uppnå tillräcklig
            effektivitet. Olön- samma företag kan säljas billigt eller t.
            o. m. skänkas till de anställda om de föredrar detta framför nedläggning.
            Försäljning kan ske på börsen, till de anställda eller till andra
            företag. Även om det möjliga antalet försäljningsbara företag
            är mycket stort måste man beakta effekterna på kapitalmarknaden
            av en stor, samlad utförsäljning. Den bör inte bli så stor att
            priset pressas ner och att näringslivets kapitalförsörjning hotas.
            Om utförsäljningen görs samtidigt med åtgärder som stimulerar
            intresset för aktie- sparande ökar naturligtvis möjligheterna
            till utförsäljning utan skadliga bieffek- ter. I många västeuropeiska
            länder utarbetas förslag till och genomförs utför- säljningar
            av statliga företag. Detta är delvis en reaktion på utvecklingen
            under 1970-talet då ett stort antal krisbranscher förstatligades.
          </p>
          <p xml:id="i-GCX5CMkreoaqZNemPjsytS">
            Mot. 1987/88 Fi418
          </p>
          <pb facs="riksdagen-motions-pdf/data/198788/mot_198788_fi_418/mot_198788_fi_418-008.pdf"/>
          <p xml:id="i-ShVHUZrF54g8FxFXqnbLx6">
            Avveckla kommunal verksamhet som drivs bättre privat
          </p>
          <p xml:id="i-PqLFA91fnF7ngv59aSqHH">
            I rådande kommunalekonomiska läge finns anledning för de kommunala
            politi- kerna att gå igenom den kommunala verksamheten och ta
            ställning till om där finns delar som inte längre måste drivas
            i offentlig regi. I vissa fall synes det mest vara gamla konventioner
            som gör att en verksamhet drivs vidare. Exempelvis har flera större
            kommuner auktionsverk, som ofta kräver skattesubventioner. I andra
            kommuner sköter privata firmor verksamheten — utan några krav
            på tillskott från skattebetalarna. En granskning av fritidssektorn
            ger exempel på att det är ganska slumpmässigt om en verksamhet
            drivs kommunalt eller privat. Varför skall en squash-hall vara
            privat när en tennishall är kommunal och vice versa? Varför måste
            badhuset vara kommunalt när ”gymet” drivs privat?
          </p>
          <p xml:id="i-2XrJXVMs12dtQRo38vDX9G">
            Avveckla monopol och regleringar
          </p>
          <p xml:id="i-PJ1p5iZMoJQdNh3Wq3n9Sr">
            På senare år har ett visst avregleringsarbete kommit igång inom
            t. ex. taxi-, flyg- och teleområdena. Också vissa monopol på bevakningsområdet
            för ABAB har upphävts. Det är mycket angeläget att detta avregleringsarbete
            fortsätter. T. ex. skulle Svensk Bilprovnings monopol på kontrollbesiktning
            av bilar kunna upp- hävas. Även systemet med statliga s. k. riksprovplatser
            skulle kunna upphävas till förmån för ett mera praktiskt där privata
            företagare skulle kunna auktoriseras som provare och kontrollanter.
            Ett område där en avreglering nu ter sig närmast ofrånkomlig är
            TV. Förbudet mot reklam i TV synes upphävt av verkligheten. Hundratusentals
            svenskar ser TV-reklam varje dag. Det är orimligt att svenska
            företag inte har samma möjlig- heter som sina utländska konkurrenter
            att göra reklam på sin hemmamarknad. Genom att förbjuda TV-reklam
            avstår statsmakterna från en möjlighet att få ett rikare utbud
            av program som är gjorda för svenska TV-tittare. Den programpro-
            duktion som nu erbjuds via satellit- och kabelsändningar är inte
            alltid av särskilt hög kvalitet. Om reklam tilläts i fristående
            kanaler vid sidan av Sveriges Radios skulle mångfalden, valfriheten
            och kvaliteten öka.
          </p>
          <p xml:id="i-gozg2WLmRWX6s6NjFGgxc">
            Pröva ökad avgiftsfinansiering
          </p>
          <p xml:id="i-9jgzqdivqeHq29pmTsTvy6">
            Ökad konkurrens kan indirekt minska den offentliga sektorns finansieringspro-
            blem genom att produktionen effektiviseras. Men även ökade inslag
            av avgiftsfi- nansiering är nödvändiga. Ett viktigt argument för
            avgifter, förutom att de minskar behovet av skattefinansiering.
            är att de ger konsumenterna möjlighet att göra ekonomiska prioriteringar.
            Avgifter är ett smidigare sätt att ransonera en produkt än köer
            och byråkrati. Vi vet idag för litet om vilka tjänster medborgarna
            vill ha. Det vet inte heller medborgarna själva, eftersom de för
            många tjänster inte har ställts inför problemet att väga kostnader
            mot intäkter. Genom avgiftsfinansiering kan man inte bara få reda
            på konsumenternas prioriteringar mellan t. ex. kultur och kollektivtrafik.
            Man kan även ta reda på önskemål om de enskilda tjänsternas utformning,
            t. ex. vad gäller öppethållning, kvalitet, inriktning o.s.v. Detta
            förutsätter givetvis att konsumenten genom avgiften ges möjlighet
            att välja utformningen av servicen.
          </p>
          <p xml:id="i-TioCah4112HNFT6jY1n4wH">
            Mot. 1987/88 Fi418
          </p>
          <pb facs="riksdagen-motions-pdf/data/198788/mot_198788_fi_418/mot_198788_fi_418-009.pdf"/>
          <p xml:id="i-Xwwy4Y41c9aDwHsAdpBaRs">
            Säkra konkurrens på lika villkor!
          </p>
          <p xml:id="i-VuLeQPRTRaGAM2DhpM47k9">
            Om en av konkurrenterna är en offentlig myndighet eller förvaltning
            är det viktigt att vara noga med att konkurrensen sker på lika
            villkor. De offentliga pro- ducenterna får inte gynnas av lagstiftning,
            subventioner (t. ex. statsbidrag), skat- teregler (t. ex. reducerad
            eller slopad moms) eller av en annorlunda risksituation. Det är
            också viktigt att offentliga producenter inte kan dölja vissa
            kostnader eller använda monopolvinster inom ett område för att
            dumpa priset på konkur- rensmarknaden. Ett aktuellt exempel där
            dessa risker måste observeras är för- säljningen av s. k. uppdragsutbildning.
            Det är också orimligt om den offentliga producenten samtidigt
            utövar myndighetsfunktioner på marknaden, t. ex. be- stämmer om
            tjänster skall upphandlas av honom själv eller konkurrenten eller
            har att lagstifta om konkurrenternas produkter. Rollerna som producent
            och upphandlare bör ligga i olika organisationer. Teleområdet
            är ett belysande exempel där brister i konkurrensen föreligger
            i praktiskt taget alla ovan nämnda avseenden. Posten utnyttjar
            sannolikt sin mo- nopolställning som brevförmedlare för att subventionera
            t. ex. paketservice och banktjänster. Samma sak gäller för t.
            ex. ABAB och SJ. Den ekonomiska redo- visningen är dock ofta så
            dålig att detta inte kan bedömas helt säkert. Även kommunala bolag
            har samma problem. Exempelvis kalkylerar man ibland inte med någon
            internränta på kapitalet.
          </p>
          <p xml:id="i-TT3RTqC8MXfpS6NDgqcEyF">
            Uppmuntra ”offentlig avhoppning”
          </p>
          <p xml:id="i-Ly7uGaVCcTGtsxg8EMzsKY">
            När förslag uppkommer att en kommunal eller statlig verksamhet
            skall läggas ut på entreprenad uppstår ofta ett motstånd mot förändringen
            bland personalen. De känner sig hotade av förändringen. En metod
            som i vissa fall skulle kunna lösa det problemet är att uppmuntra
            personalen att starta eget och driva verksamheten vidare i entreprenadform.
            I många kommuner, både borgerliga och socialistiska, har fotvårdarna
            priva- tiserats. I samband med förändringen har de anställda erbjudits
            utbildning, konsulthjälp, tjänstledighet etc. Det är en attityd
            som arbetsgivaren generellt bör inta mot anställda som vill ”bryta
            sig loss” men ändå fortsätta med samma verksamhet. Situationer
            av denna typ är mycket vanliga i näringslivet, särskilt i de unga
            företagen i tjänstesektorn. Där är erfarenheten att en generös
            attityd mot ”av- hoppare” som vill finnas kvar i moderbolagets
            närhet ofta lönar sig. Om den nya driftformen upplevs positiv
            för de individer som vill starta eget har den säkert positiva
            effekter också för den gamla arbetsgivaren.
          </p>
          <p xml:id="i-Mt8tRKY8uhUdbhu6ZeAWAz">
            Avslutning
          </p>
          <p xml:id="i-HcTijwdxRQdn2GqXvG6wfY">
            Det viktigaste med förslagen i denna motion är inte att de ökar
            förutsättningarna att under 1990-talet nå bättre balans i samhällsekonomin,
            även om det är viktigt nog. Det viktigaste är att de ger alla
            oss medborgare en större känsla av att vi har möjlighet att påverka
            våra egna liv, att vi får fatta flera viktiga beslut själva. Förslagen
            skapar förutsättningar för att den samhällsservice som hittills
            i huvud- sak varit monopoliserad av stat och kommun skall förnyas
            och utvecklas så att
          </p>
          <p xml:id="i-99fLm675bPiowk4vU1JQyH">
            Mot. 1987/88 Fi418
          </p>
          <pb facs="riksdagen-motions-pdf/data/198788/mot_198788_fi_418/mot_198788_fi_418-010.pdf"/>
          <p xml:id="i-F5j2vUUBPyPAy8wHWSynR2">
            den blir mer varierad, flexibel och anpassad till olika människors
            skiftande och individuella behov. De ekonomiska effekterna av
            förslagen skall inte underskattas. På några års sikt skulle ett
            program av detta slag kunna minska de statliga och kommunala utgifterna
            med flera miljarder, kanske tiotals miljarder kronor. Tillsammans
            med de nödvändiga åtgärderna för att bättre tillvarata den of-
            fentliganställda personalens förmåga och idérikedom, lägger ett
            program av detta slag grunden till mer välfärd, frihet och rättvisa
            i framtidens Sverige.
          </p>
          <p xml:id="i-HQLqJd6VqZr5sRvwLGYGjG">
            Hemställan
          </p>
          <p xml:id="i-Jr4x9F3k7YTVdeoTRUsDdp">
            Med hänvisning till det anförda hemställs 1. att riksdagen ansluter
            sig till huvudlinjerna i det handlingsprogram för högre kvalitet
            och större effektivitet inom den offentliga sektorn som presenteras
            i motionen, 2. att riksdagen hos regeringen begär en samlad översyn
            av förutsätt- ningarna att effektivisera den offentliga sektorn
            genom samverkan med privata företag, [att riksdagen hos regeringen
            begär förslag till ändringar i statsbi- dragsreglerna så att det
            blir möjligt med privata daghem'], [att riksdagen hos regeringen
            begär en strategi för utförsäljning av statliga företag”], 3.
            att riksdagen hos regeringen begär att försöksverksamhet med s.
            k. servicekuponger (vouchers) genomförs på något område, 4. att
            riksdagen begär att regeringen utfärdar en för statliga myndig-
            heter gällande generell bestämmelse att all verksamhet som kan
            bedrivas på entreprenad skall bli föremål för offertförfarande.
          </p>
          <p xml:id="i-66X2sb7Z2ReRQWMj168LAA" type="date">
            Stockholm den 26 januari 1988
          </p>
          <p xml:id="i-4fS31gZ9yEvy4EVgtjnZfC">
            Lars Leijonborg (fp)
          </p>
          <p xml:id="i-99Qe5FMTHcykh9s1Dycpam">
            1 1987/88: S0640 ? 1987/88: N324
          </p>
          <p xml:id="i-MNRLc4x68i2rSnKMDisDyy">
            Mot. 1987/88 Fi418
          </p>
          <p xml:id="i-5G15z5bwWWhgeMEdxQDyYs">
            10
          </p>
        </div>
      </div>
    </body>
  </text>
</TEI>
