<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--ak--00187">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__187/mot_1952__ak__187-001.pdf"/>
      <fw xml:id="i-MwJfFRChvf9rxrbi636urU">
        12 Motioner i Andra kammaren, nr 187.
      </fw>
      <div xml:id="i-Kj2SbtCqtKzKmqt3oATUis" type="motHeader">
        <div xml:id="i-SuKmbPxoSpJmqop9rzuTsr" type="motTitle"/>
        <div xml:id="i-FZQgYn1fyMV9tLj4zzTKMR" type="motSubmissionInfo"/>
      </div>
      <div xml:id="i-PuUeaf7CiHQC1hcG23ug5j" type="motBody">
        <div xml:id="i-DB73DeRg7fAbwxCpi4GFn">
          <p xml:id="i-G2PrG1meDfV4W4ovjPw3za">
            Nr 187.
          </p>
          <p xml:id="i-Y3UHSgnBHzrKdKwUVnY7Ee">
            Av fröken Wetterström och fru Ewerlöf, angående utredning om
            överförande av dispensärernas och sanatoriernas över- skottsresurser
            i reumatikervårdens tjänst.
          </p>
          <p xml:id="i-VSPpG33QotTncciwwqjNW4">
            Chefen för inrikesdepartementet konstaterar i statsverkspropositionen,
            att den allmänt minskade tuberkulosfrekvensen medfört vissa inskränkningar
            av tuberkulosvårdbehovet i landet. Styrsö kustsanatorium användes
            fr. o. m. den 1 juli 1951 icke längre som anstalt för kirurgisk
            tuberkulos. Vidare ha 146 platser vid Apelvikens kustsanatorium
            och Kronprinsessan Victorias kustsanatorium ställts till förfogande
            för eftervård av barnförlamningspa- tienter. Medicinalstyrelsen
            föreslår att en tuberkulossjukvårdsanstalt i Över- torneå nedlägges,
            liksom ävenledes Sunnervikens tuberkulossjukstuga. Dessa glädjande
            fakta understryka den minskning av tuberkulosen som ägt rum i
            vårt land, en utveckling som ytterligare framgår av föreliggande
            statistik. Frågan uppstår då i vilken mån överskottsresurserna
            inom tuber- kulosvården kunna ställas till reumatikervårdens förfogande.
            Man räknar nu med att Spenshults sanatorium under år 1952 kommer
            att upplåtas till eftervård av reumatikersjuka. Det är också möjligt
            att Hässleby sanatorium kommer att kunna nedläggas, och önskvärt
            vore då att även dess resurser kunde ställas till förfogande för
            reumatikervården. I motioner till 1951 års riksdag (1: 267, II:
            339) hemställdes, att riksdagen måtte anhålla om utredning rörande
            möjligheterna att efter hand överföra dispensärernas och sanatoriernas
            överskottsresurser i reumatikervårdens tjänst. Motionen föranledde
            ingen åtgärd. Enligt föreliggande statistiskt material beräknas
            antalet reumatikersjuka i Sverige uppgå till över 100 000. Vid
            en under åren 1943—45 av experter företagen fältundersökning av
            en befolkning på ca 72 000 personer i olika landsändar och ur
            olika sociologiska förhållanden, befunnos 7,9 procent ha eller
            ha haft reumatisk sjukdom av betydelse för den sjukes arbetsförmåga
            och 3,8 procent ha sådan sjukdom i pågående skede. Tar man dessa
            siffror som utgångspunkt skulle man grovt approximativt kunna
            räkna med ca 245 000 reumatiskt sjuka i landet, på vilkas arbetsförmåga
            sjukdomen har visst in- flytande. Under år 1944 uppgick den reumatiska
            invaliditeten hos nypensionerade personer till ca 20 procent av
            hela antalet som nypensionerats av olika orsa- ker. Liknande statistiska
            beräkningar från 1918, 1928 och 1943 ha gett un- gefär samma resultat.
            Av det statistiska underlaget som finnes till förfo- gande framgår,
            att det finns ca 42 000 reumatiska invalider i landet. En beräkning
            av antalet på grund av reumatism förlorade arbetsdagar ger till
            resultat att landet torde förlora ca 7 miljoner arbetsdagar på
            reumatiskt
          </p>
          <pb facs="riksdagen-motions-pdf/data/1952/mot_1952__ak__187/mot_1952__ak__187-002.pdf"/>
          <fw xml:id="i-JuVrmHzb3fyJ69FpKPTRK7">
            Motioner i Andra kammaren, nr 187. 13
          </fw>
          <p xml:id="i-7WGCQEos6nipD9LQt13hck">
            sjuka och 9 miljoner arbetsdagar på de arbetsföra reumatikerinvalider
            i arbetsför ålder som pensionerats. Totala antalet förlorade arbetsdagar
            skulle uppskattningsvis uppgå till mellan 16 och 18 miljoner per
            år. En svensk na- tionalekonom, fil. lic. S. Rydenfelt, har beräknat
            att den nationalekonomiska förlusten på grund av sjukdomar skulle
            uppgå till ca 1,2 miljarder kronor per år. Tar man denna siffra
            som underlag, kommer man fram till att den förlust som förorsakas
            av de reumatiska sjukdomarna skulle uppgå till ca 200 miljoner
            kronor per år. 1941 års reumatikervårdssakkunniga fingo vid en
            försiktig beräkning beloppet till 150 miljoner. Tar man där penningvär-
            dets fall med i beräkningen kommer man upp till en totalförlust
            för vårt land förorsakad av de reumatiska sjukdomarna på ca en
            kvarts miljard kro- nor per år. 1941 års reumatikervårdssakkunniga
            beräknade totalbehovet av sjuk- vårdsplatser för reumatiskt sjuka
            till minst 5 000, vilket innebar ett behov av 3 000 nya vårdplatser.
            Därvid medräknades icke behovet av platser för de kroniskt sjuka
            reumatikerna. De sakkunniga föreslogo att 2 000 nya vård- platser
            skulle utbyggas i en första etapp till en kostnad av sammanlagt
            18 miljoner kronor på sex år. Enligt 1946 års riksdagsbeslut skulle
            330 av dessa platser snarast utbyg- gas. Enligt detaljöverenskommelsen
            år 1947 mellan staten och berörda lo- kala sjukvårdsmyndigheter
            bestämdes att en reumatologisk klinik skulle skapas vid Karolinska
            sjukhuset i Stockholm med maximum 80 vårdplatser och en liknande
            vid Sahlgrenska sjukhuset i Göteborg med 120 vårdplatser samt
            att reumatologiska kliniken i Lund skulle utbyggas från 68 till
            136 vårdplatser och vid Umeå lasarett från 60 till 120 vårdplatser.
            Byggnadsregleringen kom emellertid i vägen och sjukvårdens byggkvot
            skars ned. Tyvärr gick detta i första hand ut över de kroniciterande
            sjukdo- marnas behov. Endast kliniken i Göteborg har uppförts
            och den skall an- vändas för annat behov de närmaste åren. I korthet
            kan alltså sägas, att reumatikervården eftersatts på ett sätt,
            som kostar de sjuka plågsam vanförhet, stora personliga lidanden
            och ar- betsoförmåga samt åsamkar samhället en betydande nationalekonomisk
            för- lust. De reumatikersakkunniga av år 1941 räknade med att
            — vid sidan av ovannämnda byggnadsutgifter — den utökade reumatikervården
            skulle kosta två miljoner mer för staten och cirka 330 000 mer
            för landsting och städerna utanför landsting per år, räknat efter
            1944 års prisnivå. Det står alltså utan vidare klart, att en utbyggd
            och rationaliserad reumatikervård skulle löna sig utomordentligt
            för samhället, om man ser det hela rent ekonomiskt utan att tänka
            på den individuella tragedi som ofta på ett påfallande sätt drabbar
            de reumatikersjuka, antingen de äro akut sjuka eller kroniker.
            Vid den år 1943—43 företagna undersökningen framkom att inte ens
            hälften av de invalidiserade offren fått en enda dags vård på
            sjukhus eller annan anstalt. En reumatisk dispensär med uppgift
            att spåra upp och fortlöpande kon- trollera de sjuka saknas fortfarande.
            Frågan härom sköts av 1941 års sak-
          </p>
          <pb facs="riksdagen-motions-pdf/data/1952/mot_1952__ak__187/mot_1952__ak__187-003.pdf"/>
          <fw xml:id="i-4FsyRKZfPicS3LK7mPLGQ8">
            14 Motioner i Andra kammaren, nr 187.
          </fw>
          <p xml:id="i-pAMiJ9fU2bNJTvcPhx4iL">
            kunniga på framtiden. En sådan dispensär skulle emellertid vara
            betydelse- full och kanske kunna avsevärt nedbringa invaliditetsprocenten.
            Nu återgå många direkt efter vård till arbetsförhållanden som
            bidraga till återfall av svår art. Då reumatikerproblemet är så
            brännande, att ett genomförande snarast av tidigare riksdagsbeslut
            ter sig som absolut nödvändigt, kunde det Synas : överflödigt,
            att dra uppmärksamheten till de resurser inom tuberkulosvår- dens
            område, som kunna utnyttjas för reumatikervården. Av ett interpel-
            lationssvar i riksdagen förra året, avgivet av förutvarande inrikesministern,
            framgick emellertid att vi tyvärr inte kunna räkna med att det
            inom de närmaste åren kommer att genomföras några egentliga förbättringar
            på detta område. Läkare och vetenskapsmän arbeta för närvarande
            hårt på att med tillgängliga resurser komma till rätta med reumatismen
            och dess följ- der. Samhället släpar däremot, på grund av begränsade
            byggkvoter och andra av regleringar uppkomna orsaker, efter med
            sina insatser. I detta läge sy- nes det oss vara berättigat att
            riksdagen snarast försöker avhjälpa en del av bristerna på reumatikervårdens
            område genom att för reumatikervården utnyttja de överskottsresurser
            som finnas inom tuberkulosvården. Med anledning av vad sålunda
            anförts, hemställes, att riksdagen, med beaktande av vad i övrigt
            anförts om reumatikervårdens problem, i skrivelse till Kungl.
            Maj:t måtte anhålla om en utredning rörande möjligheterna att
            under hand överföra dispensärernas och sanatoriernas över- skottsresurser
            i reumatikervårdens tjänst.
          </p>
          <p xml:id="i-WzuqZTPuwMduCUAmiDVj3r" type="date">
            Stockholm den 24 januari 1952.
          </p>
          <p xml:id="i-8LeRt2mhthxSfuX8KY6A95" type="signatureBlock">
            Karin Wetterström. Elsa Ewerlöf.
          </p>
        </div>
      </div>
    </body>
  </text>
</TEI>
