<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-03974">
  <teiHeader>
    <fileDesc>
      <titleStmt>
        <title>med anledning av prop. 2017/18:81 Elektronisk övervakning av kontaktförbud</title>
        <author corresp="i-Kn2C4HPwWcqbEgtUtWTc5F">av Roger Haddad m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3974 av Roger Haddad m.fl. (L)</title>
          <idno type="rdwebb">H5023974</idno>
          <rs type="number">3974</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5023974/text</ref>
          <ref type="dokument_url_html">http://data.riksdagen.se/dokument/H5023974</ref>
          <ref type="dokumentstatus_url_xml">http://data.riksdagen.se/dokumentstatus/H5023974</ref>
          <ref type="docx">http://data.riksdagen.se/fil/16C23467-602D-4A8D-8E1A-7C2E191EBE6E</ref>
          <ref type="pdf">http://data.riksdagen.se/fil/375F9A94-7172-49F9-BAE4-158EFDE94002</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-9RZ9P6AncMQRs9nZ8wCvWL" type="basedOn"/>
        <correspContext corresp="i-9RZ9P6AncMQRs9nZ8wCvWL">
          <ref>Proposition 2017/18:81</ref>
        </correspContext>
        <correspAction xml:id="i-4zjVGaSrtmqknPaLbnGdhb" type="signed"/>
        <correspContext corresp="i-4zjVGaSrtmqknPaLbnGdhb">
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-VXnkC4tJUjicqnt5w73qgq" type="submitted">
          <date when="2018-02-06"/>
          <time when="14:39:54"/>
        </correspAction>
        <correspAction xml:id="i-U5U6XDaHgN6dhqH3YBn35U" type="dismissed">
          <date when="2018-02-08"/>
        </correspAction>
        <correspAction xml:id="i-GFJPqZd9YNhXsiKvaeYCHW" type="reviewed">
          <date when="2018-02-08"/>
          <time when="14:31:10"/>
        </correspAction>
        <correspAction xml:id="i-UkpNGJfJt3LQbUuR6Dv9yq" type="referred">
          <date when="2018-02-09"/>
        </correspAction>
        <correspAction xml:id="i-Y7nEUWVrELW4SmsPwDb8sp" type="assigned">
          <date when="2018-04-25"/>
          <time when="18:26:25"/>
        </correspAction>
        <correspContext corresp="i-Y7nEUWVrELW4SmsPwDb8sp">
          <ref type="assignedTo">Justitieutskottet</ref>
        </correspContext>
        <correspAction xml:id="i-KQ5BVLRt8FdU7tuWfZPQVz" type="behandlas_i"/>
        <correspContext corresp="i-KQ5BVLRt8FdU7tuWfZPQVz">
          <ref type="uppgift">2017/18:JuU25</ref>
          <ref type="ref_dok_id">H501JuU25</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU25</ref>
          <ref type="ref_dok_titel">Elektronisk övervakning av kontaktförbud</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ARrHnjYXdnNwgNz4tQv8eU" type="motHeader">
        <div xml:id="i-5VRhPayadSRuUnybjWxKLK" type="motTitle">
          Motion till riksdagen 2017/18:3974 av Roger Haddad m.fl. (L)
          med anledning av prop. 2017/18:81 Elektronisk övervakning av kontaktförbud
        </div>
      </div>
      <div xml:id="i-JZyfcWzTt6Sd7vsUbsQsQ" type="motBody">
        <div xml:id="i-4nzFaQtfh4pZWrWehHQ1Le" type="motProposal" subtype="förslag">
          <head xml:id="i-WrPp4qD72f6j867VxYdger">
            Förslag till riksdagsbeslut
          </head>
          <list xml:id="i-KN2z2Qyp5E71nNtKwkycBi" style="ol">
            <item xml:id="i-ThmLRuw5Ax3S9e2RVyk6Tn">
              Riksdagen ställer sig bakom det som anförs i motionen om att
              kontaktförbud med elektronisk övervakning ska kunna beslutas som
              en förstahandsåtgärd och tillkännager detta för regeringen.
            </item>
            <item xml:id="i-HQpycwXKusvjzoy4ngdL4f">
              Riksdagen ställer sig bakom det som anförs i motionen om att
              ta bort böter ur straffskalan för alla överträdelser av normalgraden
              av kontaktförbud och tillkännager detta för regeringen.
            </item>
            <item xml:id="i-4uqsfh1B49tiGxAAr3j13M">
              Riksdagen ställer sig bakom det som anförs i motionen om att
              straffpåföljd även ska följa på ringa överträdelser av kontaktförbud,
              om inte särskilda omständigheter gör att kontakten kan anses klart
              ursäktlig, och detta tillkännager riksdagen för regeringen.
            </item>
          </list>
        </div>
        <div xml:id="i-QxKTKf79hbQQsSZAsvpdrz" type="motContent">
          <head xml:id="i-877EjiJAVZb8bFATdLiKSV" type="h1">
            Motivering
          </head>
          <p xml:id="i-SfHUxzHbD5zne9nztTWv73">
            När det gäller kontaktförbud – en viktig skyddslagstiftning för
            att värna hotades och förföljdas integritet – kan den pågående
            mandatperioden betraktas som fyra förlorade år.
          </p>
          <p xml:id="i-teqch2G9cX6bawd3vrd2f">
            Liberalerna gick till val 2014 med en rad förslag på området,
            bl.a. att göra kontaktförbud med elektronisk övervakning (fotboja)
            till en förstahandsåtgärd och även öka den skyddade zonen som
            ett kontaktförbud. Redan i mars 2015 gjorde riksdagen ett tillkännagivande
            om att lagstiftningen måste ses över (bet. 2014/15:JuU18, rskr.
            2014/15:124).
          </p>
          <p xml:id="i-S3pjbEZUFWjDZ7rpFeWDhG">
            Det dröjde sedan ett helt år innan regeringen gav en utredare
            i uppdrag att se över lagstiftningen (Ju/2016/02084/LP). När regeringen
            nu i januari 2018 slutligen lägger fram en proposition är förslagen
            visserligen i sig välkomna, men långt ifrån tillräckliga för att
            ge brottsoffren tillräckligt skydd för sin personliga sfär och
            ge dem andrum till ett någorlunda normalt privatliv.
          </p>
          <p xml:id="i-WQDV9qWG5ttSYcfzgHQX6v">
            Enligt riksdagsordningen (9 kap. 12 §) får en följdmotion på
            proposition innehålla förslag ”inom ramen för ärendet”, dvs. avgränsat
            till de specifika frågor som propositionen eller dess förarbeten
            tar upp. Av formella skäl är vi därför förhindrade att lägga konkreta
            yrkanden på den bredare reformering av lagstiftningen som vore
            önskvärd, och för dessa yrkanden hänvisar vi till den motion som
            Liberalerna presenterade under allmänna motionstiden (2017/18:3584).
          </p>
          <head xml:id="i-BRkE6EQFf6FBYrD6vscyVZ" type="h2">
            Liberalernas kritik mot propositionen
          </head>
          <p xml:id="i-FW3WLBf6cabTkqckxJZLYc">
            Propositionen innebär att elektronisk övervakning av kontaktförbud
            görs till huvudregel vid utvidgat kontaktförbud, alltså även vid
            det andra steget i den trestegskonstruktion som lagstiftningen
            om kontaktförbud är konstruerad som. Vidare förlängs längsta möjliga
            giltighetstiden för ett beslut om kontaktförbud med elektronisk
            övervakning från sex månader till ett år. Böter tas bort ur straffskalan
            för brott mot överträdelse av kontaktförbud med elektronisk övervakning,
            och maxstraffet för sådana brott skärps från ett års fängelse
            till två års fängelse.
          </p>
          <p xml:id="i-3ZJP3xdzaN5h1x9n2DDk1T">
            Vi invänder visserligen inte mot förslagen som sådana, men de
            är helt otillräckliga.
          </p>
          <p xml:id="i-NHdaGmwsZ8wBxfY5BeRHsM">
            För det första vidhåller regeringen att kontaktförbud med elektronisk
            fotboja bara ska kunna beslutas mot en gärningsman som tidigare
            brutit mot ett kontaktförbud. Ur ett brottsofferperspektiv är
            detta oacceptabelt. Kontaktförbud är i sig en åtgärd för att skydda
            en hotad person, och vilka restriktioner som ska förenas med kontaktförbudet
            måste bestämmas av hotbilden. Därför anser Liberalerna att kontaktförbud
            med fotboja ska kunna beslutas som en förstahandsåtgärd. Den hotade
            kvinnan – för det är oftast en kvinna som är brottsoffer – ska
            inte tvingas vänta på att ett kontaktförbud utan fotboja misslyckas.
          </p>
          <p xml:id="i-CQXS3btGSokNm1VHPNh6se">
            För det andra innebär regeringens förslag att straffskalan för
            brott mot kontaktförbud utan fotboja lämnas helt oförändrad. Böter
            kvarstår i straffskalan och ringa överträdelser förblir helt straffria.
            Liberalerna konstaterar att den nationella samordnaren mot våld
            i nära relationer redan 2014 presenterade ett färdigt lagförslag
            om skärpning av straffskalan även i denna del (SOU 2014:49 s.
            25). Enligt utredarens förslag tas böter bort ur straffskalan
            för alla överträdelser av normalgraden av kontaktförbud, medan
            ringa överträdelse av kontaktförbud ger böter om inte särskilda
            omständigheter gör att kontakten kan anses klart ursäktlig.
          </p>
          <p xml:id="i-PJHKFfTPwzWNVVBUBjMgKU">
            Liberalerna anser att en sådan skärpning skulle göra att straffet
            står i bättre proportion mot den integritetskränkning brottsoffret
            utsätts för vid överträdelser av kontaktförbudet. Vi är därför
            kritiska till att regeringen väljer att inte lägga förslaget till
            grund för lagstiftning, och vi står fast vid vår tidigare åsikt
            att 2014 års utredningsförslag bör förverkligas.
          </p>
          <p xml:id="i-G3skjo4iLEgYvjNHbcpzYM">
            Utöver detta vidhåller vi även våra tidigare förslag om andra
            skärpningar av lagstiftningen om kontaktförbud, även om vi av
            formella skäl som redovisats ovan inte kan lägga yrkanden i denna
            motion. Bland annat vill Liberalerna att området för kontaktförbudet
            ska utökas. Detta kräver att lagen ändras så att särskilt utvidgat
            kontaktförbud ska kunna meddelas oftare och i de allvarligaste
            fallen ska kunna avse en hel kommun eller flera kommuner – ett
            kommunalt vistelseförbud eller en omvänd kommunarrest för förövaren.
            Brottsoffrets rätt till en skyddad zon måste gå före gärningsmannens
            rörelsefrihet.
          </p>
          <p xml:id="i-HeG9uFBT17mzM2Zx9abN41">
            Vidare vill vi stärka offrets skydd vid frisläppande av fängelsedömda.
            Under fängelsestraffet har förövaren suttit inlåst och därmed
            inte kunnat bryta mot något kontaktförbud. Det finns därför i
            dag inte någon möjlighet att besluta om fotboja i samband med
            frisläppandet av förövaren, även om han bedöms som farlig för
            omgivningen eller det finns en uttalad hotbild mot t.ex. en expartner.
            Liberalerna vill att förövare som dömts för grova sexualbrott
            eller grova brott mot närstående också ska kunna få kontaktförbud
            med fotboja direkt efter fängelsetiden.
          </p>
          <p xml:id="i-LugvztHw6EWTt6ExbdsfRe">
            Vi anser även att bestämmelsen om kontaktförbud i gemensam bostad
            bör utvärderas. År 2014 ändrades bestämmelserna så att kontaktförbud
            i gemensam bostad ska kunna meddelas om det finns en konkret och
            tydlig risk för brott mot den person som kontaktförbudet skyddar.
            Tidigare krävdes det att risken skulle vara akut. Dock har det
            framkommit kritik mot att lagändringen inte har fått tillräckligt
            genomslag i praktiken, och vi anser därför att bestämmelsens genomslag
            bör analyseras. Om det behövs ur ett brottsofferperspektiv kan
            lagstiftningen i denna del behöva justeras ytterligare.
          </p>
          <head xml:id="i-HriRi4Y9jNi2iTqQoszmTM" type="h2">
            Redovisning av åtgärder med anledning av tillkännagivanden
          </head>
          <p xml:id="i-WDRqiTKJkyiYJGsxpq34Du">
            Propositionen innehåller även ett särskilt avsnitt där regeringen
            redovisar vidtagna och planerade åtgärder med anledning av tillkännagivanden
            om tillgreppsbrott och tillträdesförbud. Tillkännagivandena gäller
            t.ex. inbrottsstöld, häleribrott och tillträdesförbud till simhallar
            och butiker. Denna redovisning är alltså till sitt innehåll helt
            skild från propositionen i övrigt. Eftersom den faller utanför
            ramen för själva lagstiftningsärendet avser Liberalerna att återkomma
            till frågan i annat sammanhang, bl.a. i samband med riksdagens
            kommande behandling av skrivelse 2017/18:75.
          </p>
        </div>
        <div xml:id="i-HdMrFzuCnjxmVumcpL3xg6" type="motSignatures">
          <list xml:id="i-PpnGEL8MhM1Go3EWgVouSy">
            <item xml:id="i-GcxDf6tBjvm5dHig1XjMY">
              Roger Haddad (L)
            </item>
            <item xml:id="i-Ehco6rrcsYhNDrNEFFb1AQ">
              Christer Nylander (L)
            </item>
            <item xml:id="i-NRYWQAZ9TNinsHB4hn6fQf">
              Tina Acketoft (L)
            </item>
            <item xml:id="i-PP6k5DQECnRq3JdUGDEJjr">
              Emma Carlsson Löfdahl (L)
            </item>
            <item xml:id="i-Fa9JxerdQffm8GPvKMjEiM">
              Mats Persson (L)
            </item>
            <item xml:id="i-SLfsKVrPE52ed4fb7DBgNv">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
