<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00274">
  <teiHeader>
    <fileDesc>
      <titleStmt>
        <title>Vissa livsmedelspolitiska frågor (prop. 1983/84:76)</title>
        <author>Börje Stensson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa livsmedelspolitiska frågor (prop. 1983/84:76)</title>
          <idno type="rdwebb">G702274</idno>
          <rs type="number">274</rs>
          <ref type="dokument_url_text">http://data.riksdagen.se/dokument/G702274/text</ref>
          <ref type="dokument_url_html">http://data.riksdagen.se/dokument/G702274</ref>
          <ref type="dokumentstatus_url_xml">http://data.riksdagen.se/dokumentstatus/G702274</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CP1NFcCA4knd73wq3oaYZW</idno>
            <name>BÖRJE STENSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-428Hjmwgi7AWPWkBr4Pecy</idno>
            <name>LARS ERNESTAM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SSqaDPQScQwPiGYciJiS8W</idno>
            <name>RUNE ÅNGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VJAprWaq2UEkDPmKCDeRmm" type="signed"/>
        <correspContext corresp="i-VJAprWaq2UEkDPmKCDeRmm">
          <note type="signatory" corresp="i-CP1NFcCA4knd73wq3oaYZW"/>
          <note type="signatory" corresp="i-428Hjmwgi7AWPWkBr4Pecy"/>
          <note type="signatory" corresp="i-SSqaDPQScQwPiGYciJiS8W"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__274/mot_198384__274-001.pdf"/>
      <fw xml:id="i-8BvPiuKvQ6w2P1WaXwtwwX">
        Motion 1983/84:274
      </fw>
      <div xml:id="i-VHPweLf2NPyUjBx9pFqRsn" type="motHeader">
        <div xml:id="i-QWemVwzkPBbxDv9L5RF7Kb" type="motTitle"/>
        <div xml:id="i-Ci3cHTugLQjfcD9nzqz9hL" type="motSubmissionInfo"/>
      </div>
      <div xml:id="i-Dxyu6uFQgSCGjKYCrs6wou" type="motBody">
        <div xml:id="i-4gNtq753HYYBKPj5GaSvEm">
          <p xml:id="i-MZ898tpRHqADULqf5a2h1x">
            Börje Stensson m. fl. Vissa livsmedelspolitiska frågor (prop.
            1983/84:76)
          </p>
          <p xml:id="i-PepEXoS4RRXmuL8wQaroF8">
            I proposition 1983/84:76 läggs fram förslag om övergripande mål
            för en samlad livsmedelspolitik. Vidare redovisas riktlinjer för
            överläggningarna om jordbruksprisregleringen för tiden efter den
            30 juni 1984. Slutligen föreslås en förlängning med ett år av
            det nu gällande tillfälliga investerings- stoppet inom animalieproduktionen.
            Samtliga dessa frågor har med förtur behandlats av 1983 års livsmedels-
            kommitté (LMK-83) i betänkandet Vissa jordbrukspolitiska förtursfrågor
            (Ds Jo 1983:10). Men varken kommitténs betänkande eller de remissyttran-
            den som insamlats under en osedvanligt snålt tilltagen remisstid
            ger enligt vår mening ett tillfredsställande underlag för de bedömningar
            och förslag som redovisas i propositionen.
          </p>
          <p xml:id="i-2621gDy7hwkUnf1zQotddf">
            Målen för livsmedelspolitiken
          </p>
          <p xml:id="i-CNa1k6xWgPTWDDGQscMNt5">
            Vad först gäller huvudmålet för livsmedelspolitiken bör noteras
            att LMK-83 på denna punkt ännu inte lämnat något förslag. Kommittén
            nöjer sig med att referera dels de mål som riksdagen antagit 1947,
            1967 och 1977, dels det huvudmål som enligt kommitténs direktiv
            skall vara utgångspunkt för kommitténs arbete. Det ställningstagande
            i fråga om livsmedelspolitikens huvudmål som kommittén rimligtvis
            måste formulera i sitt slutbetänkande senast den 1 oktober 1984
            kommer alltså att vara överspelat i och med riksdagens behandling
            av nu föreliggande proposition. Vi ifrågasätter det meningsfulla
            i att först tilldela kommittén ett utredningsuppdrag, för att
            sedan, innan kommittén ännu lämnat något förslag, förelägga riksdagen
            förslag till beslut. Förfarandet är så mycket mera anmärkningsvärt,
            som kommittén enligt direktiven inte hade ett klart uttalat åläggande
            att behandla målen för livsmedelspolitiken med förtur, vilket
            påstås i propositionen. Den diskussion som förekommer i propositionen
            är ytterligt torftig och det saknas sammanhang mellan måldiskussionen
            och användningen av olika medel för att nå målet. Regeringen skjuter
            fram försörjningsberedskapen som det överordnade målet. Men detta
            sker utan diskussion om på vilken nivå försörjningsberedskapen
            skall ligga. Det sägs inget om på vilka vägar detta kan nås; intensivt
            jordbruk, extensivt jordbruk, beredskapslagring etc. Fastslåendet
            av nya mål för jordbrukspolitiken ger ingen vägledning för på
            vad sätt dessa mål skall nås. Rimligare hade i stället varit att
            utredningen hade fått diskutera vilka de övergripande målen för
            jordbruks- och livsme- delspolitiken borde vara samtidigt som
            man granskar vilka de statsfinansiella
          </p>
          <pb facs="riksdagen-motions-pdf/data/198384/mot_198384__274/mot_198384__274-002.pdf"/>
          <fw xml:id="i-LxuvchCvoJEymKNhtz1fVz">
            Mot. 1983/84:274 8
          </fw>
          <p xml:id="i-EBhwAEFXtd5usWHP4VLvr5">
            och samhällsekonomiska kostnaderna blir vid olika ambitioner
            vad gäller denna politik. Propositionens förslag vad gäller målen
            för livsmedelspolitiken är emeller- tid begränsad så till vida
            att exempelvis produktionsmålet ej behandlas. Huvudmålet för en
            samlad livsmedelspolitik och därmed också för jord- brukspolitiken
            föreslås vara att trygga vårt lands livsmedelsförsörjning såväl
            i fredstid som under avspärrning och krig. Vi har för vår del
            ingenting att invända mot en sådan formulering av huvudmålet.
            Som likställda delmål under det angivna huvudmålet bör enligt
            propositionen gälla att konsumen- terna får tillgång till livsmedel
            av god kvalitet till rimliga priser och att jordbrukarna får en
            med andra jämförbara grupper likvärdig standard. Vi delar departementschefens
            uppfattning att konsumentmålet och inkomstmå- let bör likställas
            och att detta är en viktig förutsättning för att jordbrukspoliti-
            ken skall kunna mötas med förtroende av både konsumenter och jordbruka-
            re. Vi vill i detta sammanhang påminna om att 1972 års jordbruksutredning
            enhälligt förutsatte att konsumentmålet och inkomstmålet skulle
            vara likställda huvudmål för jordbrukspolitiken. Denna likställighet
            borde enligt vår mening ha kommit till uttryck i 1977 års jordbrukspolitiska
            beslut. Vi tillstyrker alltså propositionen vad gäller målen för
            livsmedelspolitiken.
          </p>
          <p xml:id="i-GCQ1rzva7Ymh4kckGtpPR7">
            Kompensationssystemet
          </p>
          <p xml:id="i-UyyPGxvLWqBPu5hD7G1ZBr">
            Enligt direktiven skulle LMK-83 med förtur behandla frågor av
            grundläg- gande betydelse för de överläggningar om jordbruksprisregleringen
            som avser tiden efter den 30 juni 1984. Detta har av kommitténs
            majoritet tolkats som om denna del av kommitténs uppgifter huvudsakligen
            gällde frågan om vilket kompensationssystem som bör tillämpas
            vid jordbruksförhandling- arna. Kommittén har gått igenom ett
            antal tänkbara kompensationssystem och därvid preciserat tre som
            vart för sig skulle kunna tillämpas fr. o. m. den 1 juli 1984.
            Utan inbördes rangordning är de tre alternativen följande: Alternativ
            I Nuvarande kompensationssystem. Alternativ 2 Ett kompensationssystem
            utan automatiskt verkande regler. Alternativ 3 Ett kompensationssystem
            med begränsade inslag av automa- tiskt verkande regler. Kommitténs
            majoritet har valt att lägga fram dessa tre system för statsmakternas
            ställningstagande utan att lämna förord för något av dem. Moderata
            samlingspartiets, centerpartiets och folkpartiets företrädare
            i kommittén har reserverat sig mot detta förfaringssätt. De anser
            att ställnings- tagandet till kompensationssystemet bör göras
            i samband med att statsmak- terna behandlar kommitténs samlade
            förslag om livsmedelspolitiken. Kommittén uttalar att det nu tillämpade
            kompensationssystemet får anses ha en i huvudsak logisk uppbyggnad
            eftersom det är anpassat till förhållande- nai jordbruket. Kommittén
            konstaterar vidare att indexsystemet som sådant
          </p>
          <pb facs="riksdagen-motions-pdf/data/198384/mot_198384__274/mot_198384__274-003.pdf"/>
          <fw xml:id="i-WymH4QNNqMm1ZFjy7fNDo8">
            Mot. 1983/84:274
          </fw>
          <p xml:id="i-EZgqUEigXqcpqEnecmuxVV">
            inte inneburit att prishöjningarna på jordbrukets produktionsmedel
            har blivit högre än som varit kostnadsmässigt motiverat. Inte
            heller har det kunnat påvisas att effektivitetsutvecklingen avvikit
            från den inom andra branscher. Det är huvudsakligen på två punkter
            som invändningar mot nuvarande kompensationssystem tagits upp
            inom kommittén och i propositionen. Det ena gäller möjligheterna
            att styra produktionsutveckligen. Vi har emellertid svårt att
            se detta problem som ett motiv för drastiska förändringar av kompensationssystemet.
            Oavsett vilken modell som används för att fastställa det totala
            komensationsbelopp som skall tillföras jordbruket, kan man vid
            beloppets fördelning ta hänsyn till marknadssituationen för de
            olika jord- bruksprodukterna. Kommittén skriver att det finns
            ”begränsade möjligheter att vid prissätt- ningen ta hänsyn till
            den aktuella marknadssituationen (produktionsbalans, investeringsbehov
            etc.) och till samhällsekonomin i övrigt”. Det saknas emellertid
            en analys av hur man har nått denna slutsats. Vi delar således
            den uppfattning som kommit till uttryck i t. ex. konjunkturinstitutets
            remissvar: ”Om man vid framräkningen av ett totalt kompensationsbelopp
            till jordbru- ket använder en bestämd indexutveckling för beräkning
            av kompensationen för kostnadsökningar eller om man använder något
            annat system för att fastställa kompensationsbeloppet behöver
            ju inte innebära någon avgörande skillnad med avseende på graden
            av bundenhet respektive frihet vad gäller den relativa prissättningen
            av olika jordbruksprodukter. Den avgörande problematiken ligger
            —-- på annat plan, nämligen i svårigheten att differentiera prissättningen
            för den marginella överskottsproduktionen.” Den andra invändningen
            mot nuvarande kompensationssystem gäller risken för att de långsiktiga
            effektivitetssträvandena skulle påverkas i negativ riktning. Kommittén
            pekar bl. a. på den stora ägarkoncentrationen på produktionsmedelsmarknaden,
            där jordbrukarna själva är stora företagsäga- re. Men samtidigt
            konstaterar kommittén att det är förenat med betydande svårigheter
            att avgöra om kompensationssystemet har påverkat priserna på produktionsmedel
            i höjande riktning. De riktlinjer för överläggningarna om jordbruksprisregleringen
            som redovisas i propositionen innebär en ordning med obundna överläggningar,
            vilket motsvarar kommitténs alternativ 2 och följaktligen fjärmar
            sig så långt som möjligt från det kompensationssystem som f. n.
            tillämpas. Departe- mentschefen anför emellertid att de föreslagna
            riktlinjerna inte bör ses som en definitiv lösning utan att de
            bör gälla i avvaktan på statsmakternas ställningstagande till
            förslagen i livsmedelskommitténs kommande slutbe- tänkande. Motiven
            för förändringarna i förhandlingssystemet är primärt beroende
            av önskemålet att hålla nere de statsfinansiella kostnaderna.
            Frågan är då om de föreslagna ändringarna leder till det önskade
            målet.
          </p>
          <pb facs="riksdagen-motions-pdf/data/198384/mot_198384__274/mot_198384__274-004.pdf"/>
          <fw xml:id="i-PLxWf1yccLApdfjDXNuMxG">
            Mot. 1983/84:274 10
          </fw>
          <p xml:id="i-EqmwvzLHXJgT1QBcvCKEf1">
            Det är här av intresse att ta del av vad konjunkturinstitutet
            säger i sammanhanget:
          </p>
          <p xml:id="i-B1xd4VwcRXkXSDLETLcw7o">
            Ett skäl för att införa ett mera obundet kompensationssystem
            kan tänkas vara att det skulle underlätta en övergång till ett
            på sikt mera begränsat jordbruksstöd med allmänt sett kärvare
            villkor för jordbruksproduktionen. Om detta inte är avsikten försvagas
            argumenten för ett mera obundet kompensationssystem. Vad som tillfälligtvis
            står att vinna ur konsumentsyn- punkt i form av pressade jordbrukspriser
            skulle nämligen efter någon tid få lov att tas tillbaka genom
            ett mera effektivt prisstöd. Det är såvitt institutet kunnat bedöma
            inte troligt att övergången skulle vara ägnad att på sikt underlätta
            stabiliseringspolitiken. Enligt vår mening är det olämpligt att
            göra omfattande och provisoriska förändringar av de regler som
            gäller för överläggningarna om jordbrukspris- regleringen medan
            ännu väsentliga delar av livsmedelskommitténs utred- ningsarbete
            återstår. I ett senare betänkande återkommer kommittén enligt
            egen utsago med närmare preciseringar av de centrala mål som sedan
            länge gällt inom svensk jordbrukspolitik, nämligen produktionsmålet,
            inkomstmå- let och effektivitetsmålet. Därvid måste ställningstaganden
            göras som kraftigt kan påverka kompensationssystemets funktion
            och effekter. Vår allvarligaste invändning mot propositionen gäller
            de resonemang som förs kring de s. k. automatiska indexuppräkningarna.
            Vi delar departe- mentschefens uppfattning att det är en central
            uppgift för den ekonomiska politiken att bryta inflationsutvecklingen
            och att man därför så långt det är möjligt bör undvika automatiska
            indexuppräkningar. Men vi finner det minst sagt anmärkningsvärt
            att propositionen inte innehåller ens en antydan om att det produktionsmedelsindex
            som f. n. tillämpas inom jordbruksprisregle- ringen är av en helt
            annan art än de index, som t. ex. i avtalen på arbetsmarknaden
            och inom socialförsäkringssystemet ger garantier för kostnadskompensation.
            De totala kostnaderna för jordbruket på ca 22,4 miljarder kronor
            består av ca 3,1 miljarder kronor i inkomster till jordbrukarna,
            3,4 miljarder kronor i ersättning till förädlingsindustrin och
            ca 15,9 miljarder kronor i ersättning för nedlagda kostnader enligt
            produktionsmedelsindex. Jordbrukarnas sam- manlagda ersättning
            för eget arbete och eget kapital utgör således ungefär en femtedel
            av de sammanlagda kostnaderna för produktionsmedel inkl. kapitalkostnader.
            Därav följer att om ersättningen för stegrade produktions- medelskostnader
            med 1 procentenhet understiger den verkliga kostnadssteg- ringen
            så får detta samma effekt som om ersättningen för eget arbete
            och eget kapital skulle sänkas med 5 9. När det gäller ersättning
            för eget arbete och eget kapital får jordbrukarna självfallet
            räkna med samma återhållsamhet som övriga jämförbara grupper.
            Men det borde i propositionen har klarlagts, att en likartad begränsning
            av indexuppräkningen för ökade produktionsmedelskostnader inte
            kan tilläm- pas, eftersom detta skulle få katastrofala följder
            för lönsamheten inom jordbruket.
          </p>
          <pb facs="riksdagen-motions-pdf/data/198384/mot_198384__274/mot_198384__274-005.pdf"/>
          <fw xml:id="i-HCzq7uBaBP3eTEgw8V1a6V">
            Mot. 1983/84:274 1
          </fw>
          <p xml:id="i-TMXgs2ZuTjxcwbP5sMStFa">
            Det är också minst sagt anmärkningsvärt att propositionen bara
            på två rader (s. 15) berör ersättningen till förädlingsindustrin.
            Utan någon som helst analys föreslås även här s. k. obundna överläggningar.
            Sammanfattningsvis finner vi att varken kommittébetänkandet, remissytt-
            randena eller propositionen redovisar bärande skäl för de drastiska
            föränd- ringar av reglerna för jordbruksprisförhandlingarna som
            föreslås i proposi- tionen. Vi anser att ställningstagandet till
            ett nytt kompensationssystem bör anstå tills statsmakterna behandlar
            livsmedelskommitténs slutliga förslag. Vi yrkar därför avslag
            på propositionen i denna del. I propositionen föreslås också att
            det särskilda stödet till jordbruket i Norrland inte längre skall
            utgå separat utan läggas inom det totala prisregleringsstödet.
            Förslaget är inte förankrat i LMK-83:s betänkande. Tvärtom kommer
            LMK-83 att i sitt fortsatta arbete diskutera förutsättningar-
            na för ett starkt och väldifferentierat jordbruk även i Norrland.
            I avvaktan på slutbetänkandet bör därför stödet utgå på samma
            sätt som f. n. Detta bör ges regeringen till känna.
          </p>
          <p xml:id="i-LdcyKR5Qf8ZwSfREzQXnB8">
            Förlängning av investeringsstoppet
          </p>
          <p xml:id="i-4J5SC9aXmmSjKV1zR8Q4nX">
            I fråga om investeringar inom animalieproduktionen gäller f.
            n. ett tillfälligt investeringsstopp t. o. m. den 30 juni 1984.
            Syftet är att begränsa överproduktionen av mjölk, kött, fläsk
            och ägg. I enlighet med kommitténs förslag föreslås i propositionen
            att detta investeringsstopp skall förlängas med ett år och gälla
            t. o. m. den 30 juni 1985. I ett särskilt yttrande har företrädarna
            för moderata samlingspartiet och folkpartiet inom kommittén ifrågasatt
            det meningsfulla i förlängningen av förbudet. Såvitt nu kan bedömas
            har det tillfälliga förbudet mot nyinvesteringar inom animalieproduktionen
            inte haft någon produktionsdämpande effekt. Folkpartiet motsatte
            sig att förbudet infördes och vi kan inte heller acceptera dess
            förlängning. Vi anser i princip att regleringar av investeringsstoppets
            karaktär inte kan accepteras och yrkar därför avslag på förslaget
            om en förlängning av investeringsstoppet.
          </p>
          <p xml:id="i-TZ9yvLyzyNuDv2F1E6eU6w">
            Hemställan
          </p>
          <p xml:id="i-QYRgLphrMwCTnPfjpX82Gp">
            Med hänvisning till vad som ovan anförts hemställer vi 1. att
            riksdagen godkänner vad som anförs i propositionen i fråga om
            målen för livsmedelspolitiken, 2. att riksdagen avslår vad som
            förordas beträffande överlägg- ningarna om prisregleringen för
            jordbruksprodukter för tiden efter den 30 juni 1984,
          </p>
          <pb facs="riksdagen-motions-pdf/data/198384/mot_198384__274/mot_198384__274-006.pdf"/>
          <fw xml:id="i-4TVDARf5iiuzRumgtwCb7m">
            Mot. 1983/84:274 12
          </fw>
          <p xml:id="i-MTBDQzJeFx1z3w1w3irwCd">
            3. att riksdagen som sin mening ger regeringen till känna vad
            i motionen anförts om det särskilda stödet till jordbruket i Norrland,
            4. att riksdagen avslår förslaget om en förlängning av det tillfälliga
            investeringsstoppet inom animalieproduktionen.
          </p>
          <p xml:id="i-JiHR31rsqKoUz9fRhCbfew">
            Stockholm den 15 december 1983
          </p>
          <p xml:id="i-Jy31DgfG7Y3k9Fgv6Sm5vF">
            BÖRJE STENSSON (fp) LARS ERNESTAM (fp) RUNE ÅNGSTRÖM (fp)
          </p>
          <p xml:id="i-XGxNqxz2t6mykxuRogS8Kn">
            minab/gotab Stockholm 1983 77415
          </p>
        </div>
      </div>
    </body>
  </text>
</TEI>
