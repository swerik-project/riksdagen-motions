<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01826">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition nr lil angående regional  utveckling och hushållning med mark och vatten.</title>
        <author>av herr Nilsson i Agnäs m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition nr lil angående regional  utveckling och hushållning med mark och vatten.</title>
          <idno type="rdwebb">FV021826</idno>
          <rs type="number">1826</rs>
          <ref type="dokument_url_text">http://data.riksdagen.se/dokument/FV021826/text</ref>
          <ref type="dokument_url_html">http://data.riksdagen.se/dokument/FV021826</ref>
          <ref type="dokumentstatus_url_xml">http://data.riksdagen.se/dokumentstatus/FV021826</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JwrrNQarYf4sbAtWECPj6i</idno>
            <name>TORE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5w2T2M6qcFPZ9Cx5a6J1TX" type="signed"/>
        <correspContext corresp="i-5w2T2M6qcFPZ9Cx5a6J1TX">
          <note type="signatory" corresp="i-JwrrNQarYf4sbAtWECPj6i"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1826/mot_1972__1826-001.pdf"/>
      <fw xml:id="i-PhsxbT39wL9ogvn6Dacn7t">
        Mot. 1972:1826 5
      </fw>
      <div type="motHeader" xml:id="i-WmjRyeqR3v1MGLg1tFq8j8">
        <div type="motTitle" xml:id="i-T8bjd5cBfVr5qNuKfRy8xd"/>
        <div type="motSubmissionInfo" xml:id="i-GntJtv2gZsHbQSUeHjRFhe"/>
      </div>
      <div type="motBody" xml:id="i-BaUNbZpdHTmjp2PhMToavY">
        <div xml:id="i-PUhAmaDHhBYSC9ujcPW2Dk">
          <p xml:id="i-NoSCVEXmvuVPDiM1TKBYkM">
            Nr 1826
          </p>
          <p xml:id="i-8ocU6v6H211NoyLyyXv8mJ">
            av herr Nilsson i Agnäs m. fl. i anledning av Kungl. Maj:ts proposition
            nr 111 angående regional utveckling och hushållning med mark och
            vatten.
          </p>
          <p xml:id="i-9bsuGAgw7AQyFWm2XGNdTP">
            I proposition 1972: 111 avseende bl. a. regional utveckling föreslås
            en rad åtgärder i syfte att uppnå en bättre regional balans mellan
            olika delar av landet. Dessa åtgärder står i samklang med önskemålet
            att låta landets alla medborgare få del i standardstegringen och
            beredas trygga utkomst- möjligheter. Detta bör gälla även för
            samerna. Sverige hyser inom sina gränser en folkminoritet som
            bott inom det område där den i huvudsak är hemma långt före den
            svenska folkgrupp som nu är dominerande där. Det är samerna. Svensk
            syn på samerna förbiser ofta detta faktum. ”Samernas rätt till
            land och vatten härledes icke från kronan. Samerna är på de områden
            där de nu finns landets ursprungliga innevånare, och jakt- och
            fiskerätten är deras ursprungligaste rättighet.” Så återger samerna
            sin syn på sig själva i en resolution vid Samernas riksförbunds
            landsmöte XXI i Lycksele 1966. I samma resolution pekar de på
            att de redan tidigt fått sina rättigheter erkända. Riksdrotsen
            utfärdade år 1328 ett brev som är märkligt eftersom drotsen var
            landets då högste juridiske ämbetsman och hans ord tungt vägande.
            Det heter i detta dokument, att ingen fick störa samerna i deras
            ”venaciones”, vilket torde ha inneburit frihet och rätt för dem
            till jakt och fiske. Steg för steg har samerna undanträngts från
            land och vatten i sina egna områden. Dessa näringar hindras av
            svenskt intrång som gör renskötseln svår och minskar lönsamheten.
            Sedan länge är både jakt och fiske begrän- sade näringsfång. Samerna
            upplever de ständigt nya kraftverksbyggena och framdragningen
            av vägar och kraftledningar som ett hot mot sin existens. Enligt
            vår uppfattning bör samhället stödja samerna i deras ansträng-
            ningar att finna försörjning i sin ursprungliga miljö och behålla
            största möjliga folkstam i samernas land och bevara dess integritet.
            Frågan om inkomstgivande sysselsättning för samerna är en ytterst
            väsentlig angelägenhet för svenska staten. Samhällets medverkan
            måste till, om samernas folkminoritet skall överleva. Samerna
            har försökt att anpassa sig till den nya tiden och tagit tekniken
            i sin tjänst genom hjälpmedel som snöskotrar, kortvågsradio och
            flyg. De har prövat olika binäringar för att komplettera inkomsten
            av renskötseln. Den avkastning fisket ger kan öka om fisken lätt
            kan uppsamlas och flygas till konsumenterna. Samernas riksförbund
            följer uppmärksamt den nya situationen och talar i dag om ”rennäringen
            med binäringar”. Vi påminner om det stora intresset som finns
            både inom landet och utomlands att lära känna samerna och deras
            bygder med deras särprägel.
          </p>
          <pb facs="riksdagen-motions-pdf/data/1972/mot_1972__1826/mot_1972__1826-002.pdf"/>
          <fw xml:id="i-5gAv2VQuvJNrVYjFLxtEQd">
            Mot. 1972:1826 6
          </fw>
          <p xml:id="i-49nYnSEW9Hj7GVi4k5phc8">
            Om detta intresse kan kanaliseras på rätt sätt, bör det ge samerna
            inkomster utan att negativt inverka på deras huvudnäring. I dagens
            läge bör arbetsmarknadens myndigheter få ökade möjligheter att
            bistå samerna i uppbyggnaden av fjäll- och fiskeläger. Ett exempel
            på vad som kan skapas är bröderna Sarris anläggning i Nikkaluokta.
            Vi vet att turister uppskattar att bli mottagna av samerna och
            få lära känna fjällen under deras sakkunniga ledning. Det finns
            en mycket stor grupp människor i världen som är beredda att betala
            högt pris för rekreation i Europas sista vildmark, de nordskandinaviska
            fjällområdena, och samerna bör få stöd att bygga upp vad som behövs
            för att ta emot dem. Inte minst fisket kan ge inkomster, om det
            sköts rätt och tillstånd och fiskekortsav- gifter ordnas på rätt
            sätt så att det blir just den samiska befolkningen som får råda,
            utforma och leda. Den turism som sker under deras egen planering
            och i deras egen regi skall inte störa trivseln i deras land utan
            öka den. Det bör ligga helt i linje med intentionerna för AMS
            att stödja samerna. Särskilt i begynnelseskedet är det svårt för
            dem att skaffa kapital, men det torde vara ställt utom allt tvivel
            att verksamheten i längden ger både sysselsättning och vinst.
            En satsning från samhällets sida på detta område bör, rätt upplagd,
            kunna upplevas som ett värdefullt stöd av samerna i deras strävan
            att i hembygden anpassa sina arbetsinsatser till en förändrad
            värld. De flesta av dem kan endast med största svårighet finna
            sig till rätta vid förflyttning, och det är ett rättfärdigt krav
            att deras ursprungliga rätt till landet icke kränkes. Med hänvisning
            till vad som anförts hemställes att riksdagen hos Kungl. Maj:t
            anhåller att AMS-medel får användas för bidrag till samernas egna
            anläggningar för fiske och turism.
          </p>
          <p xml:id="i-341mCb6yy7cRJeH5J6Bvhp" type="date">
            Stockholm den 17 november 1972
          </p>
          <p xml:id="i-AALoquAhoXCn2jUeR4GrAe">
            TORE NILSSON (m) i Agnäs HÅKAN WINBERG (m) HANS NORDGREN (m)
          </p>
          <p xml:id="i-DH23PWGQxN8UQ3jyPeNjHf">
            PER PETERSSON (m) i Gäddvik
          </p>
        </div>
      </div>
    </body>
  </text>
</TEI>
