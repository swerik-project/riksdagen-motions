<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__fk__621/mot_1962__fk__621-001.pdf"/>
      <fw xml:id="i-MfbJWVt31Qoe4URD2msUix">
        8 Motioner i Första kammaren, nr 621 år 1962
      </fw>
      <div type="motHeader" xml:id="i-AQ74HqF2UfrM2Fd88xDg7j">
        <div type="motTitle" xml:id="i-A9xDZh3ZsKwBfojWgsALqA"/>
        <div type="motSubmissionInfo" xml:id="i-5Gn3hV1CE6uGtDjo1SsMmd"/>
      </div>
      <div type="motBody" xml:id="i-5Sw1HvFP5efsHsJeKc7nUF">
        <div xml:id="i-DuvEXfDRL2gx2eUt9vZpkc">
          <p xml:id="i-KZyn74sbbbvqEzpboaUUVS">
            Nr 621
          </p>
          <p xml:id="i-AwerBfzN8EZP2dqqYZPjPu">
            Av herr Hedström m. fl., i anledning av Kungl. Maj:ts proposition
            nr 68, angående rennäringens främjande.
          </p>
          <p xml:id="i-KBiiMcErE41SFfuf2PGPRM">
            (Lika lydande med motion nr 744 i Andra kammaren)
          </p>
          <p xml:id="i-HzukU4VGSMPNUEnwjWEMVo">
            De i propositionen nr 68 angående rennäringens främjande framlagda
            för- slagen kan i allt väsentligt biträdas, men på några enstaka
            punkter synes det befogat med smärre erinringar. Det är sålunda
            ett betydelsefullt framsteg dels att stöd från det allmännas sida
            skall givas rennäringen genom att ett särskilt organ inrättas
            för ändamålet hos lantbruksstyrelsen, dels ock att i en särskild
            rennäringsnämnd företrädare för samerna skall få dryfta renskötselns
            angelägenheter och medlen till dess förkovran i samråd med lantbruksstyrelsen.
            Det är angeläget, att arbetet för att uppnå förbättringar med
            avseende på renskötselns produktions- och avsättningsförhållanden
            skall kunna samordnas med motsvarande arbete inom övriga grenar
            av husdjursskötseln. Härvidlag förfogar lantbruksstyrelsen över
            de bästa resurserna. Detsamma gäller i frågan om att samordna
            forsknings- och försöksverksamheten på renskötselns område och
            att åstadkomma behövlig samverkan även med annan husdjursforskning.
            Det synes oss då också klart, att verksamheten för rådgivning,
            utveckling och för rendriftens rationalisering över huvud taget
            till väsentlig del bör hand- havas av lantbruksstyrelsen och dess
            organ. Det förutsättes att behövlig arbets- kraft för ändamålet
            skall kunna anställas efter växlande behov. Anslag till forskningsändamål,
            försöksverksamhet och till upplysning om därvid vunna resultat
            antages komma att stå till förfogande bl. a. genom avsättning
            av medel som erhålles i samband med vattenregleringsföretag och
            kraftutvinning i lapp- markerna. Det ligger i sakens natur att
            befattningshavarna vid det statliga lappväsen- det, lappfogdar,
            assistenter och tillsyningsmän skall biträda vid ifrågavarande
            rådgivningsverksamhet. Det ingår i deras uppgifter redan enligt
            gällande in- struktioner (1938: 592 m. fl.). Andra omfattande
            arbetsuppgifter åvilar dem dock enligt samma instruktioner. Häri
            ingår
          </p>
          <p xml:id="i-J8b8sRcvETaGngdThqZvfi">
            a) övervakning av de lagars och författningars efterlevnad, som
            har avseende på renbetesrätten och renskötseln;
          </p>
          <p xml:id="i-FBbVPpdz8uZMy2XJW6U6EH">
            b) tillsyn och kontroll rörande kronomark ovan odlingsgränsen
            och alla slag av nyttjanderättsupplåtelser därstädes. Det är här
            fråga om vidsträckta land- områden. Hithörande grupp av ärenden
            är för närvarande så stor till både antal och volym, att t. ex.
            i Norrbottens län en extra lappfogde temporärt
          </p>
          <pb facs="riksdagen-motions-pdf/data/1962/mot_1962__fk__621/mot_1962__fk__621-002.pdf"/>
          <fw xml:id="i-16tnftNH5dscbEJJkFAVcd">
            Motioner i Första kammaren, nr 621 år 1962 9
          </fw>
          <p xml:id="i-36XRYv1Yzvtz8pvQJ9DV3K">
            måst anställas för att arbetet inom rimlig tid skall medhinnas.
            Nya vatten- regleringsföretag samt gruvindustriens utveckling
            med tillhörande samhälls- planering utgör här aktuella arbetsobjekt;
          </p>
          <p xml:id="i-QCGuAnivnT4sZrgu72SQ7x">
            c) bevakande av svenska samers renbetesrätt i Norge och Finland
            på grundval av vad därom stadgas i hithörande konventioner med
            dessa länder. Särskilt tidskrävande är dessa uppgifter i Norrbottens
            län, och de är i alla gräns- områdena av ömtålig natur;
          </p>
          <p xml:id="i-7f3ATANGPzB5QZeXmxe7Cw">
            d) handläggning av ärenden om renmärken enligt 1960 års lagstiftning
            i ämnet (nr 144);
          </p>
          <p xml:id="i-VivSkUsSbt7tPf5Xk1wxHE">
            e) uppgifter att även utanför länsstyrelsen allmänt bistå läns-
            och kommunala myndigheter och institutioner samt allmänheten med
            upplysningar och råd i angelägenheter som berör den lapska folkgruppen
            och renskötseln.
          </p>
          <p xml:id="i-QMsHCabUG6QribvggmwB5w">
            Ny lagstiftning på lappväsendets område anmäles icke i propositionen.
            Viss översyn skall dock företagas av gällande författningar och
            av lappbyarnas by- ordningar. Vad ovan anförts om tjänstemännens
            arbetsuppgifter äger alltså i huvudsak fortsatt giltighet. Någon
            avlastning vinnes genom att ansvaret för den inre rationaliseringen
            i rennäringen i första hand skall åvila renägarna själva. Härigenom
            bortfaller en del direkta tillsynsuppgifter för lappväsendet.
            Men övriga uppgifter enligt instruktionerna för lappfogdar och
            tillsynsmän kvar- står, och de har, som påvisats, ökat i omfattning.
            Lappväsendet kommer — såsom ock hittills skett i mån av möjlighet
            — att taga aktiv del uti rådgivnings- och upplysningsverksamhet
            för rennäringen. Sagda verksamhet kommer dock att till väsentlig
            del ombesörjas av de för ändamålet tillskapade nya organen under
            lantbruksstyrelsen. Dessa bör till- föras lämplig arbetskraft
            för de behov, som i olika lägen uppkommer. Vi er- inrar om att
            Svenska samernas riksförbund de senare åren vid skilda tillfällen
            erhållit anslag ur statens lappfond för informationsverksamhet
            i lappbyarna. Den har då bedrivits av kvalificerade personer från
            samernas egna led och har varit av värdefull art. Lappfogdarna
            kommer sålunda alltjämt att i första hand utföra uppdrag inom
            länsförvaltningen. Deras tjänstebenämningar bör fördenskull icke
            ändras på sätt som föreslås i propositionen. De bör icke benämnas
            konsulenter. Därest ny tjänstebenämning för deras del skall införas,
            vilket av språk- och lämplig- hetsskäl måhända får anses påkallat,
            bör den bli ”intendent (ev. länsintendent) vid lappväsendet” (jfr.
            fiskeriintendent o. a.). De bör sortera under länsstyrel- sen.
            I behövlig utsträckning skall vidtagas anstalter för samarbete
            mellan lantbruksstyrelsen och länsstyrelsen i rennäringens organisations-
            och mark- nadsfrågor. Det bör ock i lämpligt sammanhang undersökas,
            om icke lappfog- darna bör närmare än som redan hittills skett
            inlemmas i länsstyrelserna. Tjänstebenämningen lapptillsynsman,
            som begagnas i propositionen, av- skaffades redan 1949, då Kungl.
            Maj:t utfärdade instruktion för ”tillsyns-
          </p>
          <pb facs="riksdagen-motions-pdf/data/1962/mot_1962__fk__621/mot_1962__fk__621-003.pdf"/>
          <fw xml:id="i-3nc9rzP6AfegH9jRM7WDSY">
            10 Motioner i Första kammaren, nr 621 år 1962
          </fw>
          <p xml:id="i-Foh1kDKEZdpAD8wMvKyuNL">
            männen vid lappväsendet” (nr 693). Denna tjänstebenämning synes
            alltjämt rätt väl motsvara tjänsternas art, ej minst i betraktande
            av att tillsyns- männen i stor utsträckning har bevaknings- och
            kontrolluppdrag rörande nytt- janderättsupplåtelser och förfoganden
            å kronomark ovan odlingsgränsen. Emedan tillsynsmännens organisation
            dock godtagit tjänstebenämningen in- struktör finnes ej anledning
            att härvidlag påyrka ändring. Enligt propositionen skulle tillsynsmännen
            vid lappväsendet, alltså de bli- vande instruktörerna, uppflyttas
            tre lönegrader till Ae 13, assistenterna två lönegrader till Ae
            19, och lappfogdarna en lönegrad till Ao 24. Uppgiften i propositionen
            om att förslagen till ändrade tjänstebenämningar och lönegradsplaceringar
            har varit föremål för överläggningar mellan före- trädare för
            jordbruks- och civildepartementen och personalorganisationerna
            gäller med avseende på tillsynsmännen. Lappfogdar och assistenter
            har ej egen organisation och är icke samlade anslutna till något
            centralt tjänstemanna- förbund. De har sålunda icke haft tillfälle
            att deltaga i berörda överläggningar i ämnet. Det synes oss skäligt
            att för de fem lappfogdarna, liksom i propositio- nen föreslagits
            för assistenterna, uppflyttning företages med två lönegrader,
            alltså för lappfogdarnas del till Ao 25. Härvid bör särskilt beaktas,
            att lapp- fogdetjänsterna är sluttjänster, vilkas innehavare saknar
            befordringsmöjlig- heter inom det egna tjänsteområdet. Med stöd
            av ovanstående hemställer vi alltså, att riksdagen måtte besluta
            dels att lappväsendets befattningshavare fortfarande skall sortera
            under länsstyrelserna, dock så att erforderligt sam- arbete äger
            rum med lantbruksstyrelsen i rennäringens ut- vecklings- och marknadsfrågor,
            dels att lappfogdarnas tjänstebenämning bibehålles eller ändras
            till intendent (ev. länsintendent) vid lappväsendet, dels att
            de därvid placeras i lönegrad Ao 25.
          </p>
          <p xml:id="i-KFxRdvwYTmNAzoh24z8f9R" type="date">
            Stockholm den 27 mars 1962 Uno Hedström Ragn. Bergh Uno Olofsson
          </p>
          <p xml:id="i-L7Wcg9RqUpiRBfcrbejYWf">
            E. Hj. Nyström Thure Dahlberg Lage Svedberg
          </p>
        </div>
      </div>
    </body>
  </text>
</TEI>
