<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__273/mot_1939__fk__273-001.pdf"/>
      <div type="motHeader" xml:id="i-HdibEkXQi14XUNVoRfBB8A">
        <div type="motTitle" xml:id="i-Fim7kZbh3Mwh41XorsZQW8"/>
        <div type="motSubmissionInfo" xml:id="i-QLsepK37yCS1Gs8kvPVkbT"/>
      </div>
      <div type="motBody" xml:id="i-94WHnpTzGJhAVpmm5w3i6j">
        <div xml:id="i-6HfPsbad43jKdKaoddvB3z">
          <p xml:id="i-ApqpwAgXVmvZsjzYyQQgYf">
            Motioner i Första kammaren, Nr 273. 7
          </p>
          <p xml:id="i-W2Yks9z3vJ2QMY82YtDKnx">
            Nr 293.
          </p>
          <p xml:id="i-9nBpri9WJ4FqEhJtJCZPHc">
            Av herr Holmström m. fl, i anledning av Kungl. Maj:ts proposition
            med förslag till arbetstidslag för detaljhandeln m. m.
          </p>
          <p xml:id="i-3HzGEymgB73uUiFGyj8icj">
            Kungl. Maj:ts proposition nr 96 med förslag till arbetstidslag
            för detalj- handeln och butiksstängningslag bygger visserligen
            på det betänkande, arbets- tidsutredningen angående affärs- och
            kontorsanställda avgivit, men i vissa icke oväsentliga punkter
            har Kungl. Maj:t frångått de sakkunnigas förslag. Detta finna
            vi ur flera synpunkter opåkallat. Arbetstidsutredningen räknade
            repre- sentanter för samtliga de parter, vilka skulle komma att
            beröras av utred- ningen. Köpmannaintressena företeddes sålunda
            av verkställande direktören i Sveriges Köpmannaförbund samt ombudsmannen
            i Sveriges Tobakshand- lares Riksförbund, medan förtroendemannen
            hos Svenska Handelsarbetare- förbundet företrädde de anställdas
            intressen. Kommittén representerade även tre av de fyra stora
            politiska partierna. Av kommittébetänkandet framgår, att de sakkunniga
            funnit angeläget skriftligen eller muntligen höra alla organisa-
            tioner eller enskilda, vilka kunna anses intresserade av utredningen.
            När en så allsidigt sammansatt kommitté, inför vilken alla berörda
            parter haft möjlighet framföra sina synpunkter, framlägger ett
            enhälligt betänkande, anse vi, att några väsentliga ändringar
            i vad kommittén föreslagit icke böra företagas med mindre synnerliga
            skäl därför kunna anföras. De ändringar, vilka i propositionen
            föreslås, innebära emellertid ur skilda synpunkter en försämring
            i jämförelse med vad de sakkunniga föreslagit. De sakkunniga synas
            vid utformningen såväl av förslaget till arbetstidslag som förslaget
            till ny butiksstängningslag ha beaktat allmänhetens berättigade
            intressen. Vi vilja i detta sammanhang erinra om att även de anställdas
            organisationer i allmänhet understödja sakkunnigbetänkandet i
            de punkter, där ändringar hu föreslagits. I motsats till de sakkunniga
            har Kungl. Maj:t i ett flertal punkter icke tagit hänsyn till
            de speciella förhållanden, under vilka detaljhandeln arbetar.
            Kommitténs enhälliga betänkande bygger på ömsesidigt hänsyns-
            tagande från de berörda parterna. Köpmännens representanter ha
            sålunda beaktat arbetstagarnas intresse av att en laglig reglering
            av arbetstiden kom- mer till stånd. De anställdas representant
            har å sin sida biträtt den me- ningen, att den nya arbetstidslagen
            liksom butiksstängningslagen bör utformas under skäligt beaktande
            av detaljhandelns intressen. Det synes oss vid sådant förhållande
            mindre lämpligt att rubba det samförståndsförslag, som kommitté-
            betänkandet utgör, på sätt skett i den kungliga propositionen.
            Det må ytter- hgare understrykas, att Svenska Handelsarbetareförbundets
            representant i kommittén ansett sig kunna och böra utan reservation
            acceptera det kommitté- förslag, vari nu föreslås ändringar till
            köpmännens nackdel.
          </p>
          <pb facs="riksdagen-motions-pdf/data/1939/mot_1939__fk__273/mot_1939__fk__273-002.pdf"/>
          <p xml:id="i-GLP29NyEiShkiPnAe1snZf">
            8 Motioner i Första kammaren, Nr 273.
          </p>
          <p xml:id="i-FNJDxqwKYCgtVjk858RvJj">
            Under hänvisning till vad ovan anförts anse vi oss i nedannämnda
            punkter böra föreslå ändringar i Kungl. Maj:ts förslag. Våra ändringsyrkanden
            ansluta sig i allmänhet till det enhälliga kommittébetänkande,
            varpå propositionen bygger. Enligt propositionen skulle 4 8 i
            arbetstidslagen för detaljhandeln erhålla följande lydelse:
          </p>
          <p xml:id="i-WSNRPrNhUwv4xJk8Yauu7D">
            »Arbetsgivare må icke använda arbetstagare till arbete under
            längre tid, raster oräknade, än 48 timmar i veckan. Arbetstiden
            må ej något dygn över- stiga 10 timmar.»
          </p>
          <p xml:id="i-CCqhPw7KLVv182cUpUdryX">
            Enligt sakkunnigebetänkandet har denna paragraf följande lydelse:
          </p>
          <p xml:id="i-8M9png1VLhZf1THKVVvM1d">
            »Arbetsgivare må icke använda arbetstagare till arbete under
            längre tid, raster oräknade, än 48 timmar i veckan. Såvitt sammanlagda
            arbetstiden för tidrymd av högst 8 veckor, med utgångspunkt från
            den 1 augusti varje ka- lenderår, icke blir längre än att den
            motsvarar 48 timmar i veckan, må arbets- tiden fördelas på annat
            sätt än i första punkten sägs. Dock må arbetet icke någon vecka
            överstiga 54 timmar. Arbetet må ej något dygn överstiga 10 timmar.»
          </p>
          <p xml:id="i-XF1KeUMDzf3Pv3ELHYGENB">
            Enligt vårt förmenande kommer den ändring, Kungl. Maj:t föreslår
            be- träffande 4 $ att betydligt försvåra lagens tillämpning för
            köpmännens vid- kommande. De sakkunnigas förslag anpassar sig
            smidigt efter detaljhandelns särskilda arbetsförhållanden, medan
            Kungl. Maj:ts proposition helt bortser härifrån. Vi åberopa härvid
            de sakkunnigas motivering, ur vilken vi tillåta oss citera följande
            å sid. 140—141:
          </p>
          <p xml:id="i-WHvQ9F6c7pSxzYjAaTWypp">
            » Vid övervägande av vad sålunda förekommit och med beaktande
            av detalj- handelns särskilda förhållanden ha de sakkunniga kommit
            till den uppfatt- ningen, att allmänna arbetstidslagens stränga
            reglering på detta område skulle föranleda betydande svårigheter.
            Inom detaljhandelns flesta branscher är behovet av arbete ej lika
            fördelat över årets veckor, utan det finns en eller flera säsonger,
            då påfrestningen på personalen blir förhållandevis stor, men mellan
            dessa bruka ligga mer tysta perioder, då de anställda kunna erhålla
            större ledighet. Detsamma gäller även den verksamhet utanför detaljhandeln,
            som lagen skulle omfatta. Ur de anställdas synpunkt synes icke
            något vara att invända mot att en överflyttning av arbetstiden
            mellan de olika veckorna kan ske, om blott arbetstiden i genomsnitt
            stannar vid 48 timmar i veckan. En bestämmelse härom bör dock
            utformas med tanke på att en sådan över- flyttning icke får tillåtas
            i den utsträckning, att de anställda vissa veckor oskäligt betungas.
            Vidare kan det med visst fog anföras, att kontrollen över lagens
            efterlevnad försvåras, om den period inom vilken överflyttning
            får ske göres alltför lång. Men en överflyttningsrätt bör finnas,
            som icke är be- roende av arbetsrådets tillstånd i varje särskilt
            fall utan kan tillgripas utan omgång och formalitet. Lantarbetstidslagen
            låter arbetstiden i hög grad variera efter olika årstider. Den
            där valda regleringen passar dock icke för detaljhandeln, då säsongerna
            inom de olika branscherna icke alltid infalla vid samma tid. För
            de flesta är visserligen tiden före jul den mest arbetstyngda,
            men vid sidan härav har t. ex. manufakturhandeln och närbesläktade
            branscher säsong viss tid vår och höst. För vissa branscher är
            arbetet särskilt påfrestande omkring flytt- ningstiden i oktober.
            I allmänhet kan större ledighet beredas sommartid, men för vissa
            branscher och vissa orter kan i stället denna tid vara särskilt
          </p>
          <pb facs="riksdagen-motions-pdf/data/1939/mot_1939__fk__273/mot_1939__fk__273-003.pdf"/>
          <p xml:id="i-Jybnb1Lc6N2RLmfWUYnQnx">
            Motioner i Första kammaren, Nr 273. 9
          </p>
          <p xml:id="i-Nszcr5vpcC6c41DYqWFoxp">
            arbetstyngd. De ovan antydda svaren å de sakkunnigas frågeformulär
            giva även vid handen, hur varierande förhållandena kunna vara.
            Säsongernas längd kan även var mycket olika, ibland blott ett
            par veckor men stundom två månader eller rentav mera. Vid sidan
            av säsongpåfrestningar må nämnas sådana, som orsakas av inventeringar
            och realisationer, men åtminstone de sistnämnda torde numera vara
            av förhållandevis mindre betydelse med hänsyn till behovet av
            arbetstidsöverflyttning. Det skulle kunna göras gällande, att
            det här berörda ökade behovet av arbete vissa tider borde helt
            tillgodoses genom övertidsarbete, men i så fall torde betydande
            svårigheter för arbetsgivarna inträda, med tanke både på den begränsade
            övertidsramen och den lagstadgade övertidsersättningen enligt
            förslaget. De sakkunniga ha därför ansett sig böra föreslå, att
            arbetstiden endast i genomsnitt för varje 8-veckorsperiod fastställes
            till 48 timmar 1 veckan. Dock skall den ordinarie arbetstiden
            icke någon vecka få vara mer än 54 timmar och icke något dygn
            mer än 10 timmar. Genomsnittet bör beräknas för fasta fortlöpande
            perioder, på samma sätt som man numera beräknar 4-veckors- perioderna
            för övertid enligt allmänna arbetstidslagen. Det skulle dock vara
            olämpligt att låta beräkningen av 8-veckorsperioderna löpa från
            kalenderårets början. I så fall skulle det återstå en 4-veckorsperiod
            i december, när behovet av överflyttning i regel är störst. De
            sakkunniga ha därför föreslagit, att 8-veckorsperioderna skola
            räknas från den 1 augusti varje år, vilket synes giva det för
            detaljhandeln i allmänhet bästa resultatet. Den föreslagna lösningen
            torde icke helt tillfredsställa önskemålen på köp- mannahåll,
            där man vid förhandlingar inför de sakkunniga förordat periodens
            bestämmande till 13 veckor (ett kvartal). De sakkunniga förbise
            icke, att en period av 8 veckor för vissa branscher kan synas
            för kort, då vissa säsongpå- frestningar kunna räcka längre än
            denna tid. I regel torde dock en tid av 8 veckor vara tillräcklig,
            och skulle i enstaka fall svårigheter av större betydelse uppkomma,
            kan arbetsrådet enliga 5 $ av lagförslaget medgiva undantag för
            visst företag eller Kungl. Maj:t enligt 11 8 för hel bransch.
            Vid förhandlingarna inför de sakkunniga ha å andra sidan vissa
            talesmän för de anställda förordat, att överflyttningsrätten,
            om den överhuvudtaget skall finnas, bör inskränkas till en period
            av 4 veckor. Att i så hög grad be- gränsa möjligheten att variera
            arbetstiden skulle enligt de sakkunnigas mening dock betaga den
            nu ifrågavarande regeln dess egentliga värde. Det har anförts,
            att en så kort period skulle vara erforderlig för att kunna kontrollera
            arbetstiden, men med hänsyn till 9 8 i lagförslaget torde denna
            invändning icke vara så tungt vägande. Det har vidare framhållits,
            att genom en längre gående Ööverflyttningsrätt behovet av övertidsarbete
            och därmed också de anställdas övertidsersättning blir mindre.
            Men ur allmän synpunkt synes det närmast vara en fördel, om driften
            kan så rationaliseras, att ej så mycket över- tidsarbete blir
            erforderligt. Därmed kan på längre sikt räknat uppnås större fritid,
            vilket kan vara av värde även för de anställda. Genom överflyttnings-
            rätten sporras nämligen arbetsgivarnas intresse för att verkligen
            under mer tysta perioder giva de anställda all den ledighet som
            förhållandena medgiva, för att i stället kunna använda den besparade
            tiden under säsong och undvika att då uttaga övertidsarbete. Den
            så erhållna fritiden kan för arbetstagarna vara ganska värdefull.»
          </p>
          <p xml:id="i-9BzRsae5xXPnE1jfxy5RqR">
            Av de sakkunnigas motivering framgår, att man från köpmannahåll
            före- slagit att för varje 13-veckorsperiod arbetstiden skulle
            fastställas till 48 timmar i veckan. De sakkunniga ha emellertid
            föreslagit en 8-veckorsperiod, och köp-
          </p>
          <pb facs="riksdagen-motions-pdf/data/1939/mot_1939__fk__273/mot_1939__fk__273-004.pdf"/>
          <p xml:id="i-HJsV57yqqZP1iQB61yYK3G">
            10 Motioner 1 Första kammaren, Nr 273.
          </p>
          <p xml:id="i-5woBzSkw3ho2ragHN5YpYz">
            männens representanter i kommittén ha anslutit sig härtill, ehuru
            som det heter i kommitténs motivering »de sakkunniga icke förbise,
            att en period av 8 veckor för vissa brancher kan synas för kort».
            För vår del vilja vi bestämt påyrka, att åtminstone det av de
            sakkunniga framlagda förslaget om en 3-veckorsperiod antages av
            riksdagen. Vi hemställa sålunda, att 4 $ i arbetstidslagen för
            detaljhandeln får den lydelse, som föreslagits av arbetstidsutredningen.
            I Kungl. Maj:ts förslag till arbetstidslag för detaljhandeln föreslås
            7 $ 1 mom. erhålla följande lydelse: » Till betjäning av kunder,
            som vid stängning av försäljningslokal, rakstuga, frisérsalong,
            fotografiateljé eller badinrättning befinna sig i lokalen samt
            till sådana förberedelse- eller avslutningsarbeten, som för driftens
            obehindrade gång nödvändigtvis måste utföras före eller efter
            den allmänna arbetstiden, må nödigt antal arbetstagare användas
            å övertid under högst sju timmar i veckan, dock icke något dygn
            mer än en och en halv timme. Ordinarie arbets- tid och övertid
            enligt detta moment må tillhopa icke utan tillstånd av arbets-
            rådet något dygn överstiga 10 timmar.»
          </p>
          <p xml:id="i-QEhvhMf22UjhRcKWJxaeU4">
            För sådant övertidsarbete, varom stadgas i 7 8 1 mom., skall
            enligt 8 $ arbetsgivare vara pliktig utgiva särskild ersättning.
            De sakkunniga föreslå att högst fyra timmar i veckan, dock icke
            något dygn mer än en timme, skall få användas för förberedelse-
            och avslutningsarbeten av det slag, som omnämnes i propositionens
            7 8 1 mom. För detta arbete skall likväl särskild ersättning icke
            utgå. Skillnaden mellan propositionen och de sakkunnigas betänkande
            i denna punkt är sålunda, dels att förberedelse- och avslutningsarbeten
            i propositionen upptages till sju timmar i veckan men av de sakkunniga
            till fyra timmar samt dels att dessa arbeten enligt propositionen
            skola avlönas som övertidsarbete, under det att de sakkunniga
            undantagit dem från regeln om obligatorisk över- tidsersättning.
            Undantag från denna regel har i de sakkunnigas förslag gjorts
            jämväl för s. k. nödfallsarbeten enligt 6 $, vilket undantag ej
            heller upptagits i propositionen. Som motivering för sin ståndpunkt
            anföra de sakkunniga: » Vid övertidsarbete enligt 1 mom., alltså
            kundexpediering och egentligt förberedelse- och avslutningsarbete,
            kan det däremot knappast vara lämpligt att tvångsvis bestämma,
            att särskild övertidsersättning alltid skall utgå. Det kan med
            visst fog anföras, att det ej sällan beror på den anställde själv
            — åtminstone delvis — om arbete å övertid av detta slag erfordras
            och hur länge det behöver fortgå. En tvingande regel om övertidsersättning
            skulle därför här kunna fresta den anställde att förlänga arbetet.
            Det må också erinras, att gällande kollektivavtal för butiksbiträden
            i allmänhet ej stipulera övertids- ersättning 1 detta fall. 1930
            års konvention föreskriver ej övertidsersättning för förberedelse-
            och avslutningsarbete, ej heller de norska och tyska arbets- tidslagarna.
            Det synes vidare icke tilltalande, att arbetsgivaren av lagen
            skulle tvingas att betala särskild övertidsersättning efter förhöjd
            taxa vid övertidsarbete, som kräves i nödfallssituationer och
            är medgivet enligt 6 8 av lagförslaget.»
          </p>
          <p xml:id="i-8hUiMvbCoehVtwFjRM5tqY">
            Kommitténs uppfattning, att förberedelse- och avslutningsarbetena
            inom detaljhandeln äro av sådan art, att de i icke oväsentlig
            mån skilja sig från
          </p>
          <pb facs="riksdagen-motions-pdf/data/1939/mot_1939__fk__273/mot_1939__fk__273-005.pdf"/>
          <p xml:id="i-D28oVrUQoQPQ8iGHF9dzoY">
            Motioner i Första kammaren, Ny 273. 11
          </p>
          <p xml:id="i-MHUtMpCDvYkC1r8HVE4hUr">
            förberedelse- och avslutningsarbeten inom andra områden av näringslivet,
            har erhållit ett starkt stöd i de yttranden, som avgivits av såväl
            olika köpmanna- organisationer som de handelsanställdas sammanslutningar,
            om än menings- skiljaktigheter försports t. ex. i frågan om, hur
            lång tid lagstiftningen bör reservera för ifrågavarande arbeten.
            Beaktas bör emellertid, att jämväl de närmast berörda arbetstagarorganisationerna
            — Handelstjänstemannaför- bundet och Svenska Handelsarbetareförbundet
            — i sina yttranden förutsatt, att utom ordinarie arbetstid viss
            tid skulle anslås för förberedelse- och avslut- ningsarbeten utan
            lagstadgad skyldighet för arbetsgivaren att betala särskild ersättning
            härför. Nämnda förbunds huvudorganisationer, Daco och Lands- organisationen,
            ha icke heller härutinnan deklarerat avvikande mening. Praktiskt
            taget fullständig enighet har vidare i de inkomna yttrandena rått
            därom, att ersättning icke bör i lag föreskrivas för nödfallsarbete
            å övertid. De skäl, som anförts för att inom en begränsad ram
            medgiva uttagandet av ersättningsfri övertid för utförande av
            förberedelse- och avslutningsarbeten, stärkas enligt vår uppfattning
            ytterligare därav, att det många gånger, i synnerhet i något större
            affärsföretag, måste bliva svårt att anordna en effektiv kontroll
            över hur lång tid, som varje anställd faktiskt använder för den
            kanske viktigaste formen av avslutningsarbete, nämligen expediering
            av kunder, som äro inne i affären vid stängningsdags men då ännu
            ej hunnit expedieras. I propositionen har vidare ingen hänsyn
            tagits till de ekonomiska konse- kvenser, som ett bifall till
            förslaget om ersättningsplikt för allt arbete utom ordinarie arbetstid
            skulle medföra för detaljhandeln. Departementschefen säger sig
            1 detta sammanhang instämma med de sakkunniga däri, »att de olägenheter
            av en laglig reglering i avsedd omfattning, som för vissa företag
            otvivelaktigt skulle uppstå, dock icke vore så betydande, att
            de kunde anses uppväga de fördelar, som en arbetstidsreglering
            skulle medföra för personalen och ur allmän synpunkt». Då är likväl
            att märka, att just skärpningen i Kungl. Maj:ts förslag genom
            den obligatoriska övertidsersättningens utsträckande till att
            omfatta jämväl förberedelse- och avslutningsarbetena, vilka hittills
            allmänt varit undantagna från övertidsersättning, måste bliva
            mycket betungande för detaljhandeln, samtidigt som denna skärpning
            betyder en genomgripande för- ändring i de kollektivavtal, som
            slutits under medverkan av köpmännens och de handelsanställdas
            egna fackliga riksorganisationer. I anledning av socialstyrelsens
            påpekande, att kollektivavtalen för inom detaljhandeln anställda
            lagerarbetare som regel bestämma övertidsersättning för förberedelse-
            och avslutningsarbeten, må i förbigående anmärkas, dels att lagerpersonalen
            utgör ett försvinnande litet antal av totala antalet anställda
            i detaljhandeln samt dels och framför allt, att förenämnda arbeten
            endast i ringa omfattning behöva komma i fråga för denna personalgrupp,
            medan mot- satsen är fallet för biträdena. Det är egentligen endast
            avslutningsarbeten, som 1 mindre utsträckning förekomma för lager-
            och utkörarepersonal: i Köp- männens Garantiförenings och Svenska
            Handelsarbetareförbundets riksavtal för lagerarbetare och chaufförer
            har emellertid hänsyn tagits även härtill, då nämligen ingen övertidsersättning
            utgår för de första 10 minuterna för lager-
          </p>
          <pb facs="riksdagen-motions-pdf/data/1939/mot_1939__fk__273/mot_1939__fk__273-006.pdf"/>
          <p xml:id="i-7z3i9QUnFL3LTki3tsj9U9">
            12 Motioner i Första kammaren, Nr 273.
          </p>
          <p xml:id="i-TMyoP9smBAS5oCBCPeV9Mc">
            arbetare respektive de första 15 minuterna för chaufförer efter
            ordinarie arbetstidens slut. Under hänvisning till vad vi sålunda
            anfört, förorda vi, att 7 8 1 mom. i Kungl. Maj:ts förslag till
            arbetstidslag för detaljhandeln ändras så, att para- grafen erhåller
            den lydelse, som föreslagits av arbetstidsutredningen. Vidare
            hemställa vi, att förberedelse- och avslutningsarbete, i den utsträckning
            de sakkunniga föreslagit, icke måtte hänföras till sådant övertidsarbete,
            för vilket arbetsgivare enligt 8 8 är pliktig utgiva särskild
            ersättning. Vi dela jämväl uppfattningen, att nödfallsarbete enligt
            6 8 bör ställas utanför reglerna om övertidsersättning. Enligt
            7 8 4 mom. sista stycket i arbetstidsutredningens förslag till
            arbets- tidslag för detaljhandeln kunna parterna överenskomma
            om att övertidsersätt- ning i penningar skall utbytas mot ledighet
            å ordinarie arbetstid. I proposi- tionen har detta förslag icke
            upptagits. De sakkunniga uttala bland annat:
          </p>
          <p xml:id="i-MBd8MEoSXEgJmycdAfAfoS">
            »Enligt de sakkunnigas förslag skola parterna kunna överenskomma
            om att övertidsersättning i penningar skall utbytas mot ledighet
            å ordinarie arbetstid, vilken ledighet då skall vara minst 25
            procent längre än den tid, som över- tidsarbetet tagit i anspråk.
            Att utbyta kontant övertidsersättning mot ersätt- ning i tid praktiseras
            redan nu med gott resultat, stundom med stöd av kollek- tivavtal.
            Det flera gånger nämnda riksavtalet innehåller sålunda, att parterna
            kunna överenskomma att i stället för vanlig övertidsersättning
            skall lämnas ledighet å ordinarie arbetstid med 50 procent förhöjning.
            De hörda organisa- tionerna ha även icke haft något att invända
            mot en sådan utbytesregel. Det kan visserligen sägas, att därmed
            beredes möjlighet att överflytta arbetstid från en del av året
            till en annan i större utsträckning än vad som är medgivet enligt
            4 8 av lagförslaget. Detta torde emellertid ej behöva möta betänkligheter.
            En arbetsgivare har knappast intresse av här ifrågavarande utbyte
            i större omfattning, enär han genom det förlorar mer i ordinarie
            arbets- tid, än han vinner i övertid. För att skapa större klarhet
            i övertidsförhållan- dena parterna emellan och undvika farhågan,
            att stadgandet skulle försvåra kontrollen över lagens efterlevnad,
            har emellertid föreslagits, att den ledighet, som skall ersätta
            övertiden, skall vara lämnad senast inom åtta veckor efter det
            övertidsarbetet utfördes. Av den valda formuleringen torde framgå,
            att intet hindrar att ledigheten lämnas så att säga 1 förskott
            med tanke på behov av övertidsarbete, som förväntas senare uppkomma.
            Förutsättning för det nu nämnda utbytet är, att parterna i det
            konkreta fallet äro ense därom. Det räcker ej, att flertalet arbetstagare
            inom visst företag äro med om utbytet, för att detta skall få
            tillämpas rörande övriga arbetstagare. Men naturligtvis kan överenskommelsen
            vara träffad i kollektiv- avtal.»
          </p>
          <p xml:id="i-PeaqgmvYSXaUeWQDLgkvvt">
            Även i förevarande spörsmål röner kommittén anslutning från såväl
            arbets- givarnas som de anställdas organisationer inom handeln.
            Då möjligheten till utbyte är beroende av överenskommelse därom
            mellan arbetsgivare och arbets- tagare synes, som t. ex. Landsorganisationen
            framhåller, icke heller någon anledning förefinnas, att principiellt
            motsätta sig den föreslagna bestämmelsen. Från olika håll har
            det omvittnats, att uttagandet av ledighet såsom kompen- sation
            för övertidsarbete vunnit stor popularitet bland de anställda.
            Inom större affärsföretag har man understundom låtit personalen
            rösta om, huruvida kontant ersättning eller ledighet skulle lämnas
            för övertidsarbete, varvid
          </p>
          <pb facs="riksdagen-motions-pdf/data/1939/mot_1939__fk__273/mot_1939__fk__273-007.pdf"/>
          <p xml:id="i-XYN7X1TjzgjWNfGiPZyRzv">
            Motioner i Första kammaren, Nr 275. ” 13
          </p>
          <p xml:id="i-VFL6Mi2t4Bmu1fgXtt53gD">
            personalen i ett flertal fall med betydande majoritet uttalat
            sig för det senare alternativet — detta även i fall, där den i
            utsikt ställda ledigheten endast skulle stå i direkt proportion
            till den tid, som åtgått för övertidsarbetet, så att alltså varje
            övertidstimme skulle bytas mot en timmes ledighet. Det synes oss
            då olämpligt att giva lagstiftningen en utformning, som omöjliggör
            för anställda att uttaga ledighet för utfört övertidsarbete. I
            propositionen hän- visas till, att kontroll av lagens efterlevnad
            skulle bliva försvårad, därest rätt att kompensera övertidsarbete
            med ledighet medgåves. Vi tro, att svårig- heterna här avsevärt
            överdrivits, helst som lagen ålägger arbetsgivaren att rörande
            arbetstagarens användande till arbete å övertid göra noggranna
            an- teckningar i särskild journal, upprättad enligt formulär,
            som fastställes av ar- betsrådet. Det bör icke möta oöverstigliga
            hinder att giva journalen en sådan uppställning, att lagens efterföljande
            kan kontroileras på ett betryggande sätt, utan att journalföringen
            fördenskull ytterligare behöver belasta arbetsgivarna. Den omständigheten,
            att bestämmelserna i de kollektiva riksavtalen inom handeln om
            övertidsersättning i form av ledighet veterligen icke missbrukats
            eller försvårar för de anställda att tillvarataga sina intressen
            i här berörda avseende, synes oss även böra tillmätas stor vikt.
            Ett särskilt spörsmål är frågan om den tidrymd, inom vilken ledighet
            skall lämnas såsom kompensation för övertidsarbete. Som ovan framgår
            hade kom- mittén fixerat denna tidrymd till åtta veckor. Motionärerna
            dela emellertid Dacos mening, att tiden icke bör räknas för snävt,
            då det ofta kan ligga i den anställdes intresse, att ledighet
            får uttagas senare, t. ex. i samband med den ordinarie semestern.
            Daco anser icke någon som helst tidsbegränsning för ledighetens
            uttagande önskvärd; en viss tidsbegränsning torde dock från kontrollsynpunkt
            böra föreskrivas. Vi upptaga därför Köpmännens Garanti- förenings
            förslag, att ifrågavarande ledighet skall lämnas senast inom tolv
            månader efter det övertidsarbetet utförts. På grund av vad vi
            sålunda i denna fråga anfört, hemställa vi, att över- tidsersättning,
            därest arbetsgivare och arbetstagare äro ense därom, må ut- bytas
            mot ledighet å ordinarie arbetstid, att uttagas senast inom tolv
            månader efter det övertidsarbetet utförts. Enligt 9 $i Kungl.
            Maj:ts förslag till arbetstidslag för detaljhandeln stadgas, att
            arbetstagare, som arbetat under minst sex timmar av dygnet, skall
            äga åt- njuta en under arbetstiden utgående sammanhängande rast
            om minst en timme. Sådan rast må, om arbetsgivare och arbetstagare
            äro ense därom, ut- bytas mot två raster om sammanlagt minst en
            timme 15 minuter. Enligt arbetstidsutredningens förslag skulle
            arbetstagare åtnjuta rast, om han ar- betat under minst åtta timmar
            av dygnet. Den ändring som föreslås i propo- sititionen innebär,
            att biträden jämväl skola äga åtnjuta en timmes rast å helgdagsaftnar,
            då affärerna skola stängas kl. 16, om vederbörande exempelvis
            arbetar i ett sträck från kl. 9. Å helgdagsaftnar är arbetet i
            detaljaffärerna i allmänhet särskilt intensivt, och biträdena
            åtnjuta sådana dagar vanligen en- dast kortare måltidsrast. Att
            anskaffa s. k. avbytare möter å helgdagsaftnar hart när oöverstigliga
            svårigheter. Härtill kommer att arbetstagare, som är
          </p>
          <pb facs="riksdagen-motions-pdf/data/1939/mot_1939__fk__273/mot_1939__fk__273-008.pdf"/>
          <p xml:id="i-YDikzBDMvC87aVGvwSPxwJ">
            14 Motioner i Första kammaren, Nr 273.
          </p>
          <p xml:id="i-SBmoUmm1zBMFefw99hQYzu">
            bosatt utom den ort, där den affärsrörelse bedrives, där vederbörande
            är an- ställd, ofta pläga göra framställning om att få sluta något
            tidigare för att hinna resa hem över helgen med ett tidigt tåg.
            Sådana framställningar söka arbetsgivarna i allmänhet tillmötesgå.
            Skulle emellertid regeringens förslag om att rast å en timme skall
            åtnjutas redan vid sex timmars arbete biträdas av riksdagen, torde
            möjligheten att medgiva personal att å helgdagsaftnar hemresa
            tidigare avsevärt försvåras. Det synes sålunda, som om förslaget
            även ur de anställdas synpunkt vore mindre lämpligt. Vi förorda,
            att bestämmelserna angående raster fastställas i enlighet med
            vad de sakkunniga föreslå i 8 $ 1 mom. i av dem framlagt förslag
            till arbets- tidslag för detaljhandeln. I propositionen föreslås,
            att lagen skall träda i kraft den 1 januari 1940. Detta gäller
            jämväl för sådana detaljhandelsföretag, inom vilka anställnings-
            villkoren regleras av vid nämnda tidpunkt ännu icke tilländalupna
            kollektiv- avtal. Departementschefen åberopar sig härvid av en
            inom socialstyrelsen utarbetad promemoria rörande giltighetstiden
            för vissa kollektivavtal. I denna promemoria uppräknas ett par
            tiotal kollektivavtal, som utlöpa vid en senare tidpunkt än 1
            januari 1940, och departementschefen anser, att denna utredning
            ådagalägger, »att något nämnvärt praktiskt behov icke kan anses
            föreligga av en undantagsbestämmelse, innebärande att lagen icke
            skulle verka rubbning i avtal mellan arbetsgivare och arbetstagare,
            som gällde för viss, vid lagens ikraftträdande ännu icke tilländalupen
            tid». Socialstyrelsens utredning ger emellertid icke tillnärmelsevis
            en fullständig bild av, hur avtalsläget inom detaljhandeln kan
            förväntas gestalta sig vid nästa årsskifte. Därest man velat påvisa,
            vilka kollektivavtal, som, då undersök- ningen verkställdes, utlöpte
            först efter årsskiftet 1939—40, måste det sägas, att undersökningen
            varit ganska meningslös. Inom handeln råder för när- varande en
            ytterst livlig avtalsverksamhet, och varje vecka slutas nya kollek-
            tivavtal för ett flertal detaljhandelsföretag. Härtill komma de
            många hundratal kollektivavtal, som i år kunna förutses bliva
            automatiskt prolon- gerade på ytterligare ett år. Antalet tidsbestämda
            kollektivavtal inom detalj- handeln, vilka komma att löpa in på
            nästa år, torde approximativt kunna upp- skattas till inemot tvåtusen.
            Vid sådant förhållande måste det vara välbetänkt att giva de avtalsslutande
            parterna möjlighet att anpassa sina kollektiva överenskommelser
            efter det nya läge, som arbetstidslagen skapar. Att med ett penndrag
            försätta viktiga bestämmelser i gällande kollektivavtal ur kraft
            — bestämmelser, som kanske äro avgörande för avtalens utformning
            i andra delar — anse vi vara både principiellt oriktigt och till
            skada för relationerna mellan arbetsgivare och arbetstagare. På
            så sätt förfor man inte heller vid semesterlagens antagande. Det
            finnes icke någon anledning att visa mindre hänsynsfullhet nu.
            Vi föreslå därför, att i en övergångsbestämmelse stadgas, att
            lagen icke skall bryta för viss tid gällande avtal, som löpa vid
            lagens ikraftträdande. Liksom vid semesterlagens införande förutsätta
            vi, att denna regel tillämpas sålunda, att arbetstidslagen dock
            skall gälla, därest avtalen utan uppsägning förlängas.
          </p>
          <pb facs="riksdagen-motions-pdf/data/1939/mot_1939__fk__273/mot_1939__fk__273-009.pdf"/>
          <p xml:id="i-2My3fNnPvNfXn64cDJFcmp">
            Motioner i Första kammaren, Nr 273. 15 Vi övergår nu till Kungl.
            Maj:ts förslag till ny butiksstängningslag. 135: Kungl. Maj:ts
            förslag till butiksstängningslag stadgas beträffande den vanliga
            affärstiden följande: »Å söckendag må butik hållas öppen för allmänheten
            från klockan 8 till klockan 19. Under tiden från och med den 10
            till och med den 23 december må dock tiden för öppethållandet
            utsträckas till klockan 20». Enligt vad vi inhämtat, är tendensen
            inom affärslivet, att den forcerade julhandeln icke börjar förrän
            den 15 december. Vid sådant förhållande synes det onödigt, att
            butikerna skola hållas öppna till klockan 20 före detta datum.
            Vi hemställa därför, att 3 $ första stycket i Kungl. Maj:ts förslag
            till butiks- stängningslag erhåller följande ändrade lydelse:
            »Å söckendag må butik hållas öppen för allmänheten från klockan
            8 till klockan 19. Under tiden från och med den 15 till och med
            den 23 december må dock tiden för öppethållandet utsträckas till
            klockan 20». Enligt 4 $ i Kungl. Maj:ts förslag till butiksstängningslag
            må butik, där handel idkas huvudsakligen med mejerivaror, ägg,
            margarin, bageri- och konditorivaror, pilsnerdricka, alkoholfria
            drycker, färsk frukt eller levande blommor å sön- eller helgdag
            hållas öppen för allmänheten mellan klockan 8 och klockan 10.
            Enligt 5 8 kan kommunal myndighet under vissa angivna villkor
            medgiva, att butik, där handel idkas huvudsakligen med mejerivaror,
            ägg, margarin, bageri- och konditorivaror, alkoholfria drycker,
            färsk frukt eller levande blom- mor hålles öppen å sön- och helgdag
            mellan klockan 10 och klockan 11 samt därutöver under högst två
            timmar å tid, då högmässogudstjänst icke hålles. På grund av dessa
            stadgande kan ovannämnda kategori av butiker hållas öppna ej mindre
            än fem timmar å sön- och helgdag. Arbetstidsutredningen inskränker
            enligt 4 8 i utredningens förslag till butiksstängningslag öppet-
            hållandet på sön- och helgdag för ifrågavarande butiker till två
            timmar mellan klockan 8 och klockan 10. Enligt 5 8 i utredningens
            förslag till butiks- stängningslag kan kommunal myndighet medgiva
            annan tid för öppet- hållande å sön- och helgdag, dock ej mellan
            klockan 11 och klockan 13. Den betydande utsträckning av söndagshandeln,
            som Kungl. Maj:ts för- slag kan medföra, måste enligt vår mening
            väcka betänkligheter. De anställda böra beredas största möjliga
            ledighet å sön- och helgdag. Enligt vårt för- menande bör det
            intresse, allmänheten till äventyrs kan ha av att å sön- eller
            helgdag inköpa varor under lägre tid, stå tillbaka för de anställdas
            berät- tigade önskemål om ledighet. Allmänhetens behov av att
            förrätta inköp av vissa varor å sön- och helgdag synes oss vara
            tillgodosett genom de bestäm- melser för söndagshandeln, vilka
            förordas av arbetstidsutredningen. Att märka är även, att enligt
            den kungliga propositionen butiker, vilka huvud- sakligen sälja
            ovannämnda varor, under vissa villkor äga hålla öppet fem timmar
            å sön- eller helgdag. Det förutsättes alltså, i motsats till vad
            de sak- kunniga föreslagit, att butikerna, under den tid de hålla
            öppet, få sälja alla varor, som de ha i lager. Med hänsyn härtill
            väcker den föreslagna utsträck- ningen av söndagshandeln än starkare
            betänkligheter.
          </p>
          <pb facs="riksdagen-motions-pdf/data/1939/mot_1939__fk__273/mot_1939__fk__273-010.pdf"/>
          <p xml:id="i-Dbe6EHsRuJZhyDz4vuM2bA">
            16 Motioner i Första kammaren, Nr 273.
          </p>
          <p xml:id="i-PB1yW5fjCCDEadCWRd9QHe">
            Vi förorda, att bestämmelserna för öppethållande av butik under
            sön- och helgdag fastställas i enlighet med vad arbetstidsutredningen
            föreslagit i 4 och 5 8$ i av utredningen framlagt förslag till
            butiksstängningslag för detalj- handeln. Enligt 11 $ i Kungl.
            Maj:ts förslag till butiksstängningslag skall polis- myndighet
            under i paragrafen angivna förutsättningar meddela närings- idkare
            tillstånd att hålla butik öppen för allmänheten eller att annorstädes
            idka försäljning till allmänheten på tid, då sådant eljest icke
            är förenligt med bestämmelserna i butiksstängningslagen. Enligt
            arbetstidsutredningens förslag skulle sådant tillstånd meddelas
            av länsstyrelse. De sakkunniga anse önskvärt, att behandling av
            ansökningar om tillstånd till utsträckt affärstid sker efter enhetliga
            synpunkter beträffande större områden. Eljest skulle lätt ojämnheter
            och därmed orättvisa konkurrensförhållanden uppstå. Vi ansluta
            oss helt till de sakkunnigas synpunkter. Det kan icke vara lämpligt,
            att i angränsande kommuner ansökningar, varom här är fråga, handläggas
            efter skilda principer. Mot de sakkunnigas förslag talar visserligen,
            att länsstyrel- sernas arbetsbörda redan nu är så betydande, att
            man bör sträva efter att icke ytterligare öka densamma. Man torde
            emellertid kunna utgå ifrån, att, sedan de företag, vilka enligt
            11 $ ha rättighet ansöka om tillstånd till ut- sträckt affärstid,
            ingivit sina ansökningar och dessa behandlats, nya ansök- ningar
            endast i mindre omfattning skola inkomma. Någon avsevärd permanent
            ökning av länsstyrelsernas arbetsbörda medför sålunda icke ett
            bifall till de sakkunnigas förslag. Vi tillåta oss sålunda förorda,
            att 11 $ 1 mom. i Kungl. Maj:ts förslag till butiksstängningslag
            erhåller sådan ändrad lydelse, att tillstånd, varom här är fråga,
            1 enlighet med de sakkunnigas förslag må beviljas av länsstyrelse.
            Enligt 11 $ 3 mom. 3) i Kungl. Maj:ts förslag till butiksstängningslag
            må utsträckt tid medgivas för »försäljning i direkt anslutning
            till station för Järnvägs- eller lufttrafik eller för mer betydande
            sjö-, spårvägs- eller busstrafik 1 den utsträckning, som kan anses
            betingad av de resandes behov; dock må tillståndet i regel avse
            försäljning endast av de under 1) nämnda varuslagen samt lagad
            mat, tobaksvaror och mindre pappersartiklar». Enligt de sakkunnigas
            förslag skulle tillstånd till utsträckt affärstid endast medgivas
            för »försäljning i direkt anslutning till station för mer betydande
            järnvägs-, spårvägs-, buss-, sjö- eller lufttrafik». Kungl. Maj:ts
            förslag skiljer sig sålunda från de sakkunnigas därutinnan, att
            enligt Kungl. Maj:ts förslag utsträckt affärstid kan beviljas
            alla järn- vägs- och lufttrafikstationer, medan enligt de sakkunnigas
            förslag tillstånd endast må beviljas »mer betydande» järnvägs-
            och lufttrafikstationer. Då ett stort antal järnvägsstationer
            äro av ringa betydelse och ha liten resandefrek- vens, synes det
            icke motiverat, att tillstånd till utsträckt affärstid kan beviljas
            för försäljning i direkt anslutning till samtliga järnvägsstationer.
            Vi hemställa att, i enlighet med de sakkunnigas förslag, 11 8
            3 mom. 3) i Kungl. Maj:ts förslag till butiksstängningslag ändras
            därhän, att tillstånd till utsträckt försäljning enligt 11 $ 1
            mom. må beviljas för försäljning i direkt
          </p>
          <pb facs="riksdagen-motions-pdf/data/1939/mot_1939__fk__273/mot_1939__fk__273-011.pdf"/>
          <p xml:id="i-DTDhG9QR7NAFWn8QuJHURu">
            Motioner i Första kammaren, Nr 273. 17
          </p>
          <p xml:id="i-6chMmLSUYaoz3RjZAMsrSR">
            anslutning till järnvägsstation endast i de fall, då järnvägsstationen
            är »mer betydande». I anslutning till vad vi sålunda anfört, hemställa
            vi
          </p>
          <p xml:id="i-3UUCYNPTBzr3w3a2BRTzDn">
            beträffande Kungl. Maj:ts förslag till arbetstidslag för detaljhandeln
            att 4 8 erhåller en med 4 8 i arbetstidsutredningens lagförslag
            överensstämmande lydelse; att 7 $ 1 mom. ändras så, att paragrafen
            erhåller den lydelse, som angives i arbetstidsutredningens lagförslag
            7 $ 1 mom.; att från regeln om arbetsgivarens skyldighet att utgiva
            särskild ersättning för arbete å övertid skola undantagas dels
            nödfalls- arbeten enligt 6 8 och dels förberedelse- och avslutningsarbeten
            enligt 7 8 1 mom. i av oss föreslagen lydelse; att övertidsersättning,
            så framt arbetsgivare och arbetstagare äro därom ense, må utbytas
            mot ledighet å ordinarie arbetstid, att uttagas senast inom tolv
            månader efter det övertidsarbetet utförts; att 9 8 ändras i överensstämmelse
            med 8 $ 1 mom. i arbetstids- utredningens lagförslag; att lagen
            icke skall verka rubbning i avtal mellan arbetsgivare och arbetstagare,
            som gälla för viss, vid lagens ikraftträdande ännu icke tilländalupen
            tid; samt |
          </p>
          <p xml:id="i-CEWwK4KcbCZfKDmxy2LNkz">
            beträffande Kungl. Maj:ts förslag till butikstängningslag att
            3 $ första stycket erhåller följande ändrade lydelse: »Å söckendag
            må butik hållas öppen för allmänheten från klockan 8 till klockan
            19. Under tiden från och med den 15 till och med den 23 december
            må dock tiden för öppethållandet ut- sträckas till klockan 20»;
            att bestämmelserna för öppethållande av butik under sön- och helgdag
            utformas i anslutning till 4 och 5 $$ i arbetstidsutred- ningens
            lagförslag; att sådant tillstånd, som i 11 $ 1 mom. omförmäles,
            skall beviljas av länsstyrelse; att 11 8 3 mom. 3) erhåller följande
            ändrade lydelse: »För- säljning i direkt anslutning till station
            för lufttrafik eller för mer betydande järnvägs-, sjö-, spårvägs-
            eller busstrafik må medgivas i den utsträckning, som kan anses
            betingad av de resandes behov; dock må tillstånd i regel avse
            försäljning endast av de under 1) nämnda varuslagen samt lagad
            mat, tobaksvaror och mindre pappersartiklar.» Stockholm den 24
            mars 1939. Nils Holmström. Eilif Sylwan. John Björck. Emil Andersson,
            Jäger. Bihang till riksdagens protokoll 1939. 3 saml. Nr 270—276.
            78989 2
          </p>
          <pb facs="riksdagen-motions-pdf/data/1939/mot_1939__fk__273/mot_1939__fk__273-012.pdf"/>
          <p xml:id="i-2cwsT9wVo4Jh7f2XBhBrqf">
            i EE wo mö
          </p>
          <p xml:id="i-WUVWGL8XnK8puQNsMgPRbK">
            ä vr v
          </p>
          <p xml:id="i-XjsPFy2MN46oCGw3rZdP7y">
            ja =
          </p>
          <p xml:id="i-Q8Jwg2ePueTgqu5EUD5ZJP">
            ,
          </p>
        </div>
      </div>
    </body>
  </text>
</TEI>
