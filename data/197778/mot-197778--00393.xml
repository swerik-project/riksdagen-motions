<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00393">
  <teiHeader>
    <fileDesc>
      <titleStmt>
        <title>med anledning av propositionen 1977/78:76 med energisparplan för befintlig bebyggelse</title>
        <author>av Olof Palme m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1977/78:76 med energisparplan för befintlig bebyggelse</title>
          <idno type="rdwebb">G102393</idno>
          <rs type="number">393</rs>
          <ref type="dokument_url_text">http://data.riksdagen.se/dokument/G102393/text</ref>
          <ref type="dokument_url_html">http://data.riksdagen.se/dokument/G102393</ref>
          <ref type="dokumentstatus_url_xml">http://data.riksdagen.se/dokumentstatus/G102393</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DKX1MP4aaNtFZSpMKXCwY</idno>
            <name>OLOF PALME</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-2ze5QGGJAsCoqCn8nthhnj</idno>
            <name>ERIK ADAMSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7ugPcnmZ6J6FiS44UnXL54</idno>
            <name>GÖRAN KARLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-PiA69Zron44x5fF1pHdUBo</idno>
            <name>INGEMUND BENGTSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-PQWJzhaevKGbSNtPqoUeSA</idno>
            <name>VALTER KRISTENSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-WYkrZExE7jfwHjmfH1DPwg</idno>
            <name>INGVAR CARLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-7dXgNidaggTRBb3qPDta9j</idno>
            <name>ANNA LISA LEWÉN-ELIASSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>HANS GUSTAFSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-9C6mLQs4QzU7geZ2uSMUpe</idno>
            <name>ESSEN LINDAHL</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-NLBMxEvbLF63U4eqdbsfQX</idno>
            <name>BENGT GUSTAVSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-KpoF1wWb4vZchJUXXg8UDL</idno>
            <name>LISA MATTSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-VN8XwZzCEwCzeU3auzzX7t</idno>
            <name>LILLY HANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-8rjVavTFp7UjLy1RbrHnia</idno>
            <name>THAGE PETERSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-SySN6qMqpcrxHXHJgwvJdT</idno>
            <name>LENA HJELM-WALLÉN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Y3UHBFKZGSVLwKDxeacG7e</idno>
            <name>ANNA-GRETA SKANTZ</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7iPA93ucfpYLfEjkeT9MSK</idno>
            <name>PAUL JANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-SMtXkX9rqc6Nj3SiUsn8gT</idno>
            <name>INGVAR SVANBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EjjBxgSnbCE3krAZSn2rdi" type="signed"/>
        <correspContext corresp="i-EjjBxgSnbCE3krAZSn2rdi">
          <note type="signatory" corresp="i-DKX1MP4aaNtFZSpMKXCwY"/>
          <note type="signatory" corresp="i-2ze5QGGJAsCoqCn8nthhnj"/>
          <note type="signatory" corresp="i-7ugPcnmZ6J6FiS44UnXL54"/>
          <note type="signatory" corresp="i-PiA69Zron44x5fF1pHdUBo"/>
          <note type="signatory" corresp="i-PQWJzhaevKGbSNtPqoUeSA"/>
          <note type="signatory" corresp="i-WYkrZExE7jfwHjmfH1DPwg"/>
          <note type="signatory" corresp="i-7dXgNidaggTRBb3qPDta9j"/>
          <note type="signatory" corresp="r-0"/>
          <note type="signatory" corresp="i-9C6mLQs4QzU7geZ2uSMUpe"/>
          <note type="signatory" corresp="i-NLBMxEvbLF63U4eqdbsfQX"/>
          <note type="signatory" corresp="i-KpoF1wWb4vZchJUXXg8UDL"/>
          <note type="signatory" corresp="i-VN8XwZzCEwCzeU3auzzX7t"/>
          <note type="signatory" corresp="i-8rjVavTFp7UjLy1RbrHnia"/>
          <note type="signatory" corresp="i-SySN6qMqpcrxHXHJgwvJdT"/>
          <note type="signatory" corresp="i-Y3UHBFKZGSVLwKDxeacG7e"/>
          <note type="signatory" corresp="i-7iPA93ucfpYLfEjkeT9MSK"/>
          <note type="signatory" corresp="i-SMtXkX9rqc6Nj3SiUsn8gT"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__393/mot_197778__393-001.pdf"/>
      <fw xml:id="i-4Q5FskzGErmjeTFqfADE8t">
        Mot. 1977/78:393
      </fw>
      <div xml:id="i-579jMtJtwFoXsCKsS8YwaN" type="motHeader">
        <div xml:id="i-kbJ8qyuSSawbUYDdvpixh" type="motTitle"/>
        <div xml:id="i-4xKqSJaGGWe4uNepJLHywD" type="motSubmissionInfo"/>
      </div>
      <div xml:id="i-PfycLm9f2VJY1t5C1TgJ6c" type="motBody">
        <div xml:id="i-Bgr3ZibnosQvhtgGZB5zfh">
          <fw xml:id="i-NJNDraU5HrmRD2MCAFj1w3">
            Motion 1977/78:393
          </fw>
          <p xml:id="i-HdyeT5HkPAb9wdsidKQyV1">
            av Olof Palme m. fl. med anledning av propositionen 1977/78:76
            med energisparplan för befintlig bebyggelse
          </p>
          <p xml:id="i-DN8kDCT5iwgCAuMdaQ3YVN">
            Den socialdemokratiska regeringen tog initiativ till en planmässig
            hushåll- ning på energiområdet. Riksdagens energibeslut våren
            1975 (prop. 1975:30, NU 1975:30, CU 1975:28, rskr 1975:202 och
            203) innebar ett antal samordnade åtgärder för att få ett bättre
            grepp om energiförsörjningen samtidigt som huvuddragen i en övergripande
            energiplanering lades fast. 1975 års energibeslut är internationellt
            unikt. Det innebär att vårt land drar ned ökningen av energikonsumtionen
            snabbare än något annat industriland. Enligt beslutet skall energikonsumtionens
            ökningstakt pressas ned till i genomsnitt 2 96 perårt. o. m. 1985.
            Målet är att från 1990-talets början kunna hålla konsumtionen
            på en oförändrad nivå. Ett omfattande utredningsmaterial i vårt
            land och internationellt visar att det finns betydande möjligheter
            att spara energi även på relativt kort sikt. Detta gäller kanske
            främst på uppvärmningssidan i vad gäller både bostäder och andra
            lokaler. På förslag av den socialdemokratiska regeringen vidtogs
            också en rad olika åtgärder i besparingssyfte. Ungefär hälften
            av den totala energiförbrukningen i Sverige faller på uppvärmning
            av byggnader. De allra största besparingarna torde därför kunna
            göras i det befintliga byggnadsbeståndet. Mot denna bakgrund var
            det ett viktigt led i de sparåtgärder som föreslogs av den tidigare
            regeringen att ställa medel till förfogande för att stimulera
            åtgärder som syftar till bättre hushållning med energi i befintliga
            byggnader. Den dåvarande regeringen gav vidare i augusti 1976
            statens planverk i uppdrag att med förtur utreda och redovisa
            vilka sparåtgärder som är möjliga att göra i befintliga byggnader.
            Planverkets uppgift omfattade en beräkning av hur stora besparingar
            som är tekniskt och ekonomiskt möjliga i sådana byggnader. Verket
            skulle vidare utarbeta förslag till bestämmelser och nya styrmedel
            där sådana kan vara befogade. Den socialdemokratiska regeringen
            vidtog också åtgärder för att främja en bättre hushållning med
            energi vid planering av ny bebyggelse. Dessa innebar bl. a. kraftigt
            skärpta krav på isolering och täthet i alla delar av byggnaderna,
            nya krav på injustering av värmesystem och nya värden för luftväxling
            och ventilation. En bred satsning har gjorts på forskning och
            utveckling med sikte på besparing och effektivare energianvändning.
          </p>
          <p xml:id="i-YhkCjthu5HKacu3mpbVe7">
            1 Riksdagen 1977178. 3 saml. Nr 393
          </p>
          <pb facs="riksdagen-motions-pdf/data/197778/mot_197778__393/mot_197778__393-002.pdf"/>
          <fw xml:id="i-PrfyaQGFpAKw6qW5i1J7dz">
            Mot. 1977/78:393 2
          </fw>
          <p xml:id="i-4NTgh4oB5qwz8vSxfJRLzu">
            Handläggningen av regeringens energisparplan
          </p>
          <p xml:id="i-SxiWo4df6WQYHAvafeHCu8">
            I den senaste valrörelsen blev möjligheterna att spara energi
            ett mycket viktigt inslag. Mot realistiska och praktiska förslag
            från den socialdemokra- tiska regeringens sida ställde centerpartiet
            propagandamässiga utspel. I valrörelsen lovade centern att man
            genom sparåtgärder i den befintliga bebyggelsen helt skulle onödiggöra
            den i 1975 års beslut planerade kärn- kraftsutbyggnaden om 13
            reaktorer. Avvecklingen skulle vara genomförd 1985. Efter att
            flera gånger ha skjutit på propositionen har nu regeringens energisparplan
            för den befintliga bebyggelsen presenterats (prop. 1977/78:76).
            Propositionen har utlovats till en rad olika tidpunkter under
            våren och hösten 1977. Enligt de senaste planerna skulle den komma
            den 1 december förra året. Först den 16 december lades propositionen
            på riksdagens bord. Förseningen har sagts bero på att ett bättre
            underlag för tekniska och ekonomiska bedömningar skulle tas fram.
            Av detta märks dock ingenting i bostadsmi- nisterns uttalanden
            i den föreliggande propositionen. Med det innehåll propositionen
            har hade den lika gärna kunnat läggas fram redan för ett år sedan.
            Regeringens försening betyder att man låtit två vintrar gå utan
            att några nya åtgärder kunnat vidtas för att spara energi. Regeringens
            proposition är även i övrigt en märklig produkt. Den bygger på
            en inom bostadsdepartementet upprättad promemoria och på en slutrapport
            från statens planverk, vilka inte har remissbehandlats. Departementsprome-
            morian är dagtecknad samma dag som propositionen togs i regeringsbeslut.
            Att mot denna bakgrund förutsätta att regeringen innan den fattade
            sitt beslut hunnit med något djupare studium av det material som
            propositionen bygger på förefaller uteslutet. När regeringen förra
            året lade fram den s.k. villkorspropositionen för riksdagen —
            enligt statsministern regeringens viktigaste beslut — underlät
            regeringen att på hävdvunnet sätt för riksdagen redovisa föreliggande
            utredningsmaterial med därtill hörande remissyttranden. Det var
            en noncha- lans mot riksdagen som vi då fann anledning att kritisera.
            Nu framlägger regeringen den s.k. sparplanen utan att ha inhämtat
            remissynpunkter från på området sakkunniga myndigheter och organisatio-
            ner. Regeringens handläggning av dessa frågor är synnerligen anmärknings-
            värd, då propositionen berör frågor av stor ekonomisk och arbetsmarknads-
            mässig betydelse. Det hade varit av stort värde för riksdagen
            att”få ta del av sakkunniga remissinstansers synpunkter innan
            slutlig ställning tas. Även i övrigt är regeringens handläggning
            av sparplanen märklig. Sålunda nämns att synpunkter under arbetets
            gång har inhämtats från statens planverk, bostadsstyrelsen och
            statens råd för byggnadsforskning samt några forskare. Men det
            är inte de berörda myndigheternas styrelser som har fått yttra
            sig i sammanhanget. Dessutom framgår av redovisningen av synpunk-
            terna att man nästan genomgående ansett tiden vara för knapp för
            att möjliggöra någon granskning av förslagen i detalj.
          </p>
          <pb facs="riksdagen-motions-pdf/data/197778/mot_197778__393/mot_197778__393-003.pdf"/>
          <fw xml:id="i-W7xHWTx2e9b5NPUMvnUe2R">
            Mot. 1977/78:393 3
          </fw>
          <p xml:id="i-4REYvNLYPoajzD7CvsbvcC">
            Sparplanens innehåll
          </p>
          <p xml:id="i-HZQax1HEm3dpr75Cjtcc5w">
            I propositionens läggs fram förslag om riktlinjer för energihushållning
            i befintlig bebyggelse för en tioårsperiod. De mål som anges i
            propositionen är i och för sig mycket ambitiösa och de insatser
            som skulle krävas för att nå så långtgående spareffekter är utomordentligt
            kostnadskrävande. I proposi- tionen uppskattas investeringsbehovet
            till sammanlagt mellan 31 och 48 miljarder kronor under perioden
            1978-1988. Emellertid anvisas inte några vägar att finansiera
            de omfattande investeringarna. I propositionen förs i stället
            ett oklart resonemang om att stödet till energisparande åtgärder
            i bebyggelsen skall anpassas efter det ekonomiska läget och behovet
            av sysselsättningsstimulerande åtgärder. En del av de medel som
            ställs till förfogande, men vilkas omfattning inte närmare preciseras,
            skall enligt föredragande statsrådet fungera som en programreserv
            på det sättet att användningen av medlen skall kunna förskjutas
            mellan åren under en flerårsperiod med hänsyn till vad som är
            lämpligt från konjunk- tursynpunkt. I propositionen förutses ett
            investeringsbehov för de byggnadsåtgärder som föranleds av programmet
            om 1,8 miljarder kronor för budgetåret 1978/ 79,ca 2,7 miljarder
            kronor för budgetåret 1979/80 och ca 3,6 miljarder kronor för
            budgetåret 1980/81. Sifferuppgifterna är visserligen vilseledande,
            eftersom det inte anges hur stor del av beloppen som avses belasta
            statsbudgeten. Enligt uttalanden av bostadsministern skulle endast
            en tredjedel av dessa belopp utgöra anspråk på budgeten. De här
            angivna investeringsbehoven är vidare uppräknade i det penningvärde
            som antas råda budgetåret 1978/79. Det är missvisande, eftersom
            propositionen i övrigt utgår från prisläget under första kvartalet
            1977. Inte heller redovisas vilken förändring i penningvärdet
            som förutsatts ske från första kvartalet 1977 till budgetåret
            1978/79. Utöver dessa uppenbara oklarheter bidrar propositio-
            nens sifferserie till att skapa ökad oklarhet kring bostadsministerns
            resone- mang om att insatserna för de energibesparande åtgärderna
            skall anpassas med hänsyn till svängningarna i konjunkturen. Till
            oklarheterna medverkar också att propositionen, som nämnts, inte
            anvisar några vägar att finansiera de omfattande investeringar
            som förutsätts ske. I stället föreslås en försämring av de finansieringsvillkor
            som gäller f. n. De statliga lån som ingår i det nuvarande systemet
            för stöd till energihus- hållning i befintlig bebyggelse skall
            enligt propositionen försvinna fr. o. m. budgetåret 1979/80. I
            samband med presentationen av propositionen har förutsatts att
            affärsbankerna skulle ta över ansvaret för finansieringen av energisparåtgärderna.
            Enligt uttalanden av bostadsministern skulle emel- lertid också
            andra möjligheter vara tänkbara. Några sådana tänkbara finansieringsmöjligheter
            redovisas emellertid inte i propositionen. Inte heller lämnas
            någon redovisning för ev. kontakter i denna fråga mellan regeringen
            å ena sidan och riksbanken eller affärsbankerna å den andra sidan.
            Vi finner
          </p>
          <p xml:id="i-GwiF156QYmFi6CAsyppJFP">
            1" Riksdagen 19771/78. 3 saml. Nr 393
          </p>
          <pb facs="riksdagen-motions-pdf/data/197778/mot_197778__393/mot_197778__393-004.pdf"/>
          <fw xml:id="i-BXoVDAYiRctuEuxQahdjz9">
            Mot. 1977/78:393 4
          </fw>
          <p xml:id="i-AXtKG5kFkMRF8VCtwMfNMT">
            detta anmärkningsvärt, inte minst mot bakgrund av de stora svårigheterna
            att på kreditmarknaden finansiera ens det nuvarande, enligt vår
            mening alltför låga, bostadsbyggandet. Enligt vår mening torde
            det vara helt orealistiskt att förutsätta att finansieringen av
            energibesparingsåtgärder inom den befintliga bebyggelsen under
            de närmaste åren kan lösas på annat sätt än över statsbudgeten.
            De bedömningar som görs i propositionen bygger i stor utsträckning
            på ett samhällsekonomiskt lönsamhetsresonemang, som närmare utvecklas
            i den bilagda departementspromemorian. Därvid utgår man från en
            real kalkyl- ränta om 4 96. Emellertid bortser man från kalkylens
            begränsningar när det gäller att återföra lönsamhetsresonemanget
            till den enskilde fastighetsäga- rens situation. De verkliga konsekvenserna
            för denne framgår inte av departementspromemorian. Bostadsministern
            konstaterar själv att fastig- hetsägares och hyresgästers vilja
            att genomföra energibesparande åtgärder är beroende av åtgärdernas
            lönsamhet och att deras bedömning härvidlag torde skilja sig från
            samhällets bedömning, bl. a. därför ”att de inte har vare sig
            möjlighet eller anledning att bedöma värdet av en ökad sysselsättning,
            av en förbättrad bytesbalans eller av minskade miljörisker m.
            m.”. I propositionen underlåter emellertid föredragande statsrådet
            att dra konsekvenserna av detta förhållande. Det är uppenbart
            att det krävs långtgående styrmedel om man skall åstadkomma åtgärder
            som är samhällsekonomiskt lönsamma, men som inte ter sig lönsamma
            för den enskilde. I propositionen avvisas emellertid alla former
            av obligatorier gentemot fastighetsägarna och kommunerna. Alla
            insatser förutsätts ske på frivillighetens väg. Planverket har
            föreslagit flera olika konkreta styrmedel i syfte att möjliggöra
            ett verkningsfullt energispa- rande i bebyggelsen, men förslagen
            avvisas genomgående av regeringen. Flera av förslagen avvisas
            med motiveringen att de kräver remissbehandling, en motivering
            som f. ö. ter sig märklig mot bakgrund av att hela proposi- tionen
            bygger på ett icke remissbehandlat material. Det är vår övertygelse
            att ett uppfyllande av de ambitiösa målen för energisparande i
            1975 års beslut kommer att kräva samhälleliga styrmedel. Kraven
            på tvingande åtgärder måste givetvis bli betydligt mer långtgående
            om man som i regeringens proposition ställer upp ännu högre sparmål.
            Med hänsyn härtill borde frågan om behov av obligatorier ha ägnats
            en mera seriös prövning än som skett i propositionen. I den tekniska
            bilagans fyra sparalternativ, till vilka propositionen hänvisar,
            förutsätts t. ex. en mycket bestämd rangordning mellan olika åtgärder
            samt att dessa ingår i väl avvägda kvantiteter. Några vägar för
            att styra lån och bidrag så att de just stimulerar till dessa
            åtgärder anges ej — problemet blir inte ens föremål för diskussion.
            Av propositionen framgår inte heller vilken eller vilka myndigheter
            som skall ha ansvaret för genomförandet av sparåtgärderna. Ett
            allmänt och otydligt resonemang förs om behovet av samarbete mellan
            berörda statliga myndig- heter, men vilka myndigheter som avses
            och på vilket sätt samordningen
          </p>
          <pb facs="riksdagen-motions-pdf/data/197778/mot_197778__393/mot_197778__393-005.pdf"/>
          <fw xml:id="i-U43xRpE9TYdEKj8qvCnyhR">
            Mot. 1977/78:393 5
          </fw>
          <p xml:id="i-LShbZkjQ4fd2dHXeYPiHrY">
            skall ske framgår inte. I detta sammanhang bör också understrykas
            att någon som helst utvärde- ring av effekterna av hittills vidtagna
            energisparåtgärder inte har gjorts. Vi vill erinra om att vi redan
            för ett år sedan (motionen 1976/77:1325) föreslog en sådan utvärdering
            av vilka spareffekter som är möjliga att uppnå genom en intensifierad
            satsning på sparåtgärder. Vårt förslag gick ut på en intensifierad
            energisparkampanj i Norrbotten, vilket dessutom skulle ha bidragit
            till att skapa nya arbetstillfällen för arbetslösa byggnadsarbetare
            i länet. Förslaget avvisades dock av riksdagsmajoriteten. Sammanfattningsvis
            kan alltså konstateras att i stort sett samtliga förslag till
            konkreta styrmedel för att åstadkomma ett ökat energisparande
            avvisas i regeringens energisparproposition. Inga vägar anvisas
            heller att styra inrikt- ningen av energisparandet mot de mest
            lönsamma åtgärderna, vilket angetts vara en förutsättning för
            departementspromemorians resultat. Ansvarsför- delningen mellan
            myndigheterna har inte heller klarlagts, och hela finansie- ringsfrågan
            har lämnats olöst. Någon utvärdering av hittills vidtagna energisparåtgärder
            har inte heller gjorts. I stället inbjuds riksdagen att på grundval
            av ett allmänt tyckande från det i regeringen ansvariga statsrådet
            ta ställning till en sifferserie.
          </p>
          <p xml:id="i-VMJF8nonePyCdkRXYrG8c1">
            Man spar olja, inte elkraft
          </p>
          <p xml:id="i-GXrE5wtCJmNt6Q1GUfFN2j">
            Vi vill i detta sammanhang något beröra frågan om sambandet mellan
            ett ökat energisparande i den befintliga bebyggelsen och det framtida
            behovet av kärnkraft, då denna fråga spelade en mycket stor roll
            i 1976 års valrörelse. I valrörelsen utlovade centerpartiets ledande
            företrädare att det år 1975 beslutade kärnkraftsprogrammet om
            13 reaktorer skulle kunna avvecklas till år 1985 genom de energivinster
            som skulle uppnås till följd av bättre isolering av den befintliga
            bebyggelsen. Detta påstående har efter valet vid flera tillfällen
            upprepats av statsministern. Resonemanget är felaktigt, därför
            att man bortser ifrån att bättre hushåll- ning med energi i redan
            byggda hus till helt övervägande del innebär att man sparar olja
            och inte elektrisk kraft som alstras av kärnkraftsreaktorer. Detta
            förhållande, som har en avgörande betydelse för den energipolitiska
            debatten, har vi vid upprepade tillfällen framhållit från socialdemokratiskt
            håll. Det nu framlagda regeringsförslaget om energibesparing i
            den befintliga bebyggelsen präglas glädjande nog av en insikt
            om att de målsättningar som ställs upp gäller inbesparingar av
            importerade bränslen, dvs. olja och inte elektrisk kraft. Det
            angivna målet för besparingsåtgärderna skulle enligt propositionen
            motsvara en besparing på mellan 3,4 och 4,1 miljarder ton olja
            per år. Det anförs att ett uppnående av detta mål skulle medföra
            positiva effekter på landets handelsbalans i form av minskat behov
            av importerade bränslen. I departementspromemorian konstateras
            att minst 90 96 av ener- gibesparingarna avser importerade bränslen.
            Vidare förutsätts besparingarna få positiva miljöeffekter genom
            minskade utsläpp av föroreningar som t. ex.
          </p>
          <pb facs="riksdagen-motions-pdf/data/197778/mot_197778__393/mot_197778__393-006.pdf"/>
          <fw xml:id="i-c2TUN7BT4QmDZTC4CpTBY">
            Mot. 1977/78:393 6
          </fw>
          <p xml:id="i-YCZJKnVfAwU42tASZvqTTT">
            koldioxid och svavelföroreningar. Enligt vår mening innebär det
            i propositionen redovisade resonemanget ett glädjande och positivt
            erkännande av regeringen att energisparandet i bostäder inte har
            något att göra med frågan om antalet kärnkraftsreakto- rer.
          </p>
          <p xml:id="i-UnSf7gwiSsVGc8XjxeVxcg">
            Investeringsramar m. m.
          </p>
          <p xml:id="i-NkCJiUE5HKvVWKJ8yNH8Sp">
            Hushållning med energi var en av huvudpunkterna i 1975 års energipoli-
            tiska beslut. Genom omfattande sparåtgärder skulle ökningen av
            energikon- sumtionen hållas tillbaka. Den socialdemokratiska regeringen
            vidtog, som nämnts, en rad åtgärder för att främja en bättre hushållning
            med energi i befintlig och planerad bebyggelse. 1975 års riksdagsbeslut
            om energihushållning i bebyggelsen bör fullföljas. I propositionen
            1977/78:76 anges sparprogrammet dels som ett mål på tio års sikt,
            uttryckt i sparad energi i dagens byggnadsbestånd, dels som en
            treårsplan som uttrycker bruttoinvesteringar i nuvarande kostnadsläge
            och dels åtgärder på ett års sikt, konkretiserade i beslutsramar
            och i ett tak för arbetsmarknadspolitiska kostnader i energisparsyfte.
            Tioårsprogrammets mål innebär att man har summerat vissa i den
            till propositionen fogade promemorian angivna sparmöjligheter.
            Som nämnts har detta material inte fått en sakkunnig belysning
            genom ett remissförfa- rande. Det gör det synnerligen svårt för
            riksdagen att med anspråk på en bedömning i sak kunna ta ställning
            till förslaget. Ett beslut från riksdagens sida att godta det
            föreslagna uttrycket för sparmålet kräver inte endast att kalkylerna
            och deras underlag kan förankras. Det kräver också att riksdagen
            övertygats om att målet kan genomföras med hänsyn till finanspolitiska
            och budgetmässiga bedömningar, till de restriktioner som bl. a.
            utgörs av kravet på utbildad arbetskraft och material samt till
            de styrmedel som förutsätts bli använda och de finansieringsmöjligheter
            som kommer att erbjudas. Dessa frågor kräver en genomgripande
            beredning. Det får förutsättas att bedöm- ningar här kommer att
            göras även inom finans-, arbetsmarknads- och näringsutskotten.
            Även med ett sålunda kompletterat beslutsunderlag kommer den slutliga
            sammanvägningen dock att bereda avsevärda svårig- heter. Som framgår
            av vad vi säger i det följande anser vi dessutom att en så betydande
            satsning på energisparande, som det här är fråga om, inte kan
            göras oberoende av övriga angelägna mål för bebyggelsens utveckling.
            I propositionen förutsätter regeringen att det föreslagna tioårsprogrammet
            skall omprövas efter tre år. De av oss förutsedda investeringsbehoven
            för de närmaste åren stämmer överens med den takt som för denna
            tid anges i propositionen. Vi vill emellertid redan nu uttala
            att även för de följande två åren skall energisparåtgärderna finansieras
            över statsbudgeten enligt nu gällande system för statliga lån
            och bidrag. En sådan konstruktion kan i
          </p>
          <pb facs="riksdagen-motions-pdf/data/197778/mot_197778__393/mot_197778__393-007.pdf"/>
          <fw xml:id="i-8etzMFXQEBARw6wHigu6qD">
            Mot. 1977/78:393 1
          </fw>
          <p xml:id="i-T3DNtPQ4JkadKZcufuQZbW">
            motsats till regeringens förslag medverka till att sparprogrammet
            blir verklighet. När det gäller nästa budgetår ges förslaget i
            propositionen budgettermer. Bruttoinvesteringen 1,8 miljarder
            kronor fördelas med 1,4 miljarder kronor till bostadsdepartementets
            område och med 0,4 miljarder kronor till indu- stridepartementets.
            Genom budgetpropositionen fördelas bruttoinveste- ringen för bostadsdepartementets
            ormåde till beslutsramar om 939 milj. kr. för investeringar och
            till en begärd fullmakt för regeringen att under inte helt preciserade
            förutsättningar öka dessa ramar med 400 milj. kr. När det gäller
            industridepartementets ansvarsområde beräknas i budgetpropositionen
            236 milj. kr. för investeringar, varav ca 100 milj. kr. avser
            åtgärder i byggnader. Regeringens budgetförslag innebär sålunda
            ramar om tillsammans 1,04 miljarder kronor för investeringar för
            energihushållning i befintlig bebyg- gelse. Under förutsättning
            av att, som vi berör i det följande, stödsystemet snarast utvärderas
            finns ingen erinran mot de föreslagna beslutsramarna. När det
            gäller den begärda fullmakten för regeringen att öka ramarna vill
            vi emellertid anmäla tveksamhet. För fullmaktens tillämpning anges
            inte några specifika villkor. Det sägs endast i energisparpropositionen
            att denna s.k. planeringsreserv ”bör disponeras på det sätt som
            är tillämpligt med hänsyn till främst sysselsättningsläget” och
            att användningen skall ”kunna förskjutas mellan åren —--- med
            hänsyn till vad som är lämpligt från konjunktursynpunkt”. Samtidigt
            har regeringen föreslagit att finansfull- makten utökas i motsvarande
            mån för att också ge beslutsmöjligheter för regeringen i samma
            omfattning. Förutsättningarna för finansfullmaktens användning
            är dock strikt begränsade genom uppställda förutsättningar. Frågan
            om de dubbla fullmakterna ställs genom motioner under riksda-
            gens prövning. I detta sammanhang gör vi därför inte någon annan
            erinran mot förslaget än att grunderna för en fullmakt att vidga
            beslutsramarna bör preciseras. Konjunkturbedömningen bör ligga
            redan i beslutet att ange fullmaktens omfattning. Riksdagen bör
            uttala att fullmakten skall användas för att vid behov öka dessa
            ramar om detta är möjligt med hänsyn till anspråken på utbildad
            arbetskraft. Detta är en klarare och samtidigt mer positiv utgångspunkt
            än propositionens oklara och dubblerade resone- mang. Ett kraftigt
            ökat investeringsprogram förutsätter enligt vår mening ökade möjligheter
            för kommunerna att genom uppsökande verksamhet främja sådana insatser
            som ger de största besparingseffekterna. Vi vill i detta sammanhang
            beröra frågan om stöd till kommunerna för teknisk rådgivning m.
            m., som berörs i propositionen. Ingenting sägs om hur kommunerna
            i sin tekniska rådgivning skall kunna övertyga fastighetsägaren
            att vidta vissa åtgärder. Effekterna av det särskilda stödet till
            den kommunala verksam- heten blir mot denna bakgrund svåra att
            överblicka. Tanken att den kommunala aktiviteten ytterst skall
            förmedla kontakter och positiv påverkan
          </p>
          <pb facs="riksdagen-motions-pdf/data/197778/mot_197778__393/mot_197778__393-008.pdf"/>
          <fw xml:id="i-UbbstuM68C7inUe9cGsV1s">
            Mot. 1977/78:393 8
          </fw>
          <p xml:id="i-PoAwYvb7G3oBoC8Xi1ZLzs">
            är självfallet obestridd. Man måste därför räkna med att stödet
            förutsätter att kommunen har redovisat rimliga och effektiva handlingslinjer.
            Förslaget om medelsanvisning har emellertid inte kombinerats med
            några riktlinjer för bidragsgivningen. Det kan med hänsyn härtill
            knappast begäras att riksdagen skulle ställa 60 milj. kr. till
            förfogande under former som i sak innebär en generell fullmakt
            för regeringen att använda pengarna. Vi har vidare utgått från
            att uttalanden i rpopositionen om kommunal avgiftsfinansiering
            av rådgivningsverksamheten inte är avsedda att godkännas av riksdagen
            eftersom de förs fram utan någon som helst redovisning av förutsättningarna
            därför. För att energibesparingsåtgärderna skall få avsedd effekt
            är det vidare angeläget att de administrativa rutinerna för stödåtgärderna
            är utformade på ett så enkelt sätt som möjligt. Det är också angeläget
            med hänsyn till det allmänna önskemålet att minska onödig byråkrati.
            Vi föreslår mot denna bakgrund att regeringen får i uppdrag att
            snabbt se över administrationen av energisparstödet i syfte att
            förenkla hanteringen. Det är känt att energispar- programmet har
            blivit ett område som utnyttjas av mindre nogräknade företag.
            Vi utgår därför från att regeringen utformar reglerna så att stödet
            ej kan utnyttjas för arbeten genom icke seriösa företag. Detta
            torde vara av intresse för såväl de anställda som konsumenterna.
            Med hänsyn till de mycket stora investeringsbehov som föreligger
            för att uppfylla målsättningarna i energibesparingsbeslutet finner
            vi det betänkligt att någon som helst utvärdering av effekterna
            av olika sparåtgärder i det befintliga byggnadsbeståndet ännu
            inte vidtagits. Som vi framhållit i det föregående föreslog vi
            redan för ett år sedan i bl. a. utvärderande syfte att en särskild
            försöksverksamhet skulle komma till stånd i Norrbottens län. Enligt
            vår mening bör nu en utvärdering av det hittills av statsmedel
            finansierade energisparandet snarast komma till stånd.
          </p>
          <p xml:id="i-Tcp2FJBQcjrGUrc3rcfJCR">
            Miljöpolitiskt program för resurshushållning
          </p>
          <p xml:id="i-EbvC6CqSfjHxXYgADyS5qm">
            Efter den förutsatta treårsperioden bör investeringsprogrammet
            för ener- gibesparing inordnas i ett vidare miljöpolitiskt program
            för resurshushållning. Motivet för vårt förslag är följande. Energihushållningsprogrammet
            förutsätter en planerad utveckling av bebyggelsen genom nybyggnad
            och om- och tillbyggnad. Enligt vår mening måste ett sådant omfattande
            hushållningsprogram emellertid också leda till att resurser blir
            tillgängliga för andra väsentliga behov när det gäller bebyggelsen.
            Vid beslut om investeringar av den omfattning som energihus- hållningsprogrammet
            förutsätter kan det inte vara rimligt att bedöma energisparfrågorna
            isolerat från andra frågor som hänger samman med bebyggelseförändringar.
            Krav på t.ex. bättre boendemiljö, jämställdhet, barnomsorg och
            åldringsvård, handikappanpassning, närhet mellan bostäder och
            arbetsplatser, tillgänglighet till allmänna lokaler, trafiksanering
            och
          </p>
          <pb facs="riksdagen-motions-pdf/data/197778/mot_197778__393/mot_197778__393-009.pdf"/>
          <fw xml:id="i-S2u5p8oSBApjNw6uBka78S">
            Mot. 1977/78:393 9
          </fw>
          <p xml:id="i-3xuXVHN4eg4vhzWkDSApJa">
            avfallshantering förutsätter också förändringar i bebyggelsen.
            Ett energihus- hållningsprogram på längre sikt bör därför samordnas
            med en planering för att förbättra bebyggelsemiljöerna även i
            andra avseenden. Åtgärderna skulle kunna fogas in i ett kommunalt
            bostadsförsörjningsprogram i enlighet med vad vi föreslagit i
            vår partimotion om boendemiljö m. m. Med utgångspunkt i en kommunal
            planering bör den fortsatta bebyggel- seutvecklingen kunna styras
            så att förbättrade miljöegenskaper successivt kan nås samtidigt
            med en ökad hushållning med energi för uppvärmning och transporter,
            med vatten och råvaror samt med ett effektivare utnyttjande av
            redan gjorda investeringar. Den stora nödvändiga bostadsexpansionen
            under 1950- och 1960-talen skedde i stort sett på nyexploaterad
            mark. I tätortsområdena finns avsevärda outnyttjade markreserver
            mellan de äldre och nyare bebyggelsedelarna som kan ta emot stora
            delar av den kommande bostadsbebyggelsen. Denna kan på så sätt
            utnyttja redan utbyggda kommunikationer och tekniska system. I
            tillskottsbebyggelsen kan inrymmas lokaler för daghem, gemensamhetsbruk,
            social och kommersiell service, parkeringsanläggningar m. m. som
            kan komplettera bristen i existerande bebyggelse. Den kommunala
            planeringen av bebyggelseutvecklingen bör göras så att existerande
            bebyggelse kan utnyttjas med minsta möjliga förändring. Genom
            bostadstillskotten i tätorternas inre delar kan också behoven
            av mer blandad lägenhetssammansättning och varierad användning
            tillgodoses. Även för näringslivets lokaler föreligger stora behov
            av förnyelse. Tillämp- ningen av arbetsmiljölagstiftningen och
            den nya arbetsrättsliga lagstiftningen kommer att ställa krav
            på upprustning, ombyggnad och nybyggnad av arbetslokaler. Kraven
            på en bättre inre miljö leder i de flesta fall också till att
            störningarna på den yttre miljön blir mindre. Av detta följer
            att även arbetslokaler i stor omfattning bör kunna lokaliseras
            till sparade markut- rymmen i bebyggelsen och därmed bidra till
            minskade transportavstånd inom tätorten. I en planerad utveckling
            av bebyggelsen ges möjligheter till en långsiktig och genomgripande
            förbättring av bebyggelsens energiegenskaper. Ett systematiskt
            genomförande av fjärrvärmeförsörjning kan säkras, och systemet
            kan göras så att det senare kan anpassas till utnyttjande av sol-
            eller ytjordvärme. I sådana fall kan dyrbara tilläggsisoleringar
            visa sig onödiga. I andra fall kan omfattande isolerings- och
            förbättringsprogram, kombinerade med övrig teknisk och social
            upprustning av bebyggelsen, genomföras samlat och rationellt med
            utnyttjande av gemensam upphandling, organiserad evakuering m.
            m. Samhällets finansieringsåtaganden får härigenom påtagligt större
            effekt. Genom att utvecklingsprogrammet omfattar all bebyggelse,
            inte bara bostäder, ges ökade möjligheter att lokalt utnyttja
            tillgång till billig över- skotts- eller restenergi från producerande
            företag. Till miljöutvecklingen hör en systematisk förändring
            av bebyggelsen för att
          </p>
          <pb facs="riksdagen-motions-pdf/data/197778/mot_197778__393/mot_197778__393-010.pdf"/>
          <fw xml:id="i-J8NwtnbXYiLYovw2Qbno8N">
            Mot. 1977/78:393 10
          </fw>
          <p xml:id="i-2oA5rs3BQotRPo3864BQo7">
            öka tillgängligheten till allmänna lokaler, arbetsplatser och
            bostäder för rörelsehindrade och handikappade. Genom samordning
            av åtgärder i bygg- nader, på tomtmark och på allmän mark kan
            förändringarna få avsevärt större räckvidd än genom punktvisa
            insatser. Miljöutvecklingen har också ett estetiskt innehåll.
            På många ställen finns säkert ett behov av att knyta samman splittrade
            miljöer som blivit resultat av punktsaneringar, trafikombyggnader
            och nybyggande. En samlad planering av de fortsatta byggnadsåtgärderna
            skulle kunna bidra till en stabilisering av sådana bebyggelsemiljöer.
            Den närmaste treårsperioden bör mot denna bakgrund användas för
            medvetna förberedelser för ett sådant program. Förberedelserna
            bör bl. a. omfatta följande. 1. En utredning bör tillsättas med
            uppgift att studera och pröva frågan om ombyggnadsverksamhetens
            finansiering även utanför bo- stadssektorn. I ombyggnadsverksamheten
            ingår såväl energisparåtgärder som t. ex. handikappanpassning,
            avfallshantering och bostads- och arbets- platsförbättringar.
            Inte minst bör beaktas att tillämpningen av arbetsmiljö- lagstiftningen
            kommer att ställa krav på upprustning samt om- och nybyggnad av
            arbetslokaler. 2. Kommunerna bör uppmuntras att inventera och
            redovisa tillgången på sådan outnyttjad byggnadsmark inom tätorterna,
            som skulle kunna ta emot kommande bostadsbebyggelse. I många tätortsområden
            torde finnas avsevärda outnyttjade markreserver mellan de äldre
            och nyare bebyggelsedelarna. Det skulle därmed bli möjligt att
            utnyttja redan utbyggda kommunikationer och tekniska system samtidigt
            som brister i den existerande bebyggelsen i form av t. ex. lokaler
            för daghem, social och kommersiell service osv. skulle kunna kompletteras
            i den tillkommande bebyggelsen. 3. Vidare bör övervägas möjligheterna
            att komplettera kommu- nernas bostadsbyggnadsprogram med program
            för den totala bebyggelseutvecklingen i enlighet med vad vi anfört
            i det föregående. Dessa program bör läggas till grund för ett
            långsiktigt ”nationellt miljöutvecklingsprogram”. Därvid bör givetvis
            hänsyn tas till uppgifterna i kommunernas ekonomiska långtidsplanering
            (KELP), den regionala trafikplaneringen, länsplanerna och den
            fysiska riksplaneringen. Det blir på grund av ett sådant program
            som den statliga finansieringsplanen bör byggas upp och inbegripa
            den erforderliga kapitalförsörjningen till energihushållningsåtgärder.
          </p>
          <pb facs="riksdagen-motions-pdf/data/197778/mot_197778__393/mot_197778__393-011.pdf"/>
          <fw xml:id="i-XdQC1aZF7Xp5hQDto4p93e">
            Mot. 1977/78:393 1
          </fw>
          <p xml:id="i-MSsFd6TvVjbHVdag8SjFaH">
            Hemställan
          </p>
          <p xml:id="i-FPBFrVs7E8X871TfwK3q9W">
            Med hänvisning till vad som anförts hemställer vi
          </p>
          <p xml:id="i-FyjYeMDp3rQKev7Sn38SCx">
            L
          </p>
          <p xml:id="i-MG9mF5evmWK4ZWeqs2rSaW">
            att riksdagen som sin mening ger regeringen till känna att lån
            för energisparåtgärder även fortsättningsvis bör lämnas av staten,
          </p>
          <p xml:id="i-CCATT2f687AmRMDTE5GE2F">
            . att riksdagen lämnar begärt bemyndigande att öka ramarna för
          </p>
          <p xml:id="i-XWc87oeiPmgE19QCgBmS5X">
            beslut om energisparstöd i förening med beslut att bemyndi- gandet
            skall utnyttjas av regeringen i den omfattning det är möjligt
            med hänsyn till anspråken på utbildad arbetskraft, att riksdagen
            beslutar att bidrag till kommunerna för informa- tions- och rådgivningsverksamhet
            i vad de inte avser informa- tion och utbildning av förtroendevalda
            och anställda får lämnas endast enligt grunder som kan komma att
            godkännas av riksdagen, att riksdagen som sin mening ger regeringen
            till känna att en översyn av administrationen av energisparstödet
            bör göras i enlighet med vad i motionen anförts, att riksdagen
            som sin mening ger regeringen till känna att en utvärdering av
            det statliga energisparstödet snarast bör initie- ras, att riksdagen
            som sin mening ger regeringen till känna vad i motionen anförts
            om ett miljöpolitiskt program för resurshus- hållning.
          </p>
          <p xml:id="i-CP2r1u1w7Y89zEv1AiSajp" type="date">
            Stockholm den 17 januari 1978
          </p>
          <div xml:id="i-WLSvUWLSsjehYdf8dztDkT" type="signatureBlock">
            <list xml:id="i-Mvn4DSjBLEPKoYYKzXReBQ">
              <item xml:id="i-B4gvUREoPWHW75PDaRg9fA" who="i-DKX1MP4aaNtFZSpMKXCwY" type="signature">
                OLOF PALME (s)
              </item>
            </list>
          </div>
          <p xml:id="i-E3Zfd6FD7A6iq7gEMijggP">
            ERIK ADAMSSON (s) GÖRAN KARLSSON (s) INGEMUND BENGTSSON (s) VALTER
            KRISTENSON (s) INGVAR CARLSSON (s) ANNA LISA LEWÉN-ELIASSON (s)
            HANS GUSTAFSSON (s) ESSEN LINDAHL (s) BENGT GUSTAVSSON (s) LISA
            MATTSON (s) LILLY HANSSON (s) THAGE PETERSON (s)
          </p>
          <p xml:id="i-2RQnJe5osqt4gvqdtXjVCC">
            LENA HJELM-WALLÉN (s) ANNA-GRETA SKANTZ (s) PAUL JANSSON (s)
            INGVAR SVANBERG (s)
          </p>
          <pb facs="riksdagen-motions-pdf/data/197778/mot_197778__393/mot_197778__393-012.pdf"/>
          <p xml:id="i-Y1D4t8V1BDfSTQrZprLyrn">
            GOTAB 57306 Stockholm 1978
          </p>
        </div>
      </div>
    </body>
  </text>
</TEI>
