<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00328">
  <teiHeader>
    <fileDesc>
      <titleStmt>
        <title>Uigurernas situation</title>
        <author corresp="i-TECanR77Prb79DHwPvLitN i-2SnUjYd3qzUQVBobN3u1Yc">av Annelie Enochson och Ulrika Carlsson i Skövde (KD, C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Uigurernas situation</title>
          <idno type="rdwebb">H002U328</idno>
          <rs type="number">U328</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U328/text</ref>
          <ref type="dokument_url_html">http://data.riksdagen.se/dokument/H002U328</ref>
          <ref type="dokumentstatus_url_xml">http://data.riksdagen.se/dokumentstatus/H002U328</ref>
          <ref type="doc">http://data.riksdagen.se/fil/DB38AA94-B017-4562-A45B-0355DB49DADD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Carlsson i Skövde</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-87LwYRBDe9qTcRXzyNtpEd" type="signed"/>
        <correspContext corresp="i-87LwYRBDe9qTcRXzyNtpEd">
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-2SnUjYd3qzUQVBobN3u1Yc"/>
        </correspContext>
        <correspAction xml:id="i-H2eXxBTDYq7kTvq67QeMmr" type="numbering">
          <date when="2012-10-09"/>
        </correspAction>
        <correspAction xml:id="i-FDgCjNPPhNCfKALGdpd5y3" type="submission">
          <date when="2012-10-05"/>
        </correspAction>
        <correspAction xml:id="i-AZYFKyfDREbRNZJ5bkJvxj" type="transfer">
          <date when="2012-10-05"/>
        </correspAction>
        <correspAction xml:id="i-5UHTxpzETAeAef6WxSLLhp" type="assigned"/>
        <correspContext corresp="i-5UHTxpzETAeAef6WxSLLhp">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KkHwqWPPwgmyLkmixCQVvc" type="motHeader"/>
      <div xml:id="i-8xzjEfwsKbZzRLL3sUMfVn" type="motBody">
        <div xml:id="i-CWoZ1iBQmJVPoUgoAcDiPk" type="motProposal" subtype="förslag">
          <head xml:id="i-9zMzCCtWc7NMHwfnoGoBmE">
            Förslag till riksdagsbeslut
          </head>
          <list xml:id="i-GomuZWyfUTm5GbgmnQvee7" style="ol">
            <item xml:id="i-65SRiFwNpdQ82cqp1fqBqb">
              Riksdagen tillkännager för regeringen som sin mening vad som
              anförs i motionen om att Sverige fortsättningsvis i dialogen med
              Kina bör verka för att de mänskliga fri- och rättigheterna respekteras
              fullt ut i den autonoma regionen Xinjiang i Kina.
            </item>
            <item xml:id="i-G4ix1GJyrUZ6PVZXjJrcEe">
              Riksdagen tillkännager för regeringen som sin mening vad som
              anförs i motionen om att Sverige i sina utrikespolitiska kontakter
              bör verka för att Kinas religiöst troende får möjlighet till verklig
              religions- och mötesfrihet.
            </item>
          </list>
        </div>
        <div xml:id="i-ND7ipaWrjrX5q5F2dDLC9W" type="motContent">
          <head xml:id="i-CmRMRxH2bGGvUJbvuShpki" type="h1">
            Motivering
          </head>
          <p xml:id="i-Bwc8pN275EXmw1SNRSD83G">
            Förtrycket av uigurerna i västra Kina har ökat avsevärt sedan
            den 11 september 2001, och likaså har spänningen mellan folkgrupperna
            i Xinjiangområdet ökat. Inför OS 2008 förekom oroligheter och
            i juli 2009 hölls stora demonstrationer i Urumqi, Kashgar och
            andra städer i Xinjiang. Många uigurer fängslades, och närmare
            200 dödades enligt officiella uppgifter. Väldigt få rapporter
            har nått omvärlden på grund av Kinas effektiva cyberaktiviteter
            för att tysta eventuella vittnesmål. Internet blockerades i nordvästra
            Xinjiang under hela tio månader under 2009 och 2010. 1 Tre uiguriska
            webbmasters fick också fleråriga fängelsestraff för att ha äventyrat
            statshemligheter tiden efter kravallerna i Urumqi. 2 Under de
            i stort nedtystade händelserna blev det tydligt att regimen i
            Beijing underblåser etniska spänningar och skyddar han-kinesiska
            intressen i Xinjiang. Han-kineser är i dag i majoritet i delar
            av Xinjiang till följd av en mångårig kinesisk politik av folkförflyttning.
            Kina har på senare år utökat sin militära närvaro i området och
            människorättsgrupper rapporterar om allvarliga kränkningar av
            civilbefolkningen och lokala autonomiförespråkare.
          </p>
          <p xml:id="i-PeoXTKjtQ4A1eSHUV1gjAw">
            Den framgångsrika kvinnliga företagaren Rebiya Kadeer har suttit
            i fängelse i över sex år för sin kamp för mänskliga rättigheter
            för sitt folk uigurerna. Hon anklagades efter oroligheterna i
            juli 2009 för att ha styrt demonstrationerna från sin ofrivilliga
            exil i USA. Hennes familjemedlemmar och släktingar medverkade,
            under påtryckningar, i kinesiska medier för att ta avstånd från
            henne. Två av hennes söner avtjänar fortfarande fängelsestraff
            för ekonomiska brott, vilket sannolikt är en förevändning för
            att trakassera familjen. I ett plötsligt utslag av öppenhet från
            kinesiska myndigheter tilläts släktingar under 2010 att träffa
            den ene av Rebiyas söner, Alim Abdureyim. Det blev tydligt att
            Alim far illa i fängelset och att myndigheterna ville göra det
            känt för Rebiya. Alims hälsotillstånd beskrivs som akut till följd
            av förhållandena i fängelset. Alims fängelsestraff på sju år påbörjades
            2006. Under 2012 eskorterades Alim till en domstol där han tillsammans
            med sin syster Akida Rouizi tvingades skriva över de två byggnader
            familjen ägt till statlig ägo. Efter domstolsprocessen kring byggnaderna
            eskorterades Alim tillbaka till fängelset. Den materiella egendomen
            utgjordes av kommersiella fastigheter och gallerior, som uppfördes
            under den tid Rebiya Kadeer fortfarande verkade som framgångsrik
            affärskvinna. De höga byggnaderna ansågs av många uigurer vara
            symboler för hopp, och de var även tidigare arbetsplatser för
            tusentals. I samband med ägarförflyttningen planerar nu de kinesiska
            myndigheterna att riva byggnaderna. Sverige bör verka för att
            i dialogen med Kina framföra att de mänskliga rättigheterna ska
            respekteras fullt ut för uigurer och för alla andra etniska och
            religiösa grupper i Xinjiang.
          </p>
          <p xml:id="i-Qix98xaQTtsGBVEHDVvTxG">
            Religiös tro misstänkliggörs ofta och kopplas på lösa grunder
            till politisk verksamhet i Xinjiang. De relativt få kristna uigurerna
            lever i en mycket svår situation, då både deras religiösa ställningstagande
            och lojalitet mot regimen ifrågasätts.
          </p>
          <p xml:id="i-2pxNHyji2pxJzPH3tUHcue">
            Intressant att notera är den akademiska studien om antalet religiöst
            troende i Kina som presenterades 2007 vid East China Normal University
            i Shanghai. Rapporten hävdar att det finns över 300 miljoner troende
            kineser, varav ca 40 miljoner är protestanter och 1415 miljoner
            katoliker. Många bekänner sig till olika folktro.
          </p>
          <p xml:id="i-9QAuLsHt52LAhquTdEc9oY">
            Den kristne uiguren Alimjan Yimit (Alimujiang Yimiti) från Kashgar
            ställdes under sommaren 2009 inför rätta för brott mot statens
            säkerhet, trots att den ursprungliga anklagelsen och grunden för
            att Alimjan häktades 2007 var hans kristna verksamhet. I Xinjiang
            finns en särskild förordning utfärdad av ett regionalt partiorgan
            med förbud mot spridande av den kristna läran i områden där det
            bor muslimer eller lamaister och i gränsområden. Förordningen
            är unik för Xinjiang och strider mot den kinesiska grundlagen.
            Inga fakta som kommit fram i målet mot Alimjan visar på någon
            grund för anklagelsen om brott mot statens säkerhet, något som
            skulle kunna ge ett mycket strängt straff. Den kristna uiguren
            Alimjan dömdes till 15 års fängelse.
          </p>
          <p xml:id="i-RFFET65Ex7Y2zYdHXqEKC7">
            Många muslimska skolor i Xinjiang har stängts, och imamer fängslas,
            omskolas ideologiskt och fråntas sina positioner. Kinesisk lag
            förbjuder studier av koranen, religiös utövning och firande av
            religiösa högtider för alla under 18 år. Detta har lett till våldsamma
            räder mot underjordiska skolor där barn undervisas i islam. En
            räd mot en religiös skola i Hotan resulterade i att 12 uiguriska
            barn, flera lärare och tre poliser skadades efter att polisen
            använt tårgas. En elvaårig uigurisk pojke i staden Korla påstås
            ha begått självmord i arresten efter att ha infångats under en
            räd mot en religiös studiegrupp. Pojkens kropp bar spår av tortyr.
            Den religiösa ofriheten i Xinjiang gäller både uigurer, han-kineser
            och andra etniska grupper.
          </p>
          <p xml:id="i-31JHLToe8V6sJifxA5iwNa">
            Den kinesiska regeringen vägrar att göra skillnad på våldsam
            kamp för självständighet och passivt motstånd mot förtrycket.
            Massarresteringar sker löpande och flera terroristanklagade har
            avrättats. Amnesty International hävdar att uigurer är den enda
            folkgrupp som kontinuerligt avrättats på grund av politiska brott
            de senaste åren. Alla autonomiförespråkare klassificeras som terrorister.
          </p>
          <p xml:id="i-F356kD5sSkSqZtcgZ5Y3Fc">
            Den svenska regeringen bör i sina kontakter med de kinesiska
            myndigheterna skyndsamt verka för att dödsstraffen blir upphävda,
            att namnen på de uigurer som sitter fängslade blir offentliga
            och att Kina omedelbart garanterar fångarnas säkerhet. Myndigheterna
            bör kontrollera rättegångar, frige fångarna eller ställa dem inför
            rätta i överensstämmelse med internationell standard. Sverige
            bör även verka för att Kina avskaffar dödsstraffet.
          </p>
          <p xml:id="i-2mGpiRXJZdhVvsQznSyyWP">
            Förföljelserna och restriktionerna på grund av religiös tro har
            ökat generellt i Kina under Hu Jintaos tid som partiledare och
            president. Kristna både inom och utanför den registrerade protestantiska
            kyrkan tre-själv-rörelsen får ofta kämpa mot myndigheternas godtycke
            och bestraffningar. Muslimer förvägras ha skägg eller bära religiösa
            kläder. Firandet av Ramadan kontrolleras och motarbetas.
          </p>
          <p xml:id="i-Th7xy1zqmWLXiRPYdCK1AG">
            FN:s kommitté för eliminerandet av rasdiskriminering utkom i
            augusti 2009 med en rapport om förhållandena i Kina där man betonar
            vikten av att religiösa grupper fritt kan utöva sin religion och
            att etniska grupper fritt kan utvecklas med sitt eget språk och
            sin kultur. Sverige bör agera både unilateralt och inom ramen
            för EU så Kina tar till sig kritiken och gör genomgripande förändringar
            i både lagsystem och praxis. Sverige bör i sina utrikespolitiska
            kontakter verka för att Kinas hundratals miljoner religiöst troende
            får möjlighet till verklig religionsfrihet och mötesfrihet.
          </p>
          <p xml:id="i-U7Ln1xGj1vhkHDAn9aJudK">
            Under folkrepubliken Kinas 60-årsjubileum i oktober 2009 skedde
            en våg av trakasserier och arresteringar mot religiösa grupper,
            särskilt kristna. Ofta tvingades ledande personligheter lämna
            sin hemort och hölls under någon form av husarrest på annan ort.
            Samma taktik har använts mot politiskt oliktänkande sedan länge,
            och situationen återkommer varje år vid tillfällen som bedöms
            som politiskt känsliga. Det finns inte någon rättssäkerhet och
            även i detta fall går agerandet i konflikt med gällande lagar
            och förordningar. Regimen utnyttjar det juridiska systemet och
            anklagar och dömer systematiskt religiöst troende på andra grunder
            än för deras tro. Detta för att kunna hävda att Kina fortfarande
            tillämpar religionsfrihet. Sedan 1990-talet driver regimen också
            en kampanj där man vill att religionen ska anpassa sig till det
            socialistiska samhället. Detta tar sig uttryck i att de registrerade
            religiösa grupperna uppmanas omtolka sitt religiösa budskap och
            tona ner det som regimen anser vara kontroversiellt och konfliktskapande.
            Regimen försöker alltså även teologiskt att kontrollera den registrerade
            religionens uttryck, och alltså inte enbart genom fysiska ingripanden.
          </p>
          <p xml:id="i-GVDdSPKUyKXccrUaGsekE9">
            Den svenska regeringen är bekant med det faktum att de svenska
            folkrörelserna spelade en fundamental roll när Sverige gick från
            fattigdom till välstånd och demokrati. Bland andra var den svenska
            frikyrkan en tongivande aktör under denna tid och en viktig gräsrotsrörelse
            som mobiliserade det svenska civila samhället till en positiv
            förändring. Verklig religionsfrihet och mötesfrihet är således
            av fundamental vikt för att det kinesiska civila samhället också
            skall kunna utvecklas och bidra till en positiv samhällsutveckling.
          </p>
          <p xml:id="i-C6HNzCReYgsDdWKbCN3UNh">
            Detta bör ges regeringen till känna.
          </p>
        </div>
        <div xml:id="i-JZk4eMo4ATQu637HrUwcRb" type="signatureBlock">
          <list xml:id="i-NGkioSJj2Jg98Q3jTXmm7k">
            <item xml:id="i-6ayYzGi7Tg91ZmsbTnTqUD" who="i-TECanR77Prb79DHwPvLitN" type="signature">
              Annelie Enochson (KD)
            </item>
            <item xml:id="i-N69DVPUT75hisDSPtbh8SC" who="unknown" type="signature">
              Ulrika Carlsson i Skövde (C)
            </item>
          </list>
        </div>
      </div>
    </body>
  </text>
</TEI>
