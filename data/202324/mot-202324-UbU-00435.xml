<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UbU-00435">
  <teiHeader>
    <fileDesc>
      <titleStmt>
        <title>Förskolan</title>
        <author corresp="i-Xbq1HVkxhCYVmfPLN63HRo">av Daniel Riazat m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:435 av Daniel Riazat m.fl. (V)</title>
          <idno type="rdwebb">HB02435</idno>
          <rs type="number">435</rs>
          <orgName type="comitteeAbbreviation">UbU</orgName>
          <ref type="dokument_url_text">https://data.riksdagen.se/dokument/HB02435/text</ref>
          <ref type="dokument_url_html">https://data.riksdagen.se/dokument/HB02435</ref>
          <ref type="dokumentstatus_url_xml">https://data.riksdagen.se/dokumentstatus/HB02435</ref>
          <ref type="pdf">https://data.riksdagen.se/fil/1D89667C-53E0-4915-AAF8-8CEAE8261492</ref>
          <ref type="docx">https://data.riksdagen.se/fil/74A28782-13DC-4F4E-B63E-3A15BDF3F616</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-QrNvzg6SGj92wj2YY77ZNA</idno>
            <name>Isabell Mixter</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-DHN5MQ7Vx5CJXKrqs96fkG" type="signed"/>
        <correspContext corresp="i-DHN5MQ7Vx5CJXKrqs96fkG">
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-QrNvzg6SGj92wj2YY77ZNA"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction type="submitted" xml:id="i-C2GvdZng4HWjnomUkpC6h5">
          <date when="2023-09-29"/>
          <time when="15:04:20"/>
        </correspAction>
        <correspAction type="reviewed" xml:id="i-Kmjy8x9W3kyYBZHb3wfzrx">
          <date when="2023-09-29"/>
          <time when="16:58:04"/>
        </correspAction>
        <correspAction type="referred" xml:id="i-MCsAmbkeEeuj3vei86Xvva">
          <date when="2023-10-17"/>
        </correspAction>
        <correspAction type="assigned" xml:id="i-KQbiWJPvDzzHowniWv8HYM">
          <date when="2024-04-24"/>
          <time when="16:35:58"/>
        </correspAction>
        <correspContext corresp="i-KQbiWJPvDzzHowniWv8HYM">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-UXQ7F1Q3JsPEzAn8fRj5LX"/>
        <correspContext corresp="i-UXQ7F1Q3JsPEzAn8fRj5LX">
          <ref type="uppgift">2023/24:UbU1</ref>
          <ref type="ref_dok_id">HB01UbU1</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU1</ref>
          <ref type="ref_dok_titel">Utgiftsområde 16 Utbildning och universitetsforskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-sS3yyHfwuPMyBcmgkiXnB"/>
        <correspContext corresp="i-sS3yyHfwuPMyBcmgkiXnB">
          <ref type="uppgift">2023/24:UbU8</ref>
          <ref type="ref_dok_id">HB01UbU8</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU8</ref>
          <ref type="ref_dok_titel">Förskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-MGRoZckjaLu5n4xyf18A7n"/>
        <correspContext corresp="i-MGRoZckjaLu5n4xyf18A7n">
          <ref type="uppgift">2023/24:UbU9</ref>
          <ref type="ref_dok_id">HB01UbU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU9</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:435 av Daniel Riazat m.fl. (V) Förskolan</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-EWwYdZLJ4QDnJazXTGPwMB">
            1 Förslag till riksdagsbeslut
          </head>
          <list>
            <item sortKey="Yrkande 1" xml:id="i-PERDNiCk6tuwXSU4yk1CtZ">
              Riksdagen ställer sig bakom det som anförs i motionen om att
              regeringen bör återkomma med förslag på reglering avseende barngruppers
              storlek i förhållande till antal pedagoger och tillkännager detta
              för regeringen.
            </item>
            <item sortKey="Yrkande 2" xml:id="i-9a2hmU7164xrtyYqM4ALNx">
              Riksdagen ställer sig bakom det som anförs i motionen om att
              regeringen bör återkomma med förslag på åtgärder för att garantera
              att lokaler som används till förskoleverksamhet är anpassade och
              ändamålsenliga samt att antalet barn per kvadratmeter inte är
              för högt och tillkännager detta för regeringen.
            </item>
            <item sortKey="Yrkande 3" xml:id="i-5qMSezt92mTXT1vC62w3ud">
              Riksdagen ställer sig bakom det som anförs i motionen om att
              för att göra förskolan tillgänglig för fler barn i hela landet
              bör regeringen utreda hur ett golv kan införas i regelverket för
              maxtaxan så att hushållen med allra lägst inkomster blir avgiftsbefriade,
              och detta tillkännager riksdagen för regeringen.
            </item>
            <item sortKey="Yrkande 4" xml:id="i-9anASRJsAuathUnHVbUnr7">
              Riksdagen ställer sig bakom det som anförs i motionen om att
              regeringen bör utreda möjligheten att lagstifta om förskoleverksamhet
              på obekväm arbetstid och tillkännager detta för regeringen.
            </item>
            <item sortKey="Yrkande 5" xml:id="i-43gKTLDvTvxTqeeeBJ7YVg">
              Riksdagen ställer sig bakom det som anförs i motionen om att
              regeringen bör återkomma med förslag som innebär att möjligheten
              att bedriva pedagogisk omsorg i bolagsform avskaffas och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-MeGvy72a2LH1DRKC9Wdvmp">
            2 Inledning
          </head>
          <p xml:id="i-5nPBD6hBHv8bKHniN5ag5M">
            Alla barn ska kunna utvecklas efter de bästa förutsättningarna
            och utifrån sina behov. En bra förskola är minst lika viktig för
            barns utveckling som en bra skola. När vi nu befinner oss i en
            ekonomiskt orolig tid och kan se hur kommunerna tvingas dra ner
            på resurserna till förskola och skola väljer regeringen och SD
            att lägga en nedskärnings­budget som bara ger kommuner och regioner
            en tredjedel av vad de behöver för att ens bibehålla dagens nivåer.
          </p>
          <p xml:id="i-JEPo2ymvrnrMRMCkyPcXDV">
            För Vänsterpartiet är det viktigt att värna barnen. Rätten till
            en bra förskola för alla barn är en självklarhet. Bra barnomsorg
            är också en förutsättning för att kvinnor och män ska kunna förvärvsarbeta
            på lika villkor. Inom förskolan löper dock personalen större risk
            att drabbas av stressrelaterade sjukdomar jämfört med andra yrkesgrupper
            på arbetsmarknaden. Det riskerar att drabba barnens utveckling.
            Barnen har rätt till en bra verksamhet och personalen har rätt
            till en god arbetsmiljö.
          </p>
          <p xml:id="i-K7xbnQRSPbzP8E9iCd1hWh">
            Därför vill vi se en hårdare statlig reglering av kvaliteten
            i förskola och skola för att motverka ogenomtänkta nedskärningar
            som drabbar personalens arbetsmiljö och därmed barnens förskoleår
            negativt. Vi föreslår mer pengar till kommunerna i vår budgetmotion
            (2023/24:2385) för att förhindra besparingar på förskolan.
          </p>
          <head type="h1" xml:id="i-LQE5zmM5H5YkwAEPx5FN7e">
            3 Arbetsmiljö och personalfrågor
          </head>
          <p xml:id="i-8HErTpgvJuh4RMFfhwTNN">
            Många anställda inom förskolan mår inte bra och många vittnar
            om sin pressade situation. Stora barngrupper och för få kollegor
            leder till en stressad arbetsmiljö. Storleken på barngrupper påverkar
            både barn och personal. Skolverket har riktlinjer för barngrupps­storlek,
            dessa är 6–12 barn per grupp i åldern 1–3 år samt 9–15 barn per
            grupp i åldern 4–5 år. Skolverkets riktlinjer bygger på samlad
            internationell och nationell forskning och visar på flera fördelar
            med mindre barngrupper, bl.a. att det leder till bättre miljö
            med lägre ljudnivå och att det gynnar barns lärande. Vänsterpartiet
            anser att dessa riktlinjer är bra, men eftersom det inte finns
            någon reglering för hur stora barngrupperna får vara, överskrids
            på många håll Skolverkets riktlinjer och utvecklingen går i fel
            riktning. I Norge såg man samma utveckling och valde 2018 att
            lagstifta om barngruppernas storlek.
          </p>
          <p xml:id="i-2NxN3HsKDgRzpwG2w3W1Bs">
            I Norge säger lagen att
          </p>
          <p xml:id="i-JGGtktNyXaQsGFxJm1RTx4">
            Barnehagen skal minst ha én ansatt per tre barn når barna er
            under tre år og én ansatt per seks barn når barna er over tre
            år. Barn skal regnes for å være over tre år fra og med august
            det året de fyller tre år. (§ 26 Grunnbemanning, Lov om barnehager)
          </p>
          <p xml:id="i-Gyn1dCoMh3F1Voo291kLSu">
            Där har lagen haft effekt och personaltätheten har ökat. För
            att komma till rätta med bemanningen i förskolan och för att ge
            alla barn en bra start i livet bör Sverige följa Norges exempel.
            Regeringen bör därför återkomma med förslag på reglering avseende
            barngruppers storlek i förhållande till antal pedagoger. Detta
            bör riksdagen ställa sig bakom och ge regeringen till känna.
          </p>
          <p xml:id="i-3LjEh6GL5wTxg4vevnPERM">
            Många pedagoger i förskolan vittnar om för höga ljudnivåer. Ljudnivån
            är så pass hög att pedagogernas hörsel tar skada, hörselnedsättning
            och tinnitus är vanligt förekommande. Dessutom är det en stressfaktor
            för både barn och personal. Ett citat från Arbetsmiljöverket:
          </p>
          <p xml:id="i-HW3faq58U37tUsbxqTsHeh">
            Höga ljudnivåer på förskolan är ytterligare ett arbetsmiljöproblem
            som drabbar både vuxna och barn. Ett forskningsprojekt från Umeå,
            där 17 förskolor ingick, visade att ljudnivån inom förskolan ligger
            över 70 decibel i snitt under en arbetsdag, vilket är mycket tröttande
            och kan skapa stressreaktioner. Det är samtidigt en varierande
            ljudbild med plötsliga toppar i form av skrik, slammer, omkullvälta
            stolar och bullriga leksaker. Det är inte ovanligt att personal
            drabbas av ljudtrötthet, tinnitus och stress.
          </p>
          <p xml:id="i-NxA2edsEvQ4aZf69x7HMuV">
            En del i problematiken med hög ljudvolym är, som ovan nämnts,
            barngruppernas storlek samt att många förskolelokaler inte är
            dimensionerade för det antal barn som går där. Det är helt enkelt
            för många barn i förhållande till lokalernas storlek och utformning.
            Vänsterpartiet anser att det är viktigt att barngrupperna inte
            är större än vad lokalerna är dimensionerade för samt att lokalerna
            på olika sätt är anpassade för den verksamhet som bedrivs där.
            Det måste finnas gott om yta för barn att kunna leka. Ett flertal
            kommuner arbetar i dag med ett funktionsprogram för förskolan
            – ett styrdokument som beskriver vad som avses med ändamålsenliga
            lokaler och utemiljö. Det används som underlag vid planeringen
            och utformningen av förskolans verksamhet och i sam­band med att
            en ny förskola ska byggas eller när en gammal renoveras eller
            byggs om. I programmet kan allt från riktlinjer för antal barn
            per kvadratmeter till detaljer kring materialval, ventilation,
            färgsättning, höjd på möbler osv. ingå. Vänsterpartiet ser positivt
            på detta men anser att regeringen behöver ta ett större ansvar
            för att garantera att all barnomsorg i landet bedrivs i ändamålsenliga
            lokaler. Regeringen bör återkomma med förslag på åtgärder för
            att garantera att lokaler som används till förskoleverksamhet
            är anpassade och ändamålsenliga samt att antalet barn per kvadratmeter
            inte är för högt. Detta bör riksdagen ställa sig bakom och ge
            regeringen till känna.
          </p>
          <head type="h1" xml:id="i-RKSpot9cnub6txMWkkAeur">
            4 Avgifterna i förskolan
          </head>
          <p xml:id="i-4qymdUvfsLT3NxfmjoGdj3">
            Vänsterpartiet anser att alla barn i Sverige ska erbjudas en
            likvärdig tillgång till förskola. Sedan 2002 har vi maxtaxa i
            Sverige. I förskolan är avgiften per månad, angiven i procent
            av hushållets avgiftsgrundande inkomst per månad, upp till en
            månadsinkomst på 54 830 år 2023. Det innebär att för det första
            barnet är avgiftstaket 3 procent men högst 1 645 kronor. För det
            andra barnet är avgiftstaket 2 procent men högst 1 097 kronor.
            För det tredje barnet är avgiftstaket 1 procent men högst 548
            kronor.
          </p>
          <p xml:id="i-GkRH23BBUH47yHEazvJJKX">
            Vänsterpartiet stödjer systemet med maxtaxa och vill på sikt
            att förskolan ska bli helt avgiftsfri eftersom förskoleavgiften
            kan utgöra ett hinder för hushåll med små eko­nomiska resurser.
            Som ett första steg vill vi därför ändra regelverket kring maxtaxan
            så att de med lägre inkomster betalar en lägre avgift än idag.
            Liknande modell tillämpas redan i flera kommuner, t.ex. Skellefteå
            och Malmö. För att göra förskolan tillgänglig för fler barn i
            hela landet bör regeringen utreda hur ett golv kan införas i regelverket
            för maxtaxan så att hushållen med allra lägst inkomster blir avgiftsbefriade.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-JwhYLjLHidFZWMvFb4Zu3a">
            5 Barnomsorg på obekväm arbetstid
          </head>
          <p xml:id="i-HnvbzDRGREse8XxA4FqnsB">
            Många människor arbetar på obekväm arbetstid, dvs. kvällar, helger
            och nätter. I dag har föräldrar ingen automatisk rätt till barnomsorg
            på dessa tider. I stället är det upp till varje kommun att avgöra
            om den ska erbjuda detta. Det gör att många föräldrar inte har
            möjlighet att arbeta kvällar, helger och nätter. Det drabbar i
            synnerhet ensamstående föräldrar, varav många är kvinnor. Många
            av dem tvingas byta arbetstider eller förlita sig på att exempelvis
            släktingar och vänner kan hjälpa till med barnpassning, allt för
            att få vardagen att gå ihop. Så kan vi inte ha det. Rätten till
            barnomsorg på obekväm arbetstid är en viktig del av Vänsterpartiets
            feministiska politik.
          </p>
          <p xml:id="i-3ouPd9mGHaguBcoKKqXFtw">
            Vänsterpartiet anser att det måste skapas bättre förutsättningar
            för alla föräldrar att kombinera sitt föräldraskap med arbete.
            Särskilt när vi vet att det råder personalbrist i många välfärdsyrken
            där man jobbar på obekväm arbetstid. Det måste helt enkelt bli
            enklare även för personer med barn att kunna ta jobb utanför ordinarie
            kontorstid. Barn behöver också trygghet och kontinuitet. Det kan
            de få om det finns en permanent lösning med en professionell barnomsorg
            utförd av utbildad personal med kunskap och erfarenhet. Barnomsorgen
            måste därför anpassas till alla föräldrars behov.
          </p>
          <p xml:id="i-AUHE7wM5DR3AwTWmXRAeQn">
            Regeringen bör utreda möjligheten att lagstifta om förskoleverksamhet
            på obekväm arbetstid. Detta bör riksdagen ställa sig bakom och
            ge regeringen till känna.
          </p>
          <head type="h1" xml:id="i-5bX4g2V712B8uRMHxSAhLQ">
            6 Pedagogisk omsorg
          </head>
          <p xml:id="i-FPMysDJvEWsYBUUyqidEJJ">
            Syftet med inrättandet av pedagogisk omsorg var att öppna för
            olika former av barn­omsorg med offentlig finansiering. Pedagogisk
            omsorg är inte en skolform och det finns inga krav på att verksamheten
            följer läroplanen eller har utbildad personal. Den marknad som
            har vuxit fram inom pedagogisk omsorg är problematisk då den svaga
            regleringen gör det enkelt att tjäna pengar på låg kvalitet. Kommunerna
            har svårt att ställa krav och följa upp verksamheten eftersom
            lagen är svag och otydlig.
          </p>
          <p xml:id="i-b4gc8JEUe9HXJovtrGMFv">
            Vänsterpartiet anser att behovet av flexibla barnomsorgsformer
            som dagbarnvårdare inte ska kunna utnyttjas för att starta och
            bedriva mycket lönsam barnomsorgsverksamhet av tveksam kvalitet.
            Därför måste möjligheten att bedriva pedagogisk omsorg i bolags­form
            avskaffas. Utöver detta vill vi se en tydligare lagstiftning avseende
            kvalitetskrav för pedagogisk omsorg. Regeringen bör återkomma
            med förslag som innebär att möjligheten att bedriva pedagogisk
            omsorg i bolagsform avskaffas. Detta bör riksdagen ställa sig
            bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-PUeeQrrvYqKTjn32zrY7BE" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-9QWwJPy3fUAQKaZmfgydPc" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-KpihFL19t5qJdm5TCRvAh2" who="i-Xte2hVf6qgEgJA6sWB1cDH">
              Malcolm Momodou Jallow (V)
            </item>
            <item xml:id="i-LfUVFGSepDyA374TNFgcp9" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-WpT7oiDUc9eJbEcj4U7UgH" who="i-QrNvzg6SGj92wj2YY77ZNA">
              Isabell Mixter (V)
            </item>
            <item xml:id="i-7JMwXPfF3C3SkJM9WRbx79" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-GEcRyxLCsDrxntZtRUCBES" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
