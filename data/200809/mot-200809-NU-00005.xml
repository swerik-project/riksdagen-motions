<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00005">
  <teiHeader>
    <fileDesc>
      <titleStmt>
        <title>med anledning av skr. 2008/09:34 Sveriges handlingsprogram för tillväxt och sysselsättning 2008–2010</title>
        <author corresp="i-9x2nw6aosA3pyEJfJTc1eD i-3GrPnM5KDKuSxfWxymYNoC">av Ulf Holm och Mikaela Valtersson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2008/09:34 Sveriges handlingsprogram för tillväxt och sysselsättning 2008–2010</title>
          <idno type="rdwebb">GW02N5</idno>
          <rs type="number">N5</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N5/text</ref>
          <ref type="dokument_url_html">http://data.riksdagen.se/dokument/GW02N5</ref>
          <ref type="dokumentstatus_url_xml">http://data.riksdagen.se/dokumentstatus/GW02N5</ref>
          <ref type="doc">http://data.riksdagen.se/fil/07FE0876-71D3-4216-98BB-99442CD8DC7D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-693tefsBfmpkexSkHT8RUY" type="basedOn"/>
        <correspContext corresp="i-693tefsBfmpkexSkHT8RUY">
          <ref>Regeringsskrivelse 2008/09:34</ref>
        </correspContext>
        <correspAction xml:id="i-W71S6LQmcJaVhWjBU9QtzV" type="signed"/>
        <correspContext corresp="i-W71S6LQmcJaVhWjBU9QtzV">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-3GrPnM5KDKuSxfWxymYNoC"/>
        </correspContext>
        <correspAction xml:id="i-J2meH962qfgQcnCj8pPgcE" type="submission">
          <date when="2008-11-03"/>
        </correspAction>
        <correspAction xml:id="i-AFhLNVEKtA52TbNW7SnCdS" type="transfer">
          <date when="2008-11-03"/>
        </correspAction>
        <correspAction xml:id="i-RXDKVWUskgoyXswQ5Tai15" type="dismissal">
          <date when="2008-11-10"/>
        </correspAction>
        <correspAction xml:id="i-Es4abq8XV9PW98PqUEZZYT" type="dismissal">
          <date when="2008-11-10"/>
        </correspAction>
        <correspAction xml:id="i-4GqAS9SrUvieVFjMreqS7o" type="referral">
          <date when="2008-11-11"/>
        </correspAction>
        <correspAction xml:id="i-BPMmZTQwhwbZusE3wdqjny" type="assigned"/>
        <correspContext corresp="i-BPMmZTQwhwbZusE3wdqjny">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PZcpz1XaCBaN29ALYj6UVy" type="motBody">
        <div xml:id="i-2qgEPpmKtbGajzC1zFezSp" type="motProposal" subtype="förslag">
          <head xml:id="i-9cyqGiLgqMMd9EAsyj8jo4">
            Förslag till riksdagsbeslut
          </head>
          <list xml:id="i-MHyxErKpsnnBeYE1NNP5gQ" style="ol">
            <item xml:id="i-YDnUU5rBr24XxNGKq1RcWA">
              Riksdagen tillkännager för regeringen som sin mening vad som
              anförs i motionen om att det inom ramen för Lissabonstrategin
              och dess genomförande inte ska överföras ytterligare beslutskompetens
              till EU.
            </item>
            <item xml:id="i-VacAqATWcEvzoRb6JEzRio">
              Riksdagen tillkännager för regeringen som sin mening vad som
              anförs i motionen om att ta fram en svensk strategi innehållande
              konkreta förslag inom klimat- och havsmiljö­frågan att driva inom
              EU inför kommande uppdateringar av EU:s Lissabonstrategi.
            </item>
            <item xml:id="i-ExTTqQ2U2m3iyjcRNqPEtk">
              Riksdagen tillkännager för regeringen som sin mening vad som
              anförs i motionen om att jämställdhetsarbetet ska vara integrerat
              i alla politikområden.
            </item>
            <item xml:id="i-3qnhwqH8zksgL3Q9ty5NME">
              Riksdagen tillkännager för regeringen som sin mening vad som
              anförs i motionen om att regeringen utifrån riktlinjerna i Lissabonstrategin
              ska lägga fram förslag på konkreta åtgärder för att motverka klimatförändringar
              och främja en hållbar utveckling i Sverige.
            </item>
            <item xml:id="i-GCnHnoVh5YraQWUpfMJfDd">
              Riksdagen tillkännager för regeringen som sin mening vad som
              anförs i motionen om att regeringen, som en del i arbetet med
              genomförandet av Sveriges del i Lissabonstrategin, bör lära av
              andra länders arbete med social ekonomi och mot bakgrund av svenska
              förslag inom området social ekonomi utarbeta en svensk strategi
              för socialt företagande.
            </item>
          </list>
        </div>
        <div xml:id="i-7GWyMFe6cfiNwvyERNoWAh" type="motContent">
          <head xml:id="i-74PRFRV434c7on6yysJZ9w" type="h1">
            Inledning
          </head>
          <p xml:id="i-PTTUQnPRczbqXWzPiGo8u">
            Som en del av EU:s strategi för tillväxt och sysselsättning,
            den s.k. Lissabonstrategin, ska varje medlemsland ta fram ett
            eget handlingsprogram för att främja en långsiktigt hållbar ekonomisk
            utveckling och välfärd. I regeringens skrivelse 2008/09:34 Sveriges
            handlingsprogram för tillväxt och syssel­sättning 20082010 redovisar
            regeringen sina ståndpunkter för åtgärder de kommande åren. Skrivelsen
            innehåller inga direkta nyheter utan är mest en upprepning av
            regeringens budgetproposition för statsbudgeten 2009. Budgetpropositionen
            har vi besvarat i partimotionen 2008/09:Fi272 Grön Framtidsbudget
            två år kvar , samt i de kommittémotioner gällande budgeten som
            lämnas inom respektive utskott. Vi väljer att inte upprepa dessa
            ståndpunkter här.
          </p>
          <p xml:id="i-7pVb3pYfgxSGLJdGTPqukm">
            I den här motionen tar vi bara upp vissa särskilda ärenden som
            har bäring på regeringens politik utifrån EU:s Lissabonstrategi
            och där vi finner det anmärkningsvärt att regeringen inte redovisat
            några ytterligare åtgärder i Sverige eller hur man avser att agera
            inom EU för att lyfta fram särskilda frågor, framför allt med
            inriktning på miljö­området.
          </p>
          <p xml:id="i-53HVQeKzJMx4ktGqpHAY12">
            Som utgångspunkt för de nationella handlingsplanerna finns de
            integrerade riktlinjerna som beslutats av EU. Vi har valt att
            också ge framåtsyftande synpunkter på dessa riktlinjer. Vi menar
            att regeringen redan nu måste börja agera för att förbättra riktlinjerna.
            Detta är viktigt inte minst för att riktlinjerna ska ligga i fas
            med den nationella politik vi driver för framtiden.
          </p>
          <head xml:id="i-36t7hpssRrR9Xa7YqBa9bB" type="h1">
            Lissabonstrategin
          </head>
          <p xml:id="i-NswFwxBSinAWxjeiXgY1Wx">
            Lissabonstrategin antogs vid EU:s toppmöte i Lissabon år 2000.
            Vid Europeiska rådets toppmöte i mars 2005 fastställdes vid en
            halvtidsöversyn den linje som nu gäller. Strategin bygger på att
            tre delar, socialpolitiken, den ekonomiska politiken och miljöpolitiken,
            ska stödja varandra.
          </p>
          <p xml:id="i-R7HTzwMz68QbAQXnh2NHmm">
            Från Miljöpartiets sida vill vi starkt betona att utgångspunkten
            för Lissabonstrategin är att den ska bygga på varje enskilt lands
            särskilda förutsättningar och behov och att ytterligare beslut
            på EU-nivå inte ska eftersträvas. Beslut ska inte påtvingas utan
            i möjligaste mån vara nationellt beslutade. Det är viktigt med
            erfarenhetsutbyte som också kan vara lärande. Men utgångspunkten
            ska alltid vara eget beslutande utifrån vårt lands specifika förutsättningar.
            Det är också viktigt att EU:s regelverk inte hindrar medlemsstater
            från att ta sitt nationella ansvar som t.ex. innebär att Sverige
            ska kunna gå före i en aktiv klimat- och miljöpolitik. Det har
            varit särskilda problem då överbetoningen av den fria rörligheten
            för varor skett på bekostnad av miljö- och naturskydd och hälsa.
            Det är t.ex. orimligt att delstater i USA har större frihet att
            främja användningen av biodrivmedel och stimulera ny teknik genom
            att ställa krav på inblandning än vad medlemsstater i EU har.
            Det senaste året har också den fria rörligheten för varor och
            tjänster inneburit en allt större press på skyddet av fackliga
            rättigheter och den svenska modellen för kollektivavtal på arbetsmarknaden.
          </p>
          <p xml:id="i-HVmy6WUcRoDQ6cXJSGW3Yo">
            När det gäller de tre områden som Lissabonstrategin ska vila
            på är det särskilt viktigt att det fastslås att det inte får ske
            någon ytterligare överflyttning av beslut, eller kompetens, inom
            socialpolitiken, utbildningspolitiken, arbetsmarknadspolitiken
            och den ekonomiska politiken. Inom miljöpolitiken finns det i
            dag en del överstatliga beslut, som i vissa fall kan vara befogade
            eftersom många miljöproblem går över nations­gränser. Men det
            är endast när den nationella miljöpolitiken inte får önskvärda
            effekter som Miljöpartiet kan acceptera ytterligare överföringar
            av beslutskompetenser. Inom ramen för Lissabonstrategin och dess
            genomförande är det alltså viktigt att framhålla att det inte
            ska överföras ytterligare beslutskompetens till EU. Detta bör
            ges regeringen till känna.
          </p>
          <head xml:id="i-QZC3L3brqHHXnLy1XwchP7" type="h1">
            Övergripande strategi för framtida Lissabonstrategier
          </head>
          <p xml:id="i-9Lq27qvqRcsfWj6H4dZUDU">
            Lissabonstrategin ska vila på tre ben. Det är beklagligt att
            regeringen så fatalt inriktar sin politik på den klassiska ekonomiska
            politiken, dit vi även räknar in arbetsmarknads­politiken och
            berörda delar av socialpolitiken, utan hänsyn till den tredje
            hörnstenen, miljöpolitiken. Det blir särskilt tydligt med skrivelsen
            Sveriges handlingsprogram för tillväxt och sysselsättning.
          </p>
          <p xml:id="i-NS5tVuu8JA8QVqzwLs9JLD">
            Regeringen har ett mycket tydligt fokus på att göra det lönsamt
            att arbeta och driva företag. Det är förvisso viktigt, men regeringen
            tycks helt ha missat klimatdebatten och de krav som ställs på
            politiken bl.a. utifrån IPCC- och Sternrapporterna. I stället
            skjuter man klimatproblematiken framför sig.
          </p>
          <p xml:id="i-EJuPT9cQPCq36yw6igN1M1">
            Men det är inte bara klimatkrisen som inger oro. De senaste två
            månaderna har oron på de internationella finansiella marknaderna
            slagit till med full kraft världen över. Effekterna av den finansiella
            krisen är både kortsiktiga och långsiktiga.
          </p>
          <p xml:id="i-4WXkGXQSv8KSN3jFFbisPD">
            Miljöpartiet har välkomnat det stabilitetspaket som EU:s ledare
            kommit överrens om och som nu omvandlats till svensk lag. Vi menar
            att det var riktigt med ett kraftfullt agerande för att minska
            de akuta problemen på de finansiella marknaderna. Utöver den krishantering
            som nu skett måste både Sverige och EU arbeta för bättre ordning
            och reda på finansmarknaderna. Detta är en förutsättning för långsiktig
            ekonomisk utveckling. Detta arbete måste också ske på global nivå.
          </p>
          <p xml:id="i-DWWK6fjN4pWUdsPTbVV3od">
            På kort sikt menar vi också att regeringen måste vidta ytterligare
            åtgärder för att mildra effekten av den lågkonjunktur som nu fördjupas
            på grund av finanskrisen.
          </p>
          <p xml:id="i-CSZhCYgrCSzmD6xSBBMnDY">
            Vår budgetproposition gäller, är regeringens enda besked. Vi
            anser detta vara oansvarigt.
          </p>
          <p xml:id="i-JRp4jP94m9fwi9p22RKhQc">
            I det läge som Sverige hamnat i måste statsmakten agera. Vi måste
            investera i utbildning. Med varsel som duggar tätt krävs en kraftfull
            utbyggnad av utbildnings­insatserna, inte minst vad gäller kvalificerad
            yrkesutbildning, och för att höja kvaliteten på utbildningsinsatserna.
            Omskolning och höjd kompetens är viktigt för att personer ska
            kunna gå över till andra yrken där det finns brist i dag och framöver.
            För att motverka klimatkrisen måste vi satsa på att bygga om Sverige
            till ett mer klimatanpassat samhälle. Vi ser möjligheter i en
            stark utbyggnad av kollektivtrafiken. Det handlar om spårvägar
            i ett tiotal av landets större städer, om regionala spårsatsningar,
            om att snabba på redan beslutade och påbörjade nationella järnvägsinvesteringar
            och att påbörja bygget av höghastighetsbanor mellan landets storstadsregioner.
            Det krävs också upprustning av folkhemsbostäderna och miljonprogramsområdena
            för att bl.a. satsa på energieffektiviseringar och förnybara energilösningar.
          </p>
          <p xml:id="i-WaEUNsPxWExCc4P8hgiRAJ">
            Vi anser inte att de 24 riktlinjerna som finns i Lissabonstrategin
            lever upp till de mål som finns om att klimat- och miljöfrågorna
            ska integreras naturligt för att strategin ska vara just tredelad
            dvs. att socialpolitiken, den ekonomiska politiken och miljöpolitiken
            ska stödja varandra. Här följer några exempel på denna brist:
          </p>
          <p xml:id="i-SWX4gRndfqvwJzHf7jxY5b">
            I de underliggande bilagorna till skrivelsen saknas till stor
            del gröna nyckeltal. Det enda som finns redovisas i bilaga 2,
            Strukturindikatorer Sverige jämfört med övriga EU år 2007. I denna
            redovisas utsläpp av växthusgaser, energiintensitet i ekonomin
            samt godstransporter i relation till BNP. Inte i något av dessa
            tre exempel finns Sverige med i topp 3 i EU. Detta samtidigt som
            Sverige i många ekonomiska indikationer ligger i topp 3 i EU.
            Sverige har uppenbart mycket kvar att göra inom miljö- och klimat­området,
            och vi beklagar djupt att regeringen inte jobbar aktivt med att
            försöka bli bättre inom dessa områden i EU. Regeringens skrivelse
            ger inte heller några indikationer på att regeringen avser att
            försöka nå topp 3 i EU de närmaste åren. Vi anser att ambitionerna
            måste höjas ordentligt.
          </p>
          <p xml:id="i-VNcDC73KF32WqGVud3D5v1">
            I skrivelsen skriver regeringen att klimatförändringarna är en
            av vår tids största utmaningar och regeringens högst prioriterade
            miljöfråga (s. 35). Vi anser att det är bra att klimatfrågan är
            prioriterad men kan samtidigt konstatera att det mest verkar vara
            tomma ord eftersom många åtgärder saknas. Till stora delar är
            de satsningar som görs en fortsättning på de åtgärder som den
            tidigare majoriteten Socialdemokraterna, Vänsterpartiet och Miljöpartiet
            tog initiativ till under förra mandatperioden. Det är otillräckligt.
            Det krävs fler åtgärder, såväl på kort som på lång sikt, för att
            uppnå denna prioritering.
          </p>
          <p xml:id="i-LutYUUZZEfLbRnNWwicFf9">
            Vi är också frågande till varför regeringens prioritering från
            tidigare år, havsmiljö, inte finns med. Vi är av uppfattningen
            att tidigare prioritering inte är uppnådd och därmed bör finnas
            kvar samtidigt som en ny prioritering kring klimatfrågan lyfts
            upp. Dessvärre verkar regeringen aktivt backa från åtagandet att
            hejda förlusten av den biologiska mångfalden till år 2010. Eftersom
            detta åtagande kom till vid EU-toppmötet i Göteborg under det
            förra svenska ordförandeskapet ger det olyckliga signaler. Det
            stärker knappast den svenska trovärdigheten i EU:s miljöarbete.
          </p>
          <p xml:id="i-AJEeS1BjDCaBg39DfRRWyY">
            EU:s klimat- och energipolitiska mål som antogs vid EU-toppmötet
            i mars 2007, som bl.a. innehåller en målsättning att minska utsläppen
            av växthusgaser med 20 % till år 2020, anser vi givetvis vara
            ett bra första steg, sedan krävs det mer. Men dessvärre har inte
            regeringen avsatt tillräckliga ekonomiska resurser för att uppnå
            målen. Den svenska satsningen har hittills uteblivit och regeringen
            omfördelar inte heller mer resurser för att nå klimatmålet, vilket
            märks bl.a. i fördelningen mellan vägar och järnvägar i regeringens
            infrastrukturproposition där regeringen prioriterar vägar på bekostnad
            av järnvägar.
          </p>
          <p xml:id="i-BQjsSa4KKSkTkXyAgnh2am">
            Miljöpartiet anser att det är hög tid att börja arbeta för att
            förbättra Lissabonstrategins integrerade riktlinjer, då vi utgår
            från att EU kommer att fortsätta med någon form av Lissabonstrategi.
            Därför bör regeringen sätta i gång arbetet med att arbeta fram
            förslag på för framtiden relevanta förändringar av Lissabonstrategin.
            Framför allt är det viktigt att Sverige arbetar för att miljöfrågorna
            tydligare och mer konkret ska finnas med i strategin, samt att
            de tydligt finns integrerade i alla delar. Mot den bakgrunden
            anser vi att regeringen ska ta fram en svensk strategi innehållande
            konkreta förslag inom klimat- och havsmiljöfrågan att driva inom
            EU inför kommande uppdateringar av EU:s Lissabonstrategi. Några
            delar som bör finnas med inom ramen för ett sådant arbete:
          </p>
          <list xml:id="i-CKLf9fmeiYF6o3yRXqJDp6" style="ul">
            <item xml:id="i-VGUyWnr5hj9t74MEsRv1Sq">
              En klimatskatt liknande den svenska koldioxidskatten bör införas
              för den icke-handlande sektorn i EU och i förlängningen även globalt.
            </item>
            <item xml:id="i-NaS6mLVrUZP91Gxy4HFhyh">
              Utsläppshandeln inom EU måste skärpas. Tilldelningen av utsläppsrätter
              måste minska till en nivå motsvarande en 30-procentig reduktion
              av inhemska utsläpp till 2020. Utsläppsrätterna ska också auktioneras
              ut.
            </item>
            <item xml:id="i-TPY8KW7GRkShYkFtydrLES">
              EU ska verka för att flyget beskattas internationellt.
            </item>
            <item xml:id="i-5nPoLhwPaJZkmpNYSeu1TB">
              Tågtrafiken i EU måste utvecklas. Det långsiktiga målet måste
              vara att flygtrafiken i EU kraftigt minskar.
            </item>
            <item xml:id="i-PbgWGEdGMxBeVBdKBm33Rg">
              De utsläppsregleringar på personbilar om maximalt 120 gram koldioxid
              per kilometer som planeras inom EU är otillräckliga och leder
              endast till en mindre begränsning av utsläppsökningen (se ITPS
              2008). Vi menar att regeringen bör driva på för hårdare regleringar.
            </item>
          </list>
          <p xml:id="i-8v5367SDv4KhXxnj35m4Kw">
            Vi saknar också jämställdhetsarbetet som borde vara integrerat
            i samtliga riktlinjer, framför allt kring sysselsättning, välfärd
            och företagande, men som nu inte tycks tas på så stort allvar
            av regeringen. Detta bör ges regeringen till känna.
          </p>
          <head xml:id="i-4DPkH5UFTZHkgbv4KFpYoV" type="h1">
            Riktlinje 11 Att främja ett hållbart användande av resurser och
            stärka synergierna mellan miljöpolitik och tillväxt
          </head>
          <p xml:id="i-5YHeo1ZVZRRatbgG6BZv2X">
            Den ekonomiska tillväxt och sysselsättning som bygger på, eller
            för sitt fortbestånd förutsätter, en ohållbar användning av naturresurser,
            utsläpp m.m. kommer inte att vara beständig. Ju längre vi dröjer
            med anpassningen, desto svårare blir den. Denna insikt bör ligga
            till grund för regeringens arbete med sysselsättning och tillväxt.
            I stället med några få undantag lyser den med sin frånvaro.
          </p>
          <p xml:id="i-SVmucsCVYxid96f38TK9ar">
            Riktlinje 11 är den av de 24 riktlinjerna som tydligast tar utgångspunkt
            i miljö­politiken. Regeringens åtgärder under denna riktlinje
            kännetecknas av att regeringen inte avser att göra något utan
            att man i stället tillsätter utredningar, anför att frågor bör
            ses över, att frågor bereds inom Regeringskansliet och att man
            ska återkomma med förslag. Inga skarpa förslag redovisas för framtiden.
            Detta är i stark kontrast till många övriga riktlinjer där man
            lägger fram konkreta förslag om arbetsmarknadspolitik, förändrad
            a-kassa och sänkta inkomstskatter.
          </p>
          <p xml:id="i-5BJu2rVtPAfBPFFzZabzth">
            Det är förvånande att inga initiativ tas för hur och inom vilka
            områden regeringen avser att agera för att stärka miljöarbetet,
            med särskild inriktning på klimatfrågan, utifrån EU:s åtaganden
            om Lissabonstrategin och hur detta ska genomföras i Sverige. Regeringen
            har snarast använt EU som förevändning för att slippa vidta konkreta
            åtgärder på hemmaplan. Miljöpartiet har i andra sammanhang redovisat
            en rad förslag på konkreta frågor regeringen bör driva för att
            stärka såväl EU:s som Sveriges klimatpolitik.
          </p>
          <p xml:id="i-4K5nn2CZLtvgSMaANBafcT">
            EU-kommissionens beslut att ge flera länder, inklusive Sverige,
            bakläxa på sina nationella planer för tilldelning av klimatutsläpp
            är en glädjande signal om att systemet med utsläppsrätter kan
            komma att tas på allvar. EU har redan, och måste än tydligare,
            strama upp systemet. Färre utsläppsrätter, och där priset per
            utsläppsrätt är högt för inköp av fler utsläppsrätter, kommer
            att påverka industrins investeringar så att den blir mer energieffektiv
            och mer baserad på förnybar energi.
          </p>
          <p xml:id="i-BEJCRMRush5CNiQmXHWz1j">
            Sverige är världsledande på kunskapsintensiv produktion. Denna
            utveckling måste fortsätta, och då är satsningar på miljöteknik
            oerhört viktiga. Ett investeringsprogram bör tas fram för att
            höja energieffektiviteten och få fram bättre och ny teknik som
            minskar klimatpåverkan. Utfasningen av kol och olja måste påskyndas.
            Sverige ligger långt framme i utvecklingen av solenergi. Den svenska
            miljöteknikbranschen omsätter redan i dag över 100 miljarder kronor
            och har goda möjligheter att utvecklas än mer. Regeringen har
            avsatt 150 miljoner kronor vardera för åren 20082009 för att utveckla
            svensk miljöteknik. Vi anser inte att detta är tillräckligt utan
            att ytterligare resurser behövs.
          </p>
          <p xml:id="i-5h3anRuFKFNqThScQS9Gje">
            Mot bakgrund av ovanstående anser vi att regeringen utifrån riktlinjerna
            i Lissabon­strategin ska lägga fram konkreta förslag för att motverka
            klimatförändringar och främja en hållbar utveckling i Sverige.
            Detta bör ges regeringen till känna.
          </p>
          <head xml:id="i-8VhKmUeidrhbhRiVpLV6B7" type="h1">
            Social ekonomi
          </head>
          <p xml:id="i-NY7u9Y6JX4sMsF5mJpaxvt">
            En av de tre delarna som Lissabonstrategin ska vila på, den sociala
            politiken, anser vi att regeringen tydligare ska lyfta upp, inte
            minst för att integrera människor som står långt från arbetsmarknaden.
            Vi anser inte att frågor som denna ska beslutas på EU-nivå. Däremot
            bör vi ha en ambition att lära av andra länder i EU hur de arbetar
            med dessa frågor. Utvecklingspotentialen inom den sociala ekonomin
            är stor i Sverige och de potentiella samhälleliga vinsterna likaså.
            Inom den sociala ekonomin får människor möjlighet att använda
            sin kreativitet och initiativförmåga till att skapa en verksamhet
            som kommer andra till del. Människor ges möjlighet att utvecklas
            i gemenskap, och engagemang i enskilda organisationer är ofta
            ett slags skola i demokrati. Socialt företagande ger arbetstillfällen,
            ofta även för människor som har svårt att klara konkurrensen på
            den reguljära arbetsmarknaden. Miljöpartiet har en rad förslag
            för att ta bort en del av de hinder som finns för organisationernas
            verksamhet, vilka bl.a. finns med i partimotion 2005/06:Fi229
            Social ekonomi en sektor med möjligheter. Vi ska inte återupprepa
            alla dessa förslag utan ber regeringen läsa denna motion för att
            få tips på vad som kan göras i Sverige inom detta område.
          </p>
          <p xml:id="i-DF3yHfAhJkVDH9vt5uWvVL">
            Begreppet social ekonomi är ett samlingsnamn för en mängd olika
            verksamheter och en mångfald av organisationsformer. Gemensamt
            för alla verksamheter är att de har ett samhälleligt mål för sin
            verksamhet där den ekonomiska delen och eventuell vinst endast
            är ett medel för att uppnå detta. Inom den sociala ekonomin förekommer
            såväl frivilligt arbete som professionellt arbete, dvs. både volontärer
            och anställda.
          </p>
          <p xml:id="i-GY2YVQEFWyji1PRVsdoXhv">
            Den sociala ekonomin bör vara lika uppmärksammad som den offentliga
            och den privata sektorn är. Det går inte att dra någon tydlig
            gräns mot de två etablerade sektorerna, utan den sociala ekonomin
            verkar mellan och i samverkan med de båda. Man kan säga att den
            sociala ekonomin har en överlappande roll. Den sociala ekonomins
            verksamheter uppstår ofta när den offentliga sektorn, eller det
            lokala privata närings­livet, brister eller drar sig ur sitt åtagande
            i ett lokalt område. Vad som kännetecknar innehållet i verksamheten
            beror på de behov som finns i lokalsamhället.
          </p>
          <p xml:id="i-Sy9oxYMoZ5mfnCWUU7Egad">
            Utifrån ovanstående anser vi att regeringen, som en del i arbetet
            med genomförandet av Sveriges del i Lissabonstrategin, bör lära
            av andra länders arbete med social ekonomi och mot bakgrund av
            svenska förslag inom området social ekonomi utarbeta en svensk
            strategi för socialt företagande. Detta bör ges regeringen till
            känna.
          </p>
        </div>
        <div xml:id="i-T2BLyUBW9NNvk9Nt4mf7Vp" type="signatureBlock">
          <list xml:id="i-Bjeui5hBr11bLUX8fxXHiR">
            <item xml:id="i-GrQWwqUCwxayVL1XW33z4u" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
            <item xml:id="i-AR4zmmLuho8hej6qP5tT9f" who="i-3GrPnM5KDKuSxfWxymYNoC" type="signature">
              Mikaela Valtersson (mp)
            </item>
          </list>
        </div>
      </div>
    </body>
  </text>
</TEI>
