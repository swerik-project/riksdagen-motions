<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00251">
  <teiHeader>
    <fileDesc>
      <titleStmt>
        <title>Civil olydnad</title>
        <author corresp="i-ReHv93vu1syAgH8qzKxSu3">av Gustav Nilsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Civil olydnad</title>
          <idno type="rdwebb">GZ02Ju251</idno>
          <rs type="number">Ju251</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju251/text</ref>
          <ref type="dokument_url_html">http://data.riksdagen.se/dokument/GZ02Ju251</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju251</ref>
          <ref type="doc">http://data.riksdagen.se/fil/6DC992EB-2C74-4831-8418-2AB74AF29F82</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ReHv93vu1syAgH8qzKxSu3</idno>
            <name>Gustav Nilsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EN7NjXnKXMAyPx5LZvzkt1" type="signed"/>
        <correspContext corresp="i-EN7NjXnKXMAyPx5LZvzkt1">
          <note type="signatory" corresp="i-ReHv93vu1syAgH8qzKxSu3"/>
        </correspContext>
        <correspAction xml:id="i-722ch3Ut4AsQsPTnmj3YPu" type="numbering">
          <date when="2011-10-05"/>
        </correspAction>
        <correspAction xml:id="i-P2XMg6UTudyAaErK3gVoEd" type="submission">
          <date when="2011-10-03"/>
        </correspAction>
        <correspAction xml:id="i-HvfnKR9T6oHfwy8KTaCF6c" type="transfer">
          <date when="2011-09-30"/>
        </correspAction>
        <correspAction xml:id="i-49ArezygSRFRvS8Vt5gHHj" type="assigned"/>
        <correspContext corresp="i-49ArezygSRFRvS8Vt5gHHj">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-CtM3U7m4U3LBkWKRebbd49">
            Förslag till riksdagsbeslut
          </head>
          <list style="ol">
            <item xml:id="i-LwmhVK8NTaR2Gh4cKFUAt7">
              Riksdagen tillkännager för regeringen som sin mening vad som
              anförs i motionen om att göra en översyn av straffskalan och tillämpningen
              av densamma för den typ av brott som omnämns i motionen.
            </item>
            <item xml:id="i-8N4zHfWmkWQWwzSEDL7Jv7">
              Riksdagen tillkännager för regeringen som sin mening vad som
              anförs i motionen om att utveckla samhällets skydd för näringsidkare
              som arbetar med djurhållning.
            </item>
            <item xml:id="i-4r5Z2g53sJice8GcooQd1t">
              Riksdagen tillkännager för regeringen som sin mening vad som
              anförs i motionen om att utveckla samhällets skydd för forskare
              som arbetar med djurförsök och deras forskningsresultat.
            </item>
          </list>
        </div>
        <div type="motContent">
          <head xml:id="i-FYZ2sxHW7YvoxnPKogWjQv" type="h1">
            Motivering
          </head>
          <p xml:id="i-WbNP7CQcnJ21DG6EgYFvy6">
            Det svenska jordbrukets djurhållning är bland de bästa i världen.
            Det finns stränga krav, och de verksamma inom jordbruksnäringen
            är noga med att följa de regler som finns. Både bonden med ett
            litet jordbruk och de stora företagen vet att deras produkter
            blir bättre om djuren får leva under bästa möjliga förhållanden.
            Svensken har ett positivt synsätt till djurhållningen, vilket
            lett till några av världens bästa produkter.
          </p>
          <p xml:id="i-WjJE4iLSaW5LdNojiLa5yG">
            Trots det finns det de som bestämt sig för att våra djurägare
            agerar fel bara för att de håller djur. De använder sig ibland
            av brott mot lagen för att fästa uppmärksamhet på sina ståndpunkter.
            Dessa aktivister försvagar dessutom vår svenska demokrati. Främst
            är det pälsdjursfarmningen som drabbats av våld både mot anläggningar
            och mot enskilda personer. Men även företag som arbetar med fjäderfä
            och äggproduktion eller djurfodertillverkning har drabbats under
            de senaste åren. Resultatet är förödande för olika producenter,
            t.ex. för svenska äggproducenter och för minknäringen. Förutom
            en enorm extra kostnad och förstörelse av enskild egendom blir
            alltfler producenter tveksamma till att fortsätta.
          </p>
          <head xml:id="i-8oE1MyEwWs4MMMBHWZQ7aQ" type="h2">
            Våldet har fått överhanden
          </head>
          <p xml:id="i-NeKSfKi3ZRRBFYa7fTLTD6">
            Det borde vara oacceptabelt för samhället att enskilda människor
            attackerar och saboterar en fullt laglig näringsverksamhet. Samhället
            måste ta större ansvar och skydda de näringar och näringsidkare
            som hotas. De skall ha samma möjligheter att driva sin verksamhet
            i trygghet som alla andra företagare.
          </p>
          <p xml:id="i-JZRTQ7SQrxeXeFsmJFzPnD">
            De ständiga attackerna mot näringsidkarna har gjort att försäkringsbolagen
            börjat bli tveksamma till att försäkra deras verksamhet och de
            har i ett par fall nekat svenska producenter försäkring för deras
            egendom. Skulle det sprida sig vore det förödande för svensk produktion.
          </p>
          <p xml:id="i-WE87mJFXp8YUgbzdzbZBPA">
            Om vi inte agerar nu riskerar vi att slå ut hela produktionsgrenar
            inom det svenska jordbruket. När vi föder upp djuren i Sverige
            kan vi med lagar, regler och kontroller ha vetskap om hur djurhållningen
            och produktionen går till. Om vi inte föder upp djuren i vårt
            land blir vi beroende av import, och vi kommer då inte på något
            sätt att kunna påverka regler och kontroller.
          </p>
          <p xml:id="i-V8FawSVkW4ytgqxJfaxZiF">
            I det demokratiska Sverige på 2000-talet gör djurrättsaktivister
            allt för att göra just sina röster hörda. Några gör det till och
            med för att få avtjäna sina straff och propagera ännu en gång
            i domstolen. Man måste då se över om straffen som utdöms är tillräckliga,
            eftersom en del aktivister tar så lätt på att avtjäna sitt straff
            och ser det som en del av aktionen.
          </p>
          <p xml:id="i-wFhx1Vx4hEFKAVNwpFTPv">
            Det är inte bara jordbruket som drabbas av aktivisternas aktioner.
            Djurrättsaktivister agerar inte bara mot djurägare och jordbrukare
            som håller djur; det har förekommit att de också hindrat institutioner
            och företag som genomför djurförsök. Djurförsök genomförs först
            efter en noggrann kontroll från samhället via djurförsöksetiska
            nämnder som godkänner försöken. När samhället har konstaterat
            att forskarna följer reglerna för att minimera smärtor för djuren
            måste rättsväsendet vara berett att skydda forskningen och ingripa
            mot aktivisterna.
          </p>
          <head xml:id="i-UKYYXuLP4f6Qt7xwwkhSaB" type="h2">
            Svensk pälsdjursnäring i fara
          </head>
          <p xml:id="i-WAH9typ1iwBhbhVJqPhxCj">
            Konsumenterna köper päls i svenska butiker oavsett om vi har
            ett förbud mot svensk pälsuppfödning i Sverige eller inte. Om
            vi t.ex. föder upp minkar i Sverige kan vi med lagar, regler och
            kontroller ha vetskap om hur produktionen går till. Om vi inte
            föder upp minkar i vårt land är vi beroende av import, och vi
            kommer då inte på något sätt att kunna påverka regler och kontroller.
          </p>
          <p xml:id="i-2N3JKm6KRcJf5dcit5axLf">
            Aktivisterna stannar inte bara vid fredliga demonstrationer utan
            deras motstånd kan också ta sig andra uttryck Det är genom att
            utveckla svenskt djurskydd i samverkan med olika branschföreträdare,
            inspektionsmyndigheter och forskningssamhället som resultat kan
            uppnås. Det är så man utvecklar svenskt djurskydd, d.v.s. genom
            dialog och ständiga förbättringar, inte genom minkutsläpp och
            skadegörelse. Det är en ordning som inte är acceptabel.
          </p>
        </div>
        <div type="motSignatures">
          <list>
            <item xml:id="i-3ypWi7W7A4PmRMargSEz4z" who="i-ReHv93vu1syAgH8qzKxSu3">
              Gustav Nilsson (M)
            </item>
          </list>
        </div>
      </div>
    </body>
  </text>
</TEI>
