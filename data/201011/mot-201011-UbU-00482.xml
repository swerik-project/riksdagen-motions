<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00482">
  <teiHeader>
    <fileDesc>
      <titleStmt>
        <title>Politik för grundskolan</title>
        <author corresp="i-Spsbo7A5zikEeUY3JEYcNV">av Mikael Damberg m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politik för grundskolan</title>
          <idno type="rdwebb">GY02Ub482</idno>
          <rs type="number">Ub482</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub482/text</ref>
          <ref type="dokument_url_html">http://data.riksdagen.se/dokument/GY02Ub482</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub482</ref>
          <ref type="doc">http://data.riksdagen.se/fil/6634F24C-9DB0-42B4-9D7A-C7F3A41135FE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-N5iuULmv8oTkuJcr1C9SFD</idno>
            <name>Håkan Bergman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2WXF9cZeZXGRDfmwXDGbGS" type="signed"/>
        <correspContext corresp="i-2WXF9cZeZXGRDfmwXDGbGS">
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-N5iuULmv8oTkuJcr1C9SFD"/>
          <note type="signatory" corresp="i-WjFt6fTSYNFkhwrZDFYPM4"/>
        </correspContext>
        <correspAction xml:id="i-Wnbd7Nk64HmmTtTmXf1pvt" type="numbering">
          <date when="2010-10-29"/>
        </correspAction>
        <correspAction xml:id="i-JeVata3BJ6Ao2Q3teyriZu" type="submission">
          <date when="2010-10-27"/>
        </correspAction>
        <correspAction xml:id="i-VrN2QzqdfP7HfdxNT1w2FL" type="transfer">
          <date when="2010-10-26"/>
        </correspAction>
        <correspAction xml:id="i-VCd2kCqjsQDyGv2DWEqttj" type="assigned"/>
        <correspContext corresp="i-VCd2kCqjsQDyGv2DWEqttj">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Q2inE8DN73XNaNv1VqF9Wb" type="motBody">
        <div xml:id="i-H9j3vPA41S9hNgaet87Jyc" type="motProposal" subtype="förslag">
          <head xml:id="i-XJ3WwMvBPaXU8xQbS4Pap1">
            Förslag till riksdagsbeslut
          </head>
          <list xml:id="i-scrVzAfHMTWLtt2tc8ZyQ" style="ol">
            <item xml:id="i-Jp1tUHdtkXkZvyMUJbzSyy">
              Riksdagen tillkännager för regeringen som sin mening vad som
              anförs i motionen om kvalitetssäkring, uppfyllelse av kunskapsmål
              och kunskapsuppföljning.
            </item>
            <item xml:id="i-DjM7n4k4CSwWsChfmhYQnC">
              Riksdagen tillkännager för regeringen som sin mening vad som
              anförs i motionen om att öka personaltätheten och minska klasstorlekarna.
            </item>
            <item xml:id="i-HRrhzYudJoyjbt39BtJEf4">
              Riksdagen tillkännager för regeringen som sin mening vad som
              anförs i motionen om individuella utvecklingsplaner och individualiserad
              undervisning.
            </item>
            <item xml:id="i-LZacFsFEoPz4TgeYnV5LQT">
              Riksdagen tillkännager för regeringen som sin mening vad som
              anförs i motionen om behovet av en långsiktig skolpolitik.
            </item>
            <item xml:id="i-6SWC3x7uPNtmQ5sVfpssVQ">
              Riksdagen tillkännager för regeringen som sin mening vad som
              anförs i motionen om förändrad resursfördelning efter behov mellan
              skolor och elever.
            </item>
            <item xml:id="i-RXFMKA3MxSwyo7binvPKRZ">
              Riksdagen tillkännager för regeringen som sin mening vad som
              anförs i motionen om lika villkor för kommunala och fristående
              skolor.
            </item>
            <item xml:id="i-XG1BBsJvm1K6T2RYUpju9n">
              Riksdagen tillkännager för regeringen som sin mening vad som
              anförs i motionen om lärarutbildning, kompetensutveckling, lärarlegitimation
              och lärares karriärvägar.
            </item>
            <item xml:id="i-3dbw26gCBRhTJoEQmL6rQH">
              Riksdagen tillkännager för regeringen som sin mening vad som
              anförs i motionen om jämställdhet i skolan.
            </item>
            <item xml:id="i-HXRDpGXVBcG7Erbt5P9Kbi">
              Riksdagen tillkännager för regeringen som sin mening vad som
              anförs i motionen om studie- och yrkesvägledning.
            </item>
            <item xml:id="i-AKEewpsz63ZUWA75fXG6Yy">
              Riksdagen tillkännager för regeringen som sin mening vad som
              anförs i motionen om arbete mot mobbning och kränkande behandling.
            </item>
            <item xml:id="i-9XD4gbau17K61LRo8yCh1v">
              Riksdagen tillkännager för regeringen som sin mening vad som
              anförs i motionen om skolforskning.
            </item>
            <item xml:id="i-KnjBGguH1zDZZ1srYB5jWA">
              Riksdagen tillkännager för regeringen som sin mening vad som
              anförs i motionen om elevers hälsa.
            </item>
            <item xml:id="i-FRs2bdeHzj1N3xTUBdhQuY">
              Riksdagen tillkännager för regeringen som sin mening vad som
              anförs i motionen om självstyrande skolor.
            </item>
            <item xml:id="i-7u2ikDiH2TzyVCvCK5WSXm">
              Riksdagen tillkännager för regeringen som sin mening vad som
              anförs i motionen om elevinflytande.
            </item>
            <item xml:id="i-YPq5XN2m26nq1HKWNsrMyK">
              Riksdagen tillkännager för regeringen som sin mening vad som
              anförs i motionen om införande av en lag motsvarande lex Sarah
              för skolan.
            </item>
            <item xml:id="i-DKopWsZVpRGLb6nbWyWrzH">
              Riksdagen tillkännager för regeringen som sin mening vad som
              anförs i motionen om avknoppning av skolor.
            </item>
            <item xml:id="i-BerX6baYu1Xni8j7fKY5TA">
              Riksdagen tillkännager för regeringen som sin mening vad som
              anförs i motionen om satsningar för förstärkt elevhälsa.
            </item>
            <item xml:id="i-JDY6BEz6mWKQWQg7LWFG5Y">
              Riksdagen tillkännager för regeringen som sin mening vad som
              anförs i motionen om kommunernas inflytande vid etablering av
              fristående skolor.
            </item>
            <item xml:id="i-EwfnRoyf7XEkihrDE4DKKD">
              Riksdagen tillkännager för regeringen som sin mening vad som
              anförs i motionen om de skattemedel som är avsedda för skolverksamhet.
            </item>
          </list>
        </div>
        <div xml:id="i-QFBfPnLCus83bEA77ceAfV" type="motContent">
          <head xml:id="i-EnMZty2bdfnya1pURH5Mhm" type="h1">
            Investera i skolan
          </head>
          <p xml:id="i-8x36dwJMDyoEDhnWgYeaeT">
            Sverige är och ska förbli en nation som satsar på kunskap. Däri
            ligger vår konkurrenskraft. Vägen framåt är inte låga löner och
            sämre arbetsmiljö. Ska vi möta utmaningen om ett modernt land
            som investerar för framtiden måste vi satsa på barn, ungdomar
            och vuxna. En politik som syftar till att skapa jobb och utveckla
            välfärden måste omfatta hela utbildningssystemet. Redan förskolan
            ger barn möjligheter till utveckling och lärande. Skolans centrala
            uppgift är att ge varje elev gedigna kunskaper och lust att ständigt
            vilja lära mer. Det livslånga lärandet fortsätter genom gymnasium,
            högskola, vuxenutbildning, folkbildning och forskning. Samhällsförändringen
            i stort påverkar också arbetslivet och olika yrken, varför vidareutbildning
            och kompetensutveckling kommer att bli allt viktigare. Att kunna
            lära nytt mitt i arbetslivet blir allt viktigare. Utgångsläget
            är att vi har en relativt jämn och hög utbildningsnivå i Sverige.
            Ambitionen är självklart att stärka denna position. Investeringarna
            i utbildning måste vara långsiktiga. För oss socialdemokrater
            är allas möjlighet till livslångt lärande en naturlig utgångspunkt.
            Livslångt lärande lägger grunden för utveckling av vårt samhälle,
            vårt näringsliv, vår offentliga förvaltning, vår kultur, våra
            föreningar och våra individer.
          </p>
          <p xml:id="i-HRyh8UufrCBDHDkuPSRiZh">
            Vi socialdemokrater har en klar vision för hur skolan ska utvecklas,
            vi har gjort en rejäl genomlysning av situationen i skolan och
            vi vet betydelsen av att investera i utbildning.
          </p>
          <p xml:id="i-MX1aErmmjrG9AnaRwnJ3SV">
            Därför är det självklart för oss att vilja satsa på varje elevs
            utbildning och utveckling. Den moderatledda regeringen gör precis
            tvärtom. Den har bestämt sig för att mäta och sortera är vägen
            för skolan. Vi menar att detta är en väg tillbaka; de backar in
            i framtiden. Vi socialdemokrater vill i stället utvärdera och
            investera.
          </p>
          <head xml:id="i-7jEQoJJF3PuSQqYFRpCvfb" type="h1">
            Kunskap
          </head>
          <p xml:id="i-Y4kG1rHs8QLx8YxNe65xGq">
            Svensk skola har mycket att vara stolt över, men har också problem
            att lösa och utmaningar att anta. Lösningarna kan vi inte söka
            genom att försöka återskapa gårdagens skola. Framtidens utmaningar
            måste mötas med en modern skolpolitik, en socialdemokratisk skolpolitik
            för kunskap, respekt och lust att lära som står i tydlig kontrast
            till en föråldrad sorteringsskola. Ska en modern skola lyckas
            med sitt kunskapsuppdrag måste den fånga lusten att lära och utmana
            varje elev att vilja utvecklas maximalt efter sin förmåga. Så
            är det inte idag. Alltför många elever får inte med sig nödvändiga
            kunskaper och brister upptäcks ibland sent. Elever som lär sig
            grunderna måste hitta glädje i fortsatt lärande. Och elever som
            vill och kan lära mer måste få de utmaningar de behöver. Elever
            bromsas i lärandet om det är stökigt i klassrummen eller otryggt
            i skolan. Problemen finns inte överallt, men de är verkliga för
            tillräckligt många barn och unga för att vi måste förändra grundskolan.
          </p>
          <p xml:id="i-BjhTLsNck9MPcx1uEXtgY4">
            Alla skolor ska vara bra skolor, och alla barn och ungdomar ska
            få en god och likvärdig utbildning. Det kräver långsiktighet och
            ansvarstagande av beslutsfattare på alla nivåer. Regeringens brist
            på långsiktiga besked om statsbidragen till kommunerna riskerar
            att leda till fortsatta uppsägningar av lärare och till större
            klasser. Vi socialdemokrater vill tvärtom investera i mindre klasser
            och fler lärare och andra specialister i skolan. Dagens och morgondagens
            elever måste få chans till en utbildning som på bästa sätt rustar
            dem för framtiden. Det innebär givetvis omprövningar och nyprövningar.
          </p>
          <p xml:id="i-KnaFxHxRgBMGUQ7T2SPk9Y">
            Lärarna måste bli varse sina egna styrkor och svagheter, lära
            sig att utveckla undervisningsmetoder och vara motiverade att
            kontinuerligt utveckla sina kunskaper. Arbetssättet inom skolan
            måste vara öppet så att varje skola blir en lärande organisation,
            där kollegor lär av varandra och utbyter erfarenheter. Kunskaper
            och undervisningsmetoder måste hela tiden uppdateras och förfinas.
            Skolledningen har ett stort ansvar för att skapa ett öppet klimat
            och ge förutsättningar för lärarna att utvecklas i sin yrkesroll.
            Ett nationellt utbildningsråd bör skapas med uppgift att utforma
            verktyg för kontinuerlig utveckling av lärarrollen.
          </p>
          <p xml:id="i-WVSKNsyYoYPsScTRXD2Ydr">
            Det krävs ett nationellt ansvar för kunskapsuppföljning och resursfördelning.
            Ett program för kvalitetssäkring av den svenska skolan bör tas
            fram, som innehåller tydliga kvalitetsmått som alla skolor måste
            uppfylla, och man bör dessutom ta fram system för uppföljning
            av elevernas kunskapsutveckling i varje årskurs från första klass
            samt stödåtgärder så att alla skolor ges reella möjligheter att
            leva upp till kraven.
          </p>
          <p xml:id="i-JSZxFVnYWwkC9QMQWfBpsw">
            Skolornas resultat bör utvärderas varje år och för de skolor
            som inte når kvalitetsmåtten ska huvudmannen, kommunen eller friskolan,
            ha en lagstiftad skyldighet att upprätta en handlingsplan som
            visar vilka åtgärder man avser att vidta för att förbättra resultaten.
            Handlingsplanen ska godkännas av Skolverkets inspektion. Skolor
            som inte möter kvalitetskraven ska ytterst kunna stängas.
          </p>
          <head xml:id="i-Rgv3xSPWy1ruMjZuq893Vy" type="h1">
            Kunskap för en ny tid
          </head>
          <p xml:id="i-JdEk17EC1kdw4abW3uJPLH">
            Det finns inget viktigare mål i skolan än kunskapsmålet. Skolans
            centrala uppgift är att ge alla elever gedigna kunskaper och lust
            att ständigt vilja lära mer. Insatser i förskolan och under de
            tidiga åren är centrala. Förskoleklasser förbereder barnen för
            grundskolan genom att föra samman förskolans pedagogik i mötet
            med skolans undervisning. Målen för skolan måste bli färre, tydligare
            och mätbara. Varje enskild elevs kunskapsutveckling ska systematiskt
            följas upp och utvärderas varje termin från första årskurs så
            att brister upptäcks i tid och resurser och insatser kan sättas
            in.
          </p>
          <p xml:id="i-B5zSAjRiRUGoquordHVP3R">
            Varje barn och ungdom ska nå skolans kunskapsmål och ska få utvecklas
            så långt som möjligt utifrån sina förutsättningar. Undervisningen
            måste därför bli mer individualiserad och bättre se till varje
            enskild elevs behov och förutsättningar. För elever som lär sig
            grunderna måste fokus ligga på att fortsatt locka till nytt lärande.
          </p>
          <p xml:id="i-XfeXJiAHf7AsxisfuGhvVh">
            För elever i behov av särskilt stöd för att uppnå målen ska det
            finnas mer stöd att tillgå. En del behöver extraundervisning,
            men det kan också handla om fler lärare och mindre undervisningsgrupper
            i vissa ämnen eller vid vissa tillfällen.
          </p>
          <p xml:id="i-Bb4Zp2sNzFstoPEv2yXUja">
            För elever som snabbt tillägnar sig kunskap ska undervisningen
            innebära en utmaning och det ska det bli lättare att få fortsätta
            snabbare. Den som går i grundskolan ska kunna gå kvar i samma
            klass men läsa vissa kurser på gymnasienivå. Den gymnasieelev
            som vill ska kunna läsa enskilda ämnen på högskolenivå. Vattentäta
            skott mellan olika skol- och utbildningsformer som hindrar individens
            utveckling ska undanröjas.
          </p>
          <p xml:id="i-RHAHXBvDhSJECzkgGzzXYD">
            De individuella utvecklingsplanerna bör utvecklas till ett kontrakt
            mellan skolan, eleven och hemmet. Med den individuella utvärderingen
            som grund ska skolan skriftligen precisera vilka insatser som
            görs för att stödja elevens kunskapsutveckling och eleven och
            hemmet ska tydliggöra vilka insatser de avser att göra för att
            ta sin del av det gemensamma ansvaret. Kontraktet är en del av
            dialogen mellan elev, hem och skola och ska inte betraktas som
            en offentligt upprättad handling. Nya nationellt kvalitetssäkrade
            prov och tester i läsning, matematik och engelska bör tas fram
            för de tidiga åldrarna. Detta kan bli ett hjälpmedel för skolor
            och lärare att prioritera resurser och sätta in insatser där de
            behövs mest och bäst. När de individuella utvecklingsplanerna
            utvecklas kan insatser prioriteras och preciseras för att möta
            och stödja varje elevs utveckling.
          </p>
          <head xml:id="i-Re81pA6gAWPCA5jsTacgZH" type="h1">
            En långsiktig skolpolitik
          </head>
          <p xml:id="i-Ek1LBnd7fTc7VksauiH75">
            Vi har sökt en blocköverskridande överenskommelse med regeringen
            om skolan. Ett barn som går i skolan i tolv år kan få uppleva
            fyra olika regeringar med helt olika skolpolitik bara under sin
            skoltid. Det är inte rimligt. Lärare och elever måste få arbetsro
            och veta vad som gäller. Hittills har regeringen varit helt avvisande
            till en långsiktig skolpolitik i Sverige. Vi är beredda att komma
            överens om exempelvis betygssystemet så att det blir stabilt över
            tid.
          </p>
          <p xml:id="i-EjRmcaBYMU4f1XUMhWxCUq">
            Vi kan acceptera tidigare betyg och fler betygssteg men med nationellt
            fastställda kriterier. Vi kan emellertid aldrig acceptera de betyg
            för 6-åringar som nu i praktiken införs med de betygsliknande
            skriftliga omdömena. Vår förhoppning är fortfarande att nå en
            överenskommelse, men under tiden går vi vidare med våra konkreta
            förslag om hur skolan kan utvecklas och förbättras för alla.
          </p>
          <head xml:id="i-9siZoAwZeNtkQxdMqvVBzH" type="h1">
            Matematik
          </head>
          <p xml:id="i-3uTpsVp4L3kvmRJ759foBq">
            Att läsa, skriva och räkna utgör på många sätt de grundläggande
            färdigheterna för den övriga kunskapsinhämtningen i skolan. För
            att stärka elevernas utveckling inom dessa områden vill vi socialdemokrater
            investera i fler lärare, specialister och mindre klasser. Vi vet
            att lärarnas ämneskunskaper och förmåga att vidga förståelsen
            för matematiken är centralt för kunskapsresultaten.
          </p>
          <p xml:id="i-SwqSSuDrAAZzxzdjnjKCyq">
            Vi vet att barn redan före skolstarten är intresserade av matematik.
            Förskolan ska möta detta matematikintresse hos barn genom lärande
            lek. Det är naturligt att matematik tillhör basämnena i grundskolan,
            att godkänt betyg utgör ett behörighetskrav till gymnasieskolan
            och att det är ett kärnämne i alla gymnasieskolans program. Matematikkunskaper
            hjälper oss att förstå sammanhang när det gäller såväl politiken
            och den ekonomiska utvecklingen i samhället som den egna privatekonomin.
            Det är allvarligt att svenska elevers kunskaper i matematik har
            försvagats kraftigt under ett antal år.
          </p>
          <p xml:id="i-68MYY5SyEJm9HGvAVF2B7G">
            Studerande med utländsk bakgrund är överrepresenterade bland
            dem som har svårigheter i matematik. Lärare måste därför ha beredskap
            för att möta dessa. Nyckeln kan ligga i språket och svårigheten
            behöver inte nödvändigtvis bestå i att förstå matematiken. Fler
            invandrare måste också stimuleras att utbilda sig till lärare
            i matematik. Matematiklärare med ett annat modersmål än svenska
            har större förutsättningar att förstå de flerspråkiga elevernas
            situation. Matematikdelegationen fastslog också att matematikundervisning
            på elevens modersmål parallellt med undervisning på svenska []
            visat sig vara framgångsrik. Ämnesundervisning på modersmål sker
            idag i mycket liten omfattning, på de flesta håll inte alls. Möjligheterna
            att utöka matematikundervisningen på modersmål bör ses över.
          </p>
          <head xml:id="i-2S9ogdnYFi9bKhyzwEZL3w" type="h1">
            Kunskapsgaranti
          </head>
          <p xml:id="i-P41UTG4FWjdKwGqz7gBz8X">
            Idag kan Skolverket inte ingripa mot en misskött skola så länge
            den är föremål för rättslig prövning, och en prövning kan pågå
            under en lång tid. När en ny skola startas har Skolverket i praktiken
            bara befogenhet att kontrollera om de har fyllt i blanketten på
            ett korrekt sätt. Det är helt orimligt. Vi föreslår därför en
            kunskapsgaranti för eleverna. Den innebär att det ska göras en
            självständig bedömning av Skolverket om skolan har förutsättningar
            att leva upp till skollagen redan innan skolan startar. Till exempel
            ska skolor visa att deras obligatoriska undervisning vilar på
            vetenskaplig grund och beprövad erfarenhet inte på religiös tro.
            Det innebär också att Skolverket med omedelbar verkan ska kunna
            stänga skolor som uppenbarligen missköts.
          </p>
          <head xml:id="i-JNK6tQqgdTfEGDxHwsbMdz" type="h1">
            En skola som ger alla samma chans
          </head>
          <p xml:id="i-M3xDknUMBB34bfo6ks1Rq2">
            Kunskap och bildning är fortfarande en klassfråga. Skolan ska
            arbeta för att utjämna de olika förutsättningar som barn har så
            att varje barn får likvärdiga möjligheter till kunskap. Vi vill
            att resurser fördelas till skolor efter elevernas förutsättningar
            och behov. Vi vill satsa på mindre klasser och ökad lärartäthet
            för att förbättra kvaliteten och resultaten. Varje barn har rätt
            till det stöd han eller hon behöver för att nå kunskapsmålen.
            Alla barn är inte lika och alla skolor har inte samma villkor.
            Lika chanser kräver olika resurser. Därför säger vi nej till en
            nationell skolpeng som är lika för alla; vi vill att elevernas
            behov ska vara styrande för hur man fördelar resurser. Språkförskolor
            och en samlad strategi för hur skolan ska möta flyktingbarn ska
            bidra till en jämlik skolstart. Vi vill se mer av organiserat
            samarbete mellan skolor med olika elevsammansättning och mindre
            av konkurrens om eleverna och jakt på maximal skolpeng. Det ska
            finnas ett system för jämförelser mellan skolor som är öppet och
            tillgängligt för alla elever och föräldrar.
          </p>
          <head xml:id="i-LFvPsxv2nWQuhdipwX5CQr" type="h1">
            En skola med valfrihet och mångfald åtgärder för en sammanhållen
            och jämlik skola
          </head>
          <p xml:id="i-9Xeg92TRsfrCwJGLXygFt8">
            Vårt mål är en sammanhållen skola där barn och unga med olika
            bakgrund lär av varandra. Alla skolor oavsett huvudman ska vara
            öppna för alla elever och ska ha samma rättigheter och skyldigheter.
            Vi anser att det ska föras in ett nytt övergripande mål för skolan.
            Varje skola oavsett huvudman ska arbeta för en socialt och kulturellt
            blandad sammansättning av elever.
          </p>
          <p xml:id="i-VJmZw4PTRciNEzrQ5rb3D3">
            Det viktigaste är inte skolans driftsformer och huvudmannaskap
            utan elevens rätt till en skola med bra kvalitet. Elever och föräldrar
            ska ha rätt till en allsidig och saklig information som ger en
            rättvis jämförelse mellan skolor.
          </p>
          <p xml:id="i-4jqPJoxxjN7yaCTxyLSi3L">
            Alla skolor ska verka under samma skollag, hålla samma höga kvalitet
            och följa samma nationella läroplan, kursplan och betygssystem.
            Möjligheten att kunna välja skola är värdefull och de fristående
            skolorna har en plats i utbildningsutbudet. Alla barn och ungdomar
            ska ha tillgång till likvärdig utbildning med hög kvalitet.
          </p>
          <p xml:id="i-NU2Z4NA3W9LHwAjQFPmEQu">
            Skolsystemet ska vila på tre bärande element; friskolorna ska
            kunna starta och verka på samma villkor som kommunala skolor,
            föräldrar och elever ska ha rätt att välja mellan olika alternativ
            och politiken, nationellt och/eller kommunalt, måste kunna påverka
            så att resurser inte slösas bort på överetablering de ska gå till
            bättre undervisning. Kommunernas roll vid etablering av fristående
            skolor behöver således stärkas. Avarterna i dagens system måste
            bort. Tydligare regler behövs omgående som begränsar kommuners
            möjlighet att sälja ut kommunala skolor. Vår principiella uppfattning
            är att skattemedel avsedda för skolan också ska gå till skolan.
            Kvalitetskrav som medför att det inte är möjligt att göra vinst
            genom att ge avkall på uppsatta kvalitetskrav ska finnas. De förstärkta
            kvalitetskraven och skärpta etableringsvillkoren ska säkerställa
            att de gemensamma resurserna verkligen används för att ge alla
            barn en bra skola. Det ska också slås fast att all obligatorisk
            undervisning ska vila på vetenskaplig grund och vara icke-konfessionell.
            Slutligen har kommunen ansvaret för alla barns skolgång oavsett
            om skolan drivs i kommunal regi eller i friskolans regi.
          </p>
          <head xml:id="i-PH2SqQ7m86pBoUoRuzL4v1" type="h1">
            Sverige ska ha världens bästa lärare
          </head>
          <p xml:id="i-KESH4Lf9HvFWEnLsVZPh1U">
            Att ge alla elever möjlighet att varje dag möta en riktigt god
            pedagog som har ämneskunskaper och förmåga att entusiasmera till
            lärande är avgörande för skolan. Vi vill att politiken, föräldrar
            och det omgivande samhället ger lärare och skolledare större respekt
            för deras yrkeskunnande och professionella arbete. Alla lärare
            i den svenska skolan, oavsett om de arbetar i en kommunal skola
            eller i en friskola, ska vara välutbildade, kompetenta och behöriga.
            Vi välkomnar förslaget om en lärarlegitimation för lärare och
            förskollärare. Det var en socialdemokratisk regering som först
            tillsatte utredningen och det var hög tid att regeringen återkom
            med en proposition till riksdagen. Lärarlegitimationen stärker
            elevens rätt till bra undervisning och kan ge läraryrket högre
            status. Det öppnar också upp för en förnyelse av arbetsorganisationen
            som kan ge lärare möjlighet till fler karriärvägar i skolan.
          </p>
          <p xml:id="i-D23W4txzBF7FFK9xNEDyNg">
            Nyckeln till framgång finns i kompetensutveckling och fortbildning
            av både skolledare och lärare. Staten ska gemensamt med kommuner
            och friskolor bekosta vidareutbildning av de obehöriga lärare
            som i dag finns anställda. På sikt är målet självklart; det ska
            inte finnas några obehöriga lärare i den svenska skolan.
          </p>
          <p xml:id="i-LoFbymD5UH4YJ9EygT6zt9">
            För att Sverige ska ha en skola i världsklass krävs också att
            undervisningen och de pedagogiska metoderna står på solid vetenskaplig
            grund. Skolforskningen behöver utvecklas. De forskningsinstitutioner
            som bedriver skolforskning bör få en förstärkt och förtydligad
            samverkansuppgift för att garantera att nya forskningsresultat
            verkligen vidareförmedlas till dem som är verksamma i skolan och
            att kunskaperna omsätts i praktiken. Vi vill också att fler yrkesverksamma
            lärare ska ges möjlighet till egen forskning som en del av eller
            parallellt med sitt ordinarie arbete.
          </p>
          <p xml:id="i-2S1nPmihMdq2xKeVcvUXRw">
            Lärarutbildningen och lärarrollen är fundamental för resultaten
            i skolan. Vi vill skapa en miljö där många av de bästa studenterna
            i varje generation väljer att bli lärare. Det finns inget finare
            än att arbeta med att ge barn färdigheter och kunskaper, som en
            stabil plattform för resten av livet. Vi vill därför pröva att
            förändra antagningen till lärarutbildningen. Vid några utvalda
            lärarhögskolor vill vi pröva att bygga antagningen inte enbart
            på studieresultat utan också på omfattande tester som prövar lämpligheten
            och intresset för läraryrket. De som inte valt läraryrket från
            början ska inte vara utestängda. För dem ska det finnas en möjlighet
            att komplettera sin utbildning och yrkeserfarenhet och bli lärare.
            Antagningen ska på sikt utformas på samma sätt för den reguljära
            lärarutbildningen.
          </p>
          <head xml:id="i-DyWhqpQ58HmX8XRtVrkY4e" type="h1">
            Skolledarna
          </head>
          <p xml:id="i-7DaZV1bVPcGMMzRHH8bniY">
            Skolledarna har en central roll för utvecklingen av och resultaten
            i skolan. De ansvarar för skolans pedagogiska utveckling, att
            de nationella målen följs och att skolans resultat följs upp,
            och de ska samtidigt vara arbetsledare med ett ekonomiskt ansvar
            att bygga en organisation för att nå högsta möjliga måluppfyllelse.
            Vi vill stärka skolledarnas pedagogiska roll med den obligatoriska
            statliga utbildningen för skolledare och tillse att varje skolledare
            ska bli certifierad efter genomförd utbildning. På sikt ska alla
            skolledare i landet ha denna certifiering för att få anställas
            som ledare inom skolans verksamhet.
          </p>
          <head xml:id="i-7q45cquy8NwF76xQgWshzi" type="h1">
            Modern elevhälsa
          </head>
          <p xml:id="i-9h8sduZxKBwNrSRokSgRr1">
            Vi vill rikta särskilda insatser till de barn som har extra stora
            behov. Många barn med psykiska problem behöver hjälp och stöd
            i ett tidigt skede, och då behövs en välfungerande elevhälsa.
            Elever som under sin uppväxt anammar en hälsofrämjande livsstil
            behåller ofta den som vuxna. En god hälsa är också en förutsättning
            för lärande. Alla elever behöver röra på sig varje dag och alla
            elever ska ha rätt till skolmat av hög kvalitet. Vi anser att
            ett skolkökslyft behöver genomföras.
          </p>
          <head xml:id="i-8zG5mhSumovEvzUCXuxkTX" type="h1">
            Studiero
          </head>
          <p xml:id="i-33xCWxoYcu8ESbxVH4BmB2">
            Den svenska skolan ska stå för absolut nolltolerans mot mobbing
            och kränkande behandling. Det är helt oacceptabelt att en enda
            elev ska behöva gå till skolan och vara rädd för att utsättas
            för mobbing och kränkningar. Alla politiska partier bör enas om
            ett mål om en nolltolerans mot mobbing. Ett nationellt system
            behövs för att i varje skola följa upp lagen om förbud mot mobbing,
            diskriminering och kränkande behandling. Barn- och elevombudet
            (BEO) bör få fler befogenheter att ingripa mot skolor som inte
            lever upp till lagens krav på förebyggande insatser. Antalet elever
            som anser sig utsatta för kränkningar och mobbing ska följas regelbundet,
            på varje skola och i varje kommun. Vi har under flera år föreslagit
            att en lex Sarah ska införas i skolan som innebär att all skolpersonal
            oavsett huvudman ska vara skyldig att rapportera missförhållanden
            i skolan eller om läroplanen eller värdegrunden inte följs. Vi
            noterar att utbildningsministern kan acceptera någon form av sådan
            lagstiftning och ser fram emot ett konkret förslag på lagstiftning
            från regeringen. Gemensamma ordningsregler ska utarbetas av elever,
            föräldrar och personal tillsammans, och detta ska framgå av skollagen.
            Lärarnas professionalism ska tas tillvara och de ska ha tydliga
            befogenheter att skapa trygghet och studiero i klassen. Skolan
            ska också vara skyldig att rapportera till vårdnadshavaren om
            elever under 18 år uteblir från undervisningen utan godkända skäl.
          </p>
          <p xml:id="i-N41nbFposeA3o7SgrzZ1Wp">
            Alla beslut om skolan ska i grunden utgå från elevens rätt till
            kunskap, bildning och demokratisk fostran. Elevinflytandet behöver
            öka inte minska ytterligare.
          </p>
          <head xml:id="i-B5SVcCMEzPKN1DhGkcW5r6" type="h1">
            Jämställd skola
          </head>
          <p xml:id="i-NKBAoWfGuUKWAaxarUj45R">
            I en ojämställd skola är både pojkar och flickor förlorare. Skillnaderna
            i resultat mellan pojkar och flickor har trendmässigt ökat de
            senaste tio åren och behöver uppmärksammas i skolor i alla kommuner.
            Det behövs mer kunskap om orsakerna och mer av handfasta insatser
            som kan förbättra pojkars resultat men som också uppmärksammar
            effekterna för flickornas stress och pressande skolsituation.
            I grunden handlar det om att bryta traditionella mönster och könsroller
            som påverkar såväl pojkars som flickors attityder till skolan
            och styr deras framtida utbildningsval.
          </p>
          <p xml:id="i-EJW9qF2NbB8ZCrCCb2phPq">
            Läroplanen för skolan innehåller uppdrag om jämställdhet. Målen
            behöver i högre grad än idag omsättas ute i kommuner, på skolor
            och i klassrum. För att utveckla detta arbete måste samverkan
            mellan olika aktörer fungera. Vi vill att kunskaper utifrån genusperspektiv
            som främjar barns inlärning används i högre utsträckning än i
            dag.
          </p>
          <head xml:id="i-DMZyDmngVTMPvnfcPfyxT2" type="h1">
            Lärande hela dagen
          </head>
          <p xml:id="i-Gs6RHP5U8MDZhZcN2D8fwL">
            Vi vet att fritids är omtyckt och viktigt för många barn och
            föräldrar. Fritids stödjer barn generellt och ger en vettig fritidssysselsättning.
            Men vi vet också att föräldrar på många håll oroar sig över stora
            och dramatiskt växande barngrupper och vad detta innebär för kvaliteten.
            Det är viktigt att vända utvecklingen och inse att fritids kan
            spela en viktig roll i barns utveckling och för att uppnå kunskapsresultat
            i skolan.
          </p>
          <p xml:id="i-6nXFawhRu4tbwP3GXWpW7o">
            Vi vill uppmuntra föreningslivet att samverka nära med fritids
            så att barnen kan få ägna sig åt olika föreningsaktiviteter. Det
            kan röra sig om till exempel fotboll, teater och dans. På det
            sättet får de barn som idag inte har möjlighet att ägna sig åt
            dessa aktiviteter en chans att göra det. Detta kan också vara
            ett sätt att minska trycket på föräldrarnas tid och ekonomi och
            därmed underlätta det så kallade vardagspusslet.
          </p>
          <p xml:id="i-2ZsZ9PbRjajFvAK4Ne3U1a">
            Många föräldrar efterfrågar stöd i fråga om hur de kan stödja
            sina barn i skolarbetet. Vi vill utveckla samverkan mellan skolan
            och elevernas hem. Skolan ska vara en hälsofrämjande miljö. Elever
            som under sin uppväxt anammar en hälsofrämjande livsstil behåller
            ofta den som vuxna. En god hälsa är också en förutsättning för
            lärande.
          </p>
          <head xml:id="i-8pxi59o66RBFc3fk6vfquF" type="h1">
            Studie- och yrkesvägledning
          </head>
          <p xml:id="i-KtNKhHQBrowCzeHNhig1pW">
            Dagens ungdomar har stora förhoppningar om sitt framtida yrkesliv.
            De drömmer om att få utvecklande och intressanta jobb där de får
            möjligheter till självförverkligande samtidigt som de bidrar till
            helheten. Vi vill ge alla unga de bästa förutsättningarna för
            att erövra livet efter skolan. Men tyvärr krockar ibland drömmen
            om yrkeslivet med verklighetens arbetsliv. Många ungdomar har
            svårt att bilda sig en uppfattning om huruvida utbildnings- och
            yrkesval leder fram till deras mål. Matchningen mellan de ungas
            önskemål och arbetsmarknadens behov måste förbättras. Regeringens
            politik som innebär att elevernas allt tidigare val påverkar deras
            framtida utbildningsmöjligheter ställer krav på en utökad och
            förbättrad studie- och yrkesvägledning.
          </p>
          <p xml:id="i-SY3PTmxWPy2MPFSpWaceK8">
            Studie- och yrkesvägledningen behöver tydliga nationella riktlinjer
            som definierar verksamheten och hur den ska bedrivas. Varje kommun
            ska ha en plan för studie- och yrkesvägledningsverksamheten. Det
            behövs professionella nätverk för erfarenhetsutbyte och gemensamma
            initiativ.
          </p>
          <head xml:id="i-3RL7Ga9BfREk5BMdJo5bAD" type="h1">
            Självstyrande skolor
          </head>
          <p xml:id="i-3rY538GyeLBMR86yQcFJ3j">
            I flera kommuner finns idag så kallade självstyrande skolor.
            Det innebär att kommunala skolor får en ökad organisatorisk och
            administrativ frihet gentemot den kommunala förvaltningen. De
            självstyrande skolorna arbetar mycket målmedvetet med att involvera
            personal, elever och föräldrar i skolornas utvecklingsarbete samt
            att öka insynen från dessa. Vi vill att erfarenheterna och resultaten
            i dessa skolor noga ska dokumenteras och utvärderas, för att se
            hur de kan berika övriga kommunala skolor.
          </p>
          <head xml:id="i-TQ8Q6P6jNYfpmGT2b6akkp" type="h1">
            Elevinflytande
          </head>
          <p xml:id="i-RiA7TnzBhYXvrCXRNyQH3A">
            Ska skolan lyckas anpassa undervisningen till varje enskild elevs
            unika behov krävs ett ökat elevinflytande i vardagen och en dialog
            i klassrummet. Elever som är delaktiga och får ta ansvar skapar
            också en tryggare skola och en bra studiemiljö. Vi vill att både
            elever, skolor och lärare ska få hjälp och stöd i arbetet med
            medbestämmande och elevinflytande. Kommunerna måste därför, antingen
            själva, i samverkan eller genom de elevfackliga organisationerna,
            erbjuda elevråd och aktiva elever det stöd de behöver för att
            kunna ta ansvar. Skolverket bör också bygga upp ett kompetenscentrum
            för elevinflytandefrågor som ska kunna hjälpa skolor och kommuner,
            och även underlätta erfarenhetsutbyte mellan olika delar av landet.
            Vi vill att elevernas rätt till inflytande ska öka i takt med
            stigande ålder och mognadsgrad. På gymnasienivå vill vi öppna
            upp för lokala styrelser med elevmajoritet. De lokala styrelserna
            ska kunna fatta beslut i frågor som rör exempelvis arbetsmiljö
            och temadagar men inte i enskilda elev- eller personalärenden.
          </p>
        </div>
        <div xml:id="i-WBz1HhxAYEnuyyRYehtRjV" type="signatureBlock">
          <list xml:id="i-U5HWgeTPiodcctXuFXgXdd">
            <item xml:id="i-3UbLJDkPhV1SQdAD7FELYL" who="i-Spsbo7A5zikEeUY3JEYcNV" type="signature">
              Mikael Damberg (S)
            </item>
            <item xml:id="i-HfyZVa53LbaK3mBxfXr3rA" who="i-7AB63eqvrGXGCT1mpkEM3J" type="signature">
              Louise Malmström (S)
            </item>
            <item xml:id="i-Cfxmiu4WBxKjg3yFwnma2j" who="i-6Y7QyEzZ7gFrVaMjjyMzXk" type="signature">
              Gunilla Svantorp (S)
            </item>
            <item xml:id="i-4vSdZVc7uHuq12CaNnQPrt" who="i-8AtQfc4p9Hm5yajEXEHtE5" type="signature">
              Thomas Strand (S)
            </item>
            <item xml:id="i-DjbRAfS49Nk8UhfLKwfCng" who="i-YG3se2hZeuEdiGKSwKyaKF" type="signature">
              Caroline Helmersson Olsson (S)
            </item>
            <item xml:id="i-3pBFcNm27ibouNuRw8Y431" who="i-N5iuULmv8oTkuJcr1C9SFD" type="signature">
              Håkan Bergman (S)
            </item>
            <item xml:id="i-MLmAmzNNhvgH4cP52WeeyZ" who="i-WjFt6fTSYNFkhwrZDFYPM4" type="signature">
              Adnan Dibrani (S)
            </item>
          </list>
        </div>
      </div>
    </body>
  </text>
</TEI>
