<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SkU-00456">
  <teiHeader>
    <fileDesc>
      <titleStmt>
        <title>Genomförande av riskkapitalavdrag</title>
        <author corresp="i-Vo3YjbvPDcwbepLXUMMiDZ">av Per Åsling (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Genomförande av riskkapitalavdrag</title>
          <idno type="rdwebb">GY02Sk456</idno>
          <rs type="number">Sk456</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GY02Sk456/text</ref>
          <ref type="dokument_url_html">http://data.riksdagen.se/dokument/GY02Sk456</ref>
          <ref type="dokumentstatus_url_xml">http://data.riksdagen.se/dokumentstatus/GY02Sk456</ref>
          <ref type="doc">http://data.riksdagen.se/fil/2F37BC8B-C7FE-4B60-BD36-E001F998CD42</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-K8zLcnV8pYnLk3ddyZUjRn" type="signed"/>
        <correspContext corresp="i-K8zLcnV8pYnLk3ddyZUjRn">
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction xml:id="i-hGufuy3VhdK9mgytsPhBm" type="numbering">
          <date when="2010-10-29"/>
        </correspAction>
        <correspAction xml:id="i-Rqr1B932CbzVcL8q56D3PJ" type="submission">
          <date when="2010-10-27"/>
        </correspAction>
        <correspAction xml:id="i-CiNGzKB1ARKoZymQbspq5E" type="transfer">
          <date when="2010-10-27"/>
        </correspAction>
        <correspAction xml:id="i-BHySddg4dXP28x97vNC5CE" type="assigned"/>
        <correspContext corresp="i-BHySddg4dXP28x97vNC5CE">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-HGw1FH9VcSNFFfNpMUDEt">
            Förslag till riksdagsbeslut
          </head>
          <list style="ol">
            <item xml:id="i-6Y3pze8mrjYk1P9QiJb5LA">
              Riksdagen tillkännager för regeringen som sin mening vad som
              anförs i motionen om ett skyndsamt genomförande av ett riskkapitalavdrag.
            </item>
            <item xml:id="i-5YVzxuM8EVSZvexfwHYjP4">
              Riksdagen tillkännager för regeringen som sin mening vad som
              anförs i motionen om riskkapitalavdrag för vissa noterade aktier.
            </item>
            <item xml:id="i-LEYHjBf8NaPPW3BWtp2UqP">
              Riksdagen tillkännager för regeringen som sin mening vad som
              anförs i motionen om beloppsgränsen för riskkapitalinvesteringar.
            </item>
            <item xml:id="i-4cGAmpBLFQLonEGYodMrnk">
              Riksdagen tillkännager för regeringen som sin mening vad som
              anförs i motionen om en höjd avdragsmöjlighet.
            </item>
            <item xml:id="i-Nwp97XPoEESdmqxHDFEVZm">
              Riksdagen tillkännager för regeringen som sin mening vad som
              anförs i motionen om riskkapitalavdrag för vissa juridiska personer.
            </item>
          </list>
        </div>
        <div type="motContent">
          <head xml:id="i-Bnw8B5MwY5E8MY7JfchLEz" type="h1">
            Motivering
          </head>
          <p xml:id="i-3MBgqUaMrXNywTbnTrRgZx">
            Tillgången till riskkapital är en avgörande tillväxtfråga för
            många företag. Det kan handla om allt från att möjliggöra en generationsväxling
            till att utöka produktionen eller satsningar på forskning för
            att möjliggöra framtida expansion. Inte minst är det ofta möjligheten
            att få riskkapital som avgör om företag ska kunna växa med breddat
            ägande och satsningar på nya marknader och på fler anställda.
          </p>
          <p xml:id="i-QPdy1ooNL46aZpwpbvW8ac">
            För Sverige är riskkapitalförsörjningen på flera sätt en ödesfråga.
            Även om vårt land ser många små företag bildas är det betydligt
            färre företag som expanderar och växer till medelstora eller stora
            företag. En del i denna situation hänger säkerligen samman med
            de skatteregler som för många gör det mindre attraktivt att satsa
            egna pengar som riskkapital. Avkastningen i förhållande till risken
            riskerar helt enkelt att bli för liten.
          </p>
          <p xml:id="i-QyHASEeV51QzT84W8KnbB5">
            En modell med riskkapitalavdrag prövades under perioden 1996-97
            och avskaffades därefter som en del i en större översyn av beskattningen
            av ägande i småbolag. Den senaste statliga utredningen om skattelättnader
            för investeringar i småbolag, Skatteincitamentsutredningen (SOU
            2009:33) refererade till detta och till de utvärderingar som bl.a.
            Nutek gjort. Även om Nutek konstaterar att tidsperioden och svarsfrekvensen
            var alltför låg för att dra säkra slutsatser, så gav ändå denna
            utvärdering tydliga indikationer på att riskkapitalavdraget ledde
            till fler och större investeringar än vad som annars varit fallet.
          </p>
          <p xml:id="i-E8oKeTtiDgfXmbaQ5QGtpm">
            Det är en iakttagelse som ligger väl i linje med t.ex. den brittiska
            erfarenheten, där skattemyndighetens undersökningar visar att
            ca hälften av de investeringar som gjorts inte skulle kommit till
            utan det brittiska riskkapitalavdraget.
          </p>
          <p xml:id="i-8sbExBfFhPy1wQF7gHwEDK">
            Inte minst i en ekonomisk återhämtningsperiod spelar möjligheten
            att investera i småbolag en stor roll för ekonomin. Det är vanligen
            de mindre bolagen som leder återhämtningen och som skapar den
            stora sysselsättningseffekten.
          </p>
          <p xml:id="i-XYCWkeLPvf8FqTmw8TXW4c">
            Det finns även en viktig regional aspekt av ett riskkapitalavdrag.
            Samtidigt som det finns en förhållandevis stor privat investeringsvilja
            i stora delar av landet, bland annat på grund av framsynta statliga
            samfinansieringssatsningar, så hämmas många företag av bankernas
            restriktiva kreditgivning i samma regioner. Ett riskkapitalavdrag
            skulle därför spela en relativt sett större roll utanför storstadsområdena.
          </p>
          <p xml:id="i-8app35xaHfhetCz2wS2oXY">
            Allians för Sverige hade under förra mandatperioden ambitionen
            att genomföra ett riskkapitalavdrag och den ovan nämnda utredningen
            är ett konkret utflöde av detta. Det är nu tid att omsätta den
            utredningen i praktiken och sjösätta ett permanent riskkapitalavdrag,
            vilket regeringen bör beakta i det kommande arbetet med 2012 års
            statsbudget.
          </p>
          <p xml:id="i-SYEPC9mR6k15SxsZFVPVhU">
            Samtidigt finns åtskilliga punkter där utredarens förslag kan
            sägas inte vara tillräckligt långtgående. Det bör dock inte förhindra
            ett snabbt realiserande av utredningen, samtidigt som utestående
            frågor bereds i regeringskansliet eller i en ny, operativt orienterad
            utredning.
          </p>
          <p xml:id="i-Mpr1716Z2dL6hdyAiwiTje">
            En brist i utredningen är att alla noterade aktier dras över
            en kam, vilket innebär att de som investerar i bolag som är noterade
            på mindre börser, som First North eller Aktietorget, inte kan
            komma ifråga för avdraget. De flesta av dessa företag är små entreprenörsdrivna
            företag i stort behov av riskkapital och det finns få anledningar
            att utestänga dessa från möjligheten till förbättrad finansiering
            genom riskkapitalavdrag. Regeringen bör därför låta utreda möjligheten
            att inkludera noterade aktier, givet vissa villkor, i ett riskkapitalavdrag.
          </p>
          <p xml:id="i-LG1GwTMxDP5cphfgYgrpH2">
            Avsikten med ett riskkapitalavdrag är inte bara att få fram riskkapital,
            utan också att bolagen ska ha stabila och långsiktiga ägare. Även
            om utredningen inte föreslår någon tidsgräns för innehav så framgår
            det klart att man önskar långsiktighet och stabilitet för att
            bolagen ska kunna utvecklas. Dessvärre talar de alltför låga beloppsgränserna
            mot en sådan stabilitet och långsiktighet. Ett avdrag som kan
            användas för investeringar på upp till en halv miljon kronor är
            förvisso ett första viktigt steg, men önskar man också att riskkapitalavdraget
            ska bidra till ökad långsiktighet och stabilitet bör också de
            som vill ta ett något större ägaransvar kunna utnyttja avdraget.
            Ett rimligt första steg är att höja taket för riskkapitalavdrag
            till åtminstone det dubbla, d.v.s. en miljon kronor, vilket också
            motsvarar vad Svenska Riskkapitalföreningen förordar.
          </p>
          <p xml:id="i-M5sCAXSS22yCmtH4veUWsg">
            En närliggande fråga, som även den handlar om möjligheten till
            lönsamma investeringar är avdragsrättens andel av investeringen.
            Utredningen landar i förslaget om en avdragsrätt på 20 %, vilket
            motiveras med att utdelning på aktier i ett kvalificerat innehav
            enligt 3:12-reglerna beskattas just på detta sätt. Även för övriga
            onoterade aktier gäller en något lägre beskattning, 25 %, av såväl
            utdelning som kapitalvinster än för noterade aktier. Även om det
            finns en logik i utredningens förslag och varning för att en för
            hög avdragsrätt skulle kunna missbrukas, finns det skäl att eftersträva
            enhetlighet i skattesystemet och troligen borde avdragsrätten
            således uppgå till 25 %, vilket skulle spegla den beskattning
            som gäller för innehav i onoterade bolag. I den fortsatta beredningen
            bör regeringen beakta denna möjlighet.
          </p>
          <p xml:id="i-PjUGqXf1qbbwNBoSSCc9nu">
            Även om huvudsyftet med ett riskkapitalavdrag är att stärka det
            privata ägandet och investerandet i riskkapital finns det starka
            skäl att överväga åtminstone vissa utvidgningar utöver fysiska
            personer. Runt om i landet bildas i dag riskkapitalbolag och riskkapitalföreningar,
            ofta som en medveten satsning för att stärka den lokala och regionala
            tillväxten. Dessa organisationer erbjuder fördelar för såväl större
            som mindre investeringar genom poolande av resurser som medger
            en större riskspridning. Ett riskkapitalavdrag som begränsas till
            fysiska personer riskerar i värsta fall att skapa en obalans mellan
            investeringar i dessa regionala och lokala organisationer och
            ett individuellt risktagande, vilket uppmuntras genom riskkapitalavdraget.
          </p>
          <p xml:id="i-FcraoSQEPfW5bvW9fBm2Wv">
            Det är lätt att förstå skälen till en snäv avgränsning, inte
            minst då alltför stor del av det svenska aktieägandet idag är
            anonymt och passivt. Samtidigt måste skillnaderna mellan storskaligt
            institutionellt ägande och det betydligt mer småskaliga och lokalt
            eller regionalt orienterade arbete som nu påbörjats runt om i
            landet, vanligen också med ambitionen att vara aktiva ägare som
            bidrar till att riskkapitalet leder till verkliga framgångar.
          </p>
          <p xml:id="i-MUW28jTAn71H9LBmAuARgf">
            Mot den bakgrunden är det angeläget att regeringen i den fortsatta
            beredningen av ärendet överväger möjligheten att utvidga den berörda
            kretsen för ett riskkapitalavdrag, så att investeringar genom
            lokala och regionala riskkapitalbolag eller föreningar inte missgynnas.
          </p>
        </div>
        <div type="motSignatures">
          <list>
            <item xml:id="i-MKiW5YgTebYmQ6dHnRF2fG" who="i-Vo3YjbvPDcwbepLXUMMiDZ">
              Per Åsling (C)
            </item>
          </list>
        </div>
      </div>
    </body>
  </text>
</TEI>
