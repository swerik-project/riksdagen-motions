<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-01764">
  <teiHeader>
    <fileDesc>
      <titleStmt>
        <title>Stöd för geriatrisk farmakologi</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1764 av Finn Bengtsson (M)</title>
          <idno type="rdwebb">H5021764</idno>
          <rs type="number">1764</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5021764/text</ref>
          <ref type="dokument_url_html">http://data.riksdagen.se/dokument/H5021764</ref>
          <ref type="dokumentstatus_url_xml">http://data.riksdagen.se/dokumentstatus/H5021764</ref>
          <ref type="docx">http://data.riksdagen.se/fil/7A2FBFDE-7149-4E0B-BFA5-3EBB0ED81F8E</ref>
          <ref type="pdf">http://data.riksdagen.se/fil/4869FBF4-732B-441A-8493-21C3635D9C05</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NCdPfi4RHUb9HoNtF4tfzz" type="signed"/>
        <correspContext corresp="i-NCdPfi4RHUb9HoNtF4tfzz">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-J9f21tuKV15YvesnuqMZqD" type="submitted">
          <date when="2017-10-03"/>
          <time when="13:53:02"/>
        </correspAction>
        <correspAction xml:id="i-PLy4mZZXNDg62q3vtWCm4A" type="reviewed">
          <date when="2017-10-03"/>
          <time when="15:07:12"/>
        </correspAction>
        <correspAction xml:id="i-KvdzdJHeK8d3EjdniaPswx" type="referred">
          <date when="2017-10-13"/>
        </correspAction>
        <correspAction xml:id="i-MQ6Pfrvvk1GJCiQnHwoqYD" type="assigned">
          <date when="2018-05-03"/>
          <time when="16:40:51"/>
        </correspAction>
        <correspContext corresp="i-MQ6Pfrvvk1GJCiQnHwoqYD">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-26QM1E237semFPiVxurjbr" type="behandlas_i"/>
        <correspContext corresp="i-26QM1E237semFPiVxurjbr">
          <ref type="uppgift">2017/18:UbU17</ref>
          <ref type="ref_dok_id">H501UbU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU17</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Un4W4DEuzWhRZLs2s5gZpi" type="motHeader">
        <div xml:id="i-L7bg7pwjsFCw6Xu4hJHTMQ" type="motTitle">
          Motion till riksdagen 2017/18:1764 av Finn Bengtsson (M) Stöd
          för geriatrisk farmakologi
        </div>
      </div>
      <div xml:id="i-Ut7ESvNjknggi2hyxG7fqW" type="motBody">
        <div xml:id="i-6nWQceMLeahndVhBP3fQtE" type="motProposal" subtype="förslag">
          <head xml:id="i-JYxDpAFxoMh6ojJBGmfCWt">
            Förslag till riksdagsbeslut
          </head>
          <list xml:id="i-FZbU2CFvRyjHuHREJgnRG8">
            <item xml:id="i-EPaEdnCk2mryjd4EcUdmk2" sortKey="Yrkande 1">
              Riksdagen ställer sig bakom det som anförs i motionen om utbildning
              och forskning i geriatrisk klinisk farmakologi och tillkännager
              detta för regeringen.
            </item>
          </list>
        </div>
        <div xml:id="i-KpqQuHTYygfjExuBAGZcXf" type="motContent">
          <head xml:id="i-NVUHJ49axBr61pYwjF16f8" type="h1">
            Motivering
          </head>
          <p xml:id="i-VgLU6hjLAA8g7ssp1fbkMY">
            Personer som är äldre än 75 år utgör den största patientgruppen
            i hälso- och sjukvården. Läkemedelsbehandling är den vanligaste
            medicinska åtgärden bland de äldre. Läkemedelsanvändningen hos
            äldre har ökat kontinuerligt under de senaste 20 åren. Minst en
            fjärdedel av vår totala läkemedelskonsumtion ordineras till dem
            som är äldre än 75 år. Samhällets kostnad för läkemedel överstiger
            20 miljarder kronor, det vill säga att läkemedelsnotan för dem
            som är över 75 år överstiger 5 miljarder kronor av vår gemensamma
            budget. Då såväl den åldrande delen av befolkningen som läkemedelskostnaderna
            i samhället i sig ökar, är uppskattningen att budgetandelen för
            läkemedel till de äldre kommer att öka exponentiellt framöver.
            Är detta då ett problem eller en fördel? Ja, en fördel är det
            otvetydigt om rätt läkemedel ges till rätt patient på rätt indikation,
            i rätt dos och under rätt tidsrymd med korrekt utvärdering och
            uppföljning av resultatet. Tyvärr så ser den kliniska verkligheten
            långt ifrån så ut i dag, trots att mycket kunskap om optimal användning
            av läkemedel finns att få men som inte når ut till vården där
            denna möter patienterna. Tyvärr är det oftast den äldre patientgruppen
            som drabbas värst av sådan felaktig läkemedelsanvändning, dels
            för att de äldre allmänt sett är skörare än yngre och har större
            risk för att reagera negativt på läkemedel, dels för att äldre
            jämfört med yngre oftare har fler krämpor och att sammanblandning
            av flera läkemedel samtidigt därför är ett vanligare fenomen i
            den äldre än den yngre patientgruppen. Ökad användning av läkemedel
            i äldregruppen utgör därför ett potentiellt stort samhällsproblem,
            åtminstone om inte utbildnings- och forskningsinsatserna i läkemedelslära
            av särskild relevans för äldregruppen patienter kraftigt ökas
            så att nyttan och säkerheten med användning av såväl gamla som
            nya läkemedel till äldrebefolkningen bättre kan tillgodoses.
          </p>
          <head xml:id="i-KqY9rbnao5Ca7yTHnEYVZY" type="h2">
            Problemanalys
          </head>
          <p xml:id="i-Ub2iM9bTvqDtmWqWsemQ8x">
            Läkemedel registreras för användning om nyttan överväger riskerna.
            Nyttan eller riskrelationen ändras med åldern. Den skiljer sig
            från medelålders och yngre när det gäller tolerans för läkemedelseffekter
            och biverkningar. Under ett så kallat fysiologiskt åldrande, det
            vill säga att man åldras på ett förväntat, adekvat sätt utan tillstötande
            av speciella sjukdomstillstånd, förändras kroppens och själens
            förutsättningar för hur läkemedel kan påverka. Denna förändring
            består både i hur omhändertagandet av läkemedel förändras i kroppen,
            som vanligen innebär en försämrad avgiftningsfunktion för att
            få läkemedel att försvinna ut ur kroppen, och i hur kroppens olika
            vävnader reagerar på läkemedel. För det sistnämnda handlar det
            vanligen om att den äldres vävnader är betydligt känsligare för
            läkemedelssubstansers effekter och därmed också dessas biverkningar.
            Vid sidan av denna generalisering av hur läkemedel påverkar de
            äldre, vet vi att det finns skillnader mellan könen och även en
            mycket stor individuell variation i hur en person påverkas av
            ett läkemedel.
          </p>
          <p xml:id="i-NUpVKBH8Jm8puPitYrWeG9">
            Sammantaget måste därför läkemedelsbehandling av äldre anpassas
            på ett mycket omsorgsfullt sätt med noggrann individuell anpassning
            och uppföljning om maximal nytta och säkerhet i läkemedelshantering
            ska garanteras de äldre. Tyvärr kan det trots denna större känslighet
            och individualitet för läkemedelsreaktioner bland de äldre konstateras
            att de kliniska studier som ska ligga till grund för så kallade
            evidensbaserade effektivitets- och säkerhetsbedömningar av läkemedel
            vanligen har utförts i tillräcklig omfattning endast på ett medelålders
            och yngre patientklientel. Detta gör att man med rättvisa kan
            säga att evidensbaserad medicinsk kunskap om anpassningen av läkemedel
            till äldres behov inte på långa vägar är tillfredsställande, vare
            sig när det gäller forskningen på området eller för kunskapsförmedlingen
            till sjukvården om de fakta på temat äldre och läkemedel som trots
            allt finns och gäller i dag.
          </p>
          <p xml:id="i-X6pmiA8VR3avyEUgGJMeR5">
            En samlad satsning på läkemedelsforskning inriktad mot den äldre
            befolkningen och en därtill hörande utbildningssatsning inom sjukvården
            i ämnet geriatrisk klinisk farmakologi (= läkemedelslära för äldre)
            är därför synnerligen motiverad. Vi anser med denna motion att
            riksdagen bör ge regeringen detta till känna.
          </p>
          <head xml:id="i-4tcR5nHk5SV2BZCu4zrGeP" type="h2">
            Sammedicinering
          </head>
          <p xml:id="i-LQ7cpnydceGf7wjE1PueNv">
            Läkemedelsbiverkningar är tyvärr en vanlig, alltför vanlig, orsak
            till sjukhusvård av äldre. Men risken för onödiga biverkningar,
            som för äldre ofta föranleder kostsam sjukhusvård vilken borde
            ha kunnat undvikas, relaterar inte bara till att för hög dosering
            ofta föreligger. Risken ökar dramatiskt vid ökad grad av så kallad
            polyfarmaci (sammedicinering där 2 eller fler läkemedel ges samtidigt).
            Siffror som i detta sammanhang förskräcker för äldreklientelet
            är att ungefär 55 000 personer över 80 år i dag har fler än tio
            läkemedel. Förhållandet med en så vanligt förekommande sammedicinering
            innebär att varje äldre människa som sammedicinerar med fler än
            två läkemedel kan sägas utgöra en unik, egen försöksperson där,
            i praktiken, ingen samlad kunskap finns att stödja sig på för
            effekterna, biverkningarna och därmed riskerna med denna behandling
            hos individen i fråga. Varje gång en medicin blandas med en annan
            uppstår möjlighet till både oväntade och farliga reaktioner genom
            att medlen kan verka som förstärkare av varandra eller motverka
            varandras verkningar. Detta kan gälla hur de antingen omhändertas
            i kroppen eller påverkar kroppens vävnader eller både och. För
            varje nytt läkemedel som adderas till blandningen ökar denna möjlighet
            till oförutsägbara reaktioner på ett kraftigt och, just, oförutsägbart
            sätt i det enskilda fallet.
          </p>
          <p xml:id="i-6H39GUojnPeJdXkr78Whmk">
            I en stor engelsk studie på över 18 000 äldre 2004 fann man att
            hela 95 % av läkemedelsbiverkningar som orsakat sjukhusvård hade
            kunnat undvikas om en mer korrekt och individanpassad dosering
            hade förelegat. I fyra svenska studier nu under 2000-talet dras
            slutsatserna att 1) samma förhållande med onödiga inläggningar
            av äldre på sjukhus på grund av felaktig medicinering gäller i
            vårt land, och 2) både antalet inläggningar av äldre av denna
            orsak och sammedicinering av flera mediciner hade ökat markant
            jämfört med situationen på 1970-talet. Då hade sjukhusvårdade
            äldre i genomsnitt 3,5 läkemedel, en siffra som ökat till ungefär
            7 under 2000-talet. En under 2008 publicerad studie från Karolinska
            universitetssjukhuset i Huddinge bekräftade att på 40 akut inlagda
            patienter som vårdades vid geriatrisk klinik och var mellan 72
            och 100 års ålder ordinerades genomsnittligt vid inskrivningen
            8 läkemedel, med en spridning av 0–22 läkemedel mellan patienterna.
            Hos 14 av 40 patienter (35 %) bedömdes läkemedelsbiverkning vara
            ensam eller bidragande orsak till inläggningen. Hos 19 av 40 patienter
            (47,5 %) konstaterades sammanlagt 26 kända läkemedelsinteraktioner
            (sammanblandningseffekter) som borde föranleda antingen dosjustering
            eller vara en kombination som borde undvikas. En annan rapport
            från 2008 (Dagens Nyheter den 10 september 2008) påvisar hur läkemedel
            avsedda för psykossjukdom i stället används som lugnande medel
            och sömnmedel på demenssjuka. Det är återigen ett exempel på hur
            fel det kan bli och vilka allvarliga konsekvenser en annan typ
            av brist på läkemedelskunskap för äldregruppen kan få. Effekten
            av sådan medicin är inte enbart negativ utifrån att den felaktigt
            ordinerad onödigtvis passiviserar de äldre och är förknippad med
            en rad potentiellt allvarliga biverkningar, den kan de facto förvärra
            och påskynda demensutvecklingen i sig. En myndighetsrapport (Socialstyrelsens
            regionala avdelning i Jönköping) har också kunnat bekräfta att
            sådan kontraproduktiv utveckling av läkemedelsförskrivning och
            läkemedelsanvändning till äldregruppen patienter inte tycks vara
            i avtagande, utan skrämmande nog verkar fortsätta att förvärras!
          </p>
          <p xml:id="i-CdbiSTQWZesJrnEwhYHtSW">
            Under dessa premisser, och som dokumenterats vetenskapligt att
            gälla i dag, kan varken en effektiv eller en säker läkemedelsbehandling
            av äldre sägas föreligga i vårt land. Detta förhållande utgör
            därmed också ett klart brott mot hälso- och sjukvårdslagens intentioner
            om en effektiv och säker vård. Konsekvenserna av att utbildning
            och forskning i geriatrisk klinisk farmakologi på detta sätt försummats
            av både läkemedelsindustrin och vid universitet och högskolor
            har heller inte varit obekanta för oss. Att sammantaget drygt
            10 % av alla akuta sjukhusinläggningar i vårt land kan tillskrivas
            olämplig läkemedelsanvändning och läkemedelsbiverkningar hos äldre
            ger en belastning på och kostnad för sjukvården som är onödig
            då den borde gå att förhindra med riktade utbildningssatsningar
            och fortsatta forskningssatsningar inom det geriatriska kliniska
            farmakologiska området. Detta är synnerligen välmotiverat då situationen
            i dag också medför ett helt omotiverat lidande med säkerligen
            även förtida dödsfall bland den alltmer åldrande svenska befolkningen.
            Vi vill därför med kraft att riksdagen ger regeringen detta till
            känna.
          </p>
          <head xml:id="i-CiqmaoZi2kv56ymU1o2bz4" type="h2">
            Förslag
          </head>
          <p xml:id="i-4NeMsZGF8rASoPVm5tEF2E">
            Vi föreslår nu att den av riksdagen 2008 antagna forskningspropositionen
            kompletteras med en särskild översyn och inventering av behovet
            av specifika forskningssatsningar också inom det försummade området
            geriatrisk klinisk farmakologi. För riktade satsningar av utbildning
            i geriatrisk klinisk farmakologi kan detta omgående övervägas
            inom de budgetramar som finns avsatta för medicinsk grund- och
            vidareutbildning vid såväl universitet och högskolor som vid landstingen
            och Socialstyrelsen. Som läget är i dag sker ofta från läkarhåll
            ingen regelbunden översyn av äldres medicinering med hänvisning
            till tidsbrist, att man inte vågar röra medicinordinationer som
            gjorts av annan läkare samt att man vanligen inte törs sätta ut
            ett läkemedel om det väl blivit insatt av rädsla för oförutsägbara
            konsekvenser. Man vet heller inte hur man bäst ska genomföra en
            sådan översyn då det vanligen saknas rutiner och avsatta resurser
            för detta inom vården. Inte heller så kallade läkemedelsgenomgångar
            är lösningen på problemet. Det kan inte vara rimligt att det först
            accepteras att det inte sällan ordineras läkemedel till äldre
            på felaktiga grunder eller på felaktigt sätt, för att först därefter
            försöka rätta till detta genom att gå igenom vilka gjorda förskrivningar
            och ordinationer som ska rättas till. Målet måste vara att en
            ordination och förskrivning av ett läkemedel i alla fall ska vara
            så korrekt som möjligt från början. Då är det endast mera kunskap
            som är receptet för att lösa detta problem från grunden, och då
            kan konstateras att de båda ämnena geriatrik och klinisk farmakologi,
            som tillsammans ligger till grund för utvecklingen av geriatrisk
            klinisk farmakologi, båda är bristspecialiteter i svensk sjukvård
            i dag.
          </p>
          <p xml:id="i-BKJ9asaQQxx97jh3aFgkeS">
            Därför bör allmänt grund- och vidareutbildningen av läkarna i
            ämnena geriatrik och klinisk farmakologi nu raskt öka i omfattning.
            För att stärka kvaliteten på en sådan satsning är det nödvändigt
            att samtidigt kraftsamla på forskningsinsatser för att utveckla
            ämnesområdet geriatrisk klinisk farmakologi vidare.
          </p>
          <p xml:id="i-LjfZLmtjdYKPVtGG4hqVkC">
            En likalydande motion behandlades av utskottet 2015/16:UbU17
            där avslag yrkades med följande motivering:
          </p>
          <p xml:id="i-UWNSoAyMYG5fiat2yh4BfT">
            ”När det gäller motionsyrkanden om övergripande förslag till
            forskningssatsningar vill utskottet inte föregripa ställningstaganden
            om övergripande forskningsfrågor, prioriteringar och särskilda
            satsningar som den kommande forskningspolitiska propositionen,
            aviserad till hösten 2016, kommer att innehålla. När det gäller
            motionsyrkanden om forskningssatsningar på mindre, avgränsade
            områden kan utskottet konstatera att dessa inte är en fråga för
            riksdagen att besluta om. De forskningsfinansierande myndigheterna
            har till uppgift att i konkurrens mellan forskare och forskargrupper
            besluta om finansiering av forskning. Det är också möjligt för
            lärosäten att själva initiera forskning inom dessa forskningsområden
            inom ramen för sina direkta forskningsanslag.”
          </p>
          <p xml:id="i-6trgqjx6Ceup3LSsVTLsev">
            Utskottet behandlade under förra riksmötet 2016/17 en likalydande
            motion och valde då att avslå denna.
          </p>
          <p xml:id="i-GjAu859zaCjwDeuahnrKBb">
            Det kan då konstateras att det i forskningspropositionen för
            2016/17 inte hade aviserats något särskilt stöd för forskning
            eller utbildning i geriatrisk farmakologi som denna motion önskade
            lyfta fram det nationella behovet av. Vidare avsåg motionen en
            tvingande nationell satsning för att komma tillrätta med det stora
            problem som felaktig läkemedelsbehandling av äldre idag förorsakar
            enskilda och samhället. Detta är därför en fråga som måste avgöras
            på nationell nivå av regeringen och inte de enskilda lärosätena.
            Av dessa anledningar yrkas i år ånyo på samma krav som tidigare
            i den föreliggande motionen.
          </p>
        </div>
        <div xml:id="i-V9aAczmEs1EkLWYnkQdrM9" type="motSignatures">
          <list xml:id="i-3nazeVzqL1UHUWjRGtSFQY">
            <item xml:id="i-XURncmB3EPKetFX7oHprJk">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
