<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00513">
  <teiHeader>
    <fileDesc>
      <titleStmt>
        <title>Vuxnas lärande</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vuxnas lärande</title>
          <idno type="rdwebb">GV02Ub513</idno>
          <rs type="number">Ub513</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub513/text</ref>
          <ref type="dokument_url_html">http://data.riksdagen.se/dokument/GV02Ub513</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub513</ref>
          <ref type="doc">http://data.riksdagen.se/fil/9E20B641-132A-4DE3-B954-7893AD4CD9D9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8y8kJrNPJpFGuXM2nF9ZbZ" type="signed"/>
        <correspContext corresp="i-8y8kJrNPJpFGuXM2nF9ZbZ">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
        </correspContext>
        <correspAction xml:id="i-BqeveFfb5eRVZQXqLAerfL" type="referral">
          <date when="2007-10-16"/>
        </correspAction>
        <correspAction xml:id="i-JWpCKDxzNPvRrMXwP2uktv" type="dismissal">
          <date when="2007-10-16"/>
        </correspAction>
        <correspAction xml:id="i-WdmbJSkepCqQa6XxEwMwG2" type="numbering">
          <date when="2007-10-09"/>
        </correspAction>
        <correspAction xml:id="i-35THT7ZP3Kx5X65fFnoLrd" type="submission">
          <date when="2007-10-05"/>
        </correspAction>
        <correspAction xml:id="i-B3PFyxdkypo1YKkfoSnkQF" type="transfer">
          <date when="2007-10-05"/>
        </correspAction>
        <correspAction xml:id="i-PTZG6qDo9B8rYWyFLVf9TL" type="assigned"/>
        <correspContext corresp="i-PTZG6qDo9B8rYWyFLVf9TL">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-N96cz3tFCw2Vxt8U8ZjwBm" type="motBody">
        <div xml:id="i-NegZHb7BfBwRDMsM8n65Ha" type="motProposal" subtype="förslag">
          <head xml:id="i-PsAVAHRsU6FwYP7mWaUHn1">
            Förslag till riksdagsbeslut
          </head>
          <list xml:id="i-Ug2PAHgvBHUMRG5q6ZWih2" style="ol">
            <item xml:id="i-n1cN8ezdmKQZxEEAhnkK9">
              Riksdagen tillkännager för regeringen som sin mening vad som
              anförs i motionen om att återinföra en hög ambition att erbjuda
              en flexibel och lättillgänglig vuxenutbildning där alla som har
              behov av det kan delta.
            </item>
            <item xml:id="i-8dcpGArjvG4QE7y47qoqwo">
              Riksdagen tillkännager för regeringen som sin mening vad som
              anförs i motionen om att stärka det statliga stödet till kommunal
              vuxenutbildning.
            </item>
            <item xml:id="i-KBNiWN1i6EUdCRULkgxyRM">
              Riksdagen tillkännager för regeringen som sin mening vad som
              anförs i motionen om riktade insatser för att underlätta för studieovana
              grupper att studera.
            </item>
            <item xml:id="i-BeEU1RGufBBcjZeyfSXtVb">
              Riksdagen tillkännager för regeringen som sin mening vad som
              anförs i motionen om att snarast komma i gång med de ettåriga
              yrkesutbildningarna inom bristyrken enligt Skolverkets förslag.
            </item>
          </list>
        </div>
        <div xml:id="i-9AqqoYcuq96tyTFPhM9qVU" type="motContent">
          <head xml:id="i-54kTo44rF1DVebzDK6XdHw" type="h1">
            Vår syn på vuxenutbildning
          </head>
          <p xml:id="i-XiSLmy1DjKEa2jY7jhuETE">
            Utbildning är en rättighet för alla. Men alla har vi olika förutsättningar
            att tillgodogöra oss denna rättighet under olika perioder av livet.
            Det kommer alltid att finnas elever som av olika skäl behöver
            fylla igen kunskapsluckor i vuxen ålder. Därför är det för oss
            socialdemokrater självklart att alla ska få mer än en chans att
            skaffa sig de kunskaper som behövs för att kunna leva ett gott
            liv och vara efterfrågade på arbetsmarknaden. De förändringar
            som konstant pågår på arbetsmarknaden gör att arbetskraften ständigt
            har ett behov av kunskapspåfyllnad. Att satsa på vuxenutbildning
            är ett av de mest effektiva sätten att bryta kunskapsklyftor mellan
            människor och minska segregationen.
          </p>
          <head xml:id="i-VEaLkJtMPUjoPK4cCH48Yd" type="h1">
            Historik
          </head>
          <p xml:id="i-4e8EfA6EXGaebEtTMVbtue">
            Tidigare socialdemokratiska regeringar har under lång tid byggt
            ut vuxenutbildningen på olika vis, trots en motvillig opposition.
            Under den speciella vuxenutbildningssatsning som kallades Kunskapslyftet
            deltog närmare en miljon vuxna. Även andra riktade insatser för
            att åstadkomma minskad social snedrekrytering till studier ledde
            till att människor som aldrig skulle ha vågat ta steget annars
            började studera. Exempel på sådana insatser är det riktade statsbidraget
            fördelat utifrån behov, rekryteringsbidraget, korttidsstudiestödet,
            25:4- regeln, inrättandet av Centrum för flexibelt lärande och
            studerandevillkoret i a-kassan. Det är olyckligt att allt detta
            nu upphör eller läggs ned. Dessutom har det statliga anslaget
            till kommunal vuxenutbildning minskat med en tredjedel. För oss
            socialdemokrater är det självklart att fortsätta driva en politik
            med riktade satsningar för att kompensera de vuxna som tidigare
            fått minst av samhällsresurserna.
          </p>
          <head xml:id="i-VvvcMdKTxfcdiLaqraNyfr" type="h1">
            Vikten av det livslånga lärandet
          </head>
          <p xml:id="i-WdVgpenjm2germJsbzrLYk">
            Trots prioriterade satsningar på vuxenutbildning finns det fortfarande
            många vuxna (cirka 800 000) i Sverige som saknar fullgången gymnasieutbildning.
            Många vuxna har dessutom utbildningar som behöver uppdateras och
            kompletteras för att de ska fortsätta vara efterfrågade på arbetsmarknaden.
            Med tanke på hur många gånger den som går ut gymnasiet i dag måste
            räkna med att byta jobb och bransch vore det oklokt att inte ha
            ett utbildningssystem som är anpassat för livslångt lärande. Målet
            är en generös och flexibel vuxenutbildning där en mångfald av
            utbildningsanordnare har ett så pass brett utbud att alla kan
            hitta en form som passar dem när de vill studera i vuxen ålder.
            Vi menar att det är särskilt viktigt att stimulera dem med kort
            utbildning så att de vågar satsa på vidareutbildning. Här har
            inte minst folkbildningen med sin breda verksamhet en mycket viktig
            funktion att fylla. Även validering är ett viktigt instrument
            i det framtida livslånga lärandet, och metoderna för validering
            behöver utvecklas och kvalitetssäkras.
          </p>
          <p xml:id="i-AexfXAXD3EQw3vXGUWehmN">
            När vi lär mer växer vi som människor och fungerar bättre på
            alla plan, som ansvarstagande föräldrar, som goda grannar och
            som arbetskamrater som bidrar till utveckling på arbetsplatsen.
            En nation som satsar på god infrastruktur när det gäller utbildning
            står sig också mycket bättre i konkurrensen om de framtida jobben
            när hela arbetskraften har en god generell grund att stå på och
            snabbt och flexibelt kan inhämta de nya kunskaperna och passa
            in i arbetslivets olika delar där behov uppstår. Det åstadkommes
            bäst genom bra studiestöd och ett brett utbud av olika studieformer.
            Vi socialdemokrater vill därför genomföra en särskild satsning
            på vuxenutbildning.
          </p>
          <head xml:id="i-V293q3XY7kvoZ2sFf14XpL" type="h1">
            Komvux
          </head>
          <p xml:id="i-GitgL1qeQbsrvCfofcejp3">
            Sverige som nation har allt att vinna på att fler lär mer. Vi
            vill särskilt stimulera de som har kort tidigare utbildning att
            våga satsa på att utbilda sig genom att skapa generösa studiestöd
            och erbjuda en mångfald av studieformer. Antalet platser i vuxenutbildningen
            är också avgörande för om vi ska kunna stå upp för visionen om
            att det livslånga lärandet ska gälla alla. Vi vänder oss emot
            synen att vuxenutbildning enbart är ett arbetsmarknadspolitiskt
            instrument. Därmed är det oacceptabelt att antalet platser på
            komvux och i annan vuxenutbildning har minskat kraftigt. Det statliga
            anslaget till komvux bör höjas med de 600 miljoner kronor som
            regeringen tidigare har tagit bort. Vi är också kritiska till
            att de särskilda statliga bidragen till kommunerna för vuxenutbildning
            har upphört. Dessutom valde den borgerliga regeringen att inte
            längre fördela resurserna till kommunerna efter utbildningsbehov,
            vilket drabbar de kommuner där utbildningsnivån är lägre.
          </p>
          <head xml:id="i-VhYQaam9cYC5UF6e9d7n8N" type="h1">
            Den framtida gymnasieskolans krav på mer vuxenutbildning
          </head>
          <p xml:id="i-Lq7ZRAtVUSCTDYj3W6dcu3">
            Med den gymnasieskola som regeringen har aviserat kommer ambitionerna
            att sänkas på de yrkesinriktade utbildningarna genom att kunskapskraven
            i matematik, svenska och engelska blir lägre. Vi anser att det
            är helt fel väg att gå att sänka ambitionerna. Fler, inte färre,
            måste få de kunskaper som är så viktiga för både individens och
            landets framtid. En välutbildad befolkning är en av tillväxtens
            drivkrafter. Utan en fullständig gymnasieutbildning är det svårt
            att få och behålla ett arbete. När inte alla gymnasieutbildningar
            ger högskolebehörighet skapas också återvändsgränder i utbildningssystemet.
            När regeringen samtidigt monterar ned vuxenutbildningen blir det
            än svårare att ta sig ur dessa återvändsgränder. De som gör fel
            val i ungdomsåren får svårt att ta igen det senare i livet. För
            oss är det en självklarhet att alla har rätt till fler chanser
            i livet.
          </p>
          <head xml:id="i-K6fJGuQz9XydJTpgfVZckj" type="h1">
            Sfi
          </head>
          <p xml:id="i-U6s1atcs7JQEVQM5VEzAte">
            Dagens svenskundervisning för invandrare (sfi) behöver utvecklas
            mot större individualisering och fler garanterade undervisningstimmar
            per vecka. Sfi-undervisningen behöver integreras med det omgivande
            samhället på ett tydligare vis och kunna kombineras med praktik,
            arbetslivsorientering, validering av betyg och kompetens samt
            annan utbildning och förvärvsarbete. Socialdemokraterna vill komplettera
            sfi med intensivkurser för dem som har studievana och snabbt vill
            lära sig svenska. Därför föreslår vi att Södertörns högskola,
            Malmö högskola och Högskolan i Gävle högskola ska erbjuda intensivkurser
            i svenska för invandrare för personer med akademisk examen totalt
            500 platser. Därutöver föreslår vi att en kommun som har uppnått
            goda resultat i utbildningen i svenska för invandrare ska få i
            uppdrag av staten att arrangera motsvarande intensivutbildning
            för icke-akademiker på distans, med nationellt intag och statlig
            ersättning, också 500 platser.
          </p>
          <p xml:id="i-J8SUuXvmosgZsPe7TAnvLD">
            Lärare som undervisar i sfi bör uppfylla behörighetskraven på
            samma sätt som inom övriga delar av utbildningsväsendet. Framgångsrik
            sfi-undervisning kräver många aktiva och ansvarstagande aktörer,
            och det finns goda exempel på kommuner i landet där man uppnått
            mycket bra resultat.
          </p>
          <head xml:id="i-5y8ghMjhcv9irWEHVVK8zv" type="h1">
            Fristående vuxenutbildning
          </head>
          <p xml:id="i-PVP3tXoXp7VznzfCQ75J6L">
            Regeringen har tillsatt en utredning som ska lämna förslag på
            hur ett system med fristående utbildningsverksamheter som motsvarar
            skolformerna inom det offentliga skolväsendet för vuxna kan se
            ut. En utgångspunkt för utredarens arbete ska vara att kommunerna
            ska behålla ansvaret vad gäller mottagande och intagning. Oavsett
            vad utredningen kommer fram till är det viktigt att slå vakt om
            fortsatt bredd och vikten av att inte helhetsansvaret och helhetssynen
            går förlorad.
          </p>
          <head xml:id="i-P7U9bKbchiZwxT2yxFwWoj" type="h1">
            Kvalificerad vuxenutbildning
          </head>
          <p xml:id="i-HYFLv6ratA3BVMBsE4LAKk">
            Den kvalificerade yrkesutbildningen är en viktig del av vuxenutbildningen
            som i mycket hög utsträckning leder till arbete. Erfarenheterna
            från hittills genomförda kvalificerade yrkesutbildningar är en
            god utgångspunkt när det gäller att fortsätta utveckla såväl dessa
            utbildningar som andra vuxenutbildningar med yrkesinriktning.
            Behovet och efterfrågan av kvalificerade yrkesutbildningar ökar.
          </p>
          <head xml:id="i-P7vbBSnbcbQk232B874Q2z" type="h1">
            Yrkesinriktad utbildning inom komvux
          </head>
          <p xml:id="i-SbenPpoDi33d68d3vkV5aN">
            Det finns ett behov av mer yrkesinriktade utbildningar inom vuxenutbildningen
            som i dag främst är fokuserad på teoretiska kurser. Det finns
            också ett behov av att skapa möjligheter för dem som har gått
            studieförberedande program på gymnasieskolan att skola om till
            mer praktiska yrken och för dem med yrkesutbildning att omskola
            sig till annat yrke. Särskilt viktigt är det att skapa möjligheter
            till omställning mot bristyrken som till exempel el, fordon, VVS
            eller vård och omsorg. När det gäller ettåriga utbildningar till
            bristyrken gav den förra regeringen Skolverket i uppdrag att ta
            fram kursplaner för att snabbt kunna komma i gång med dessa utbildningar.
            Med tanke på den arbetskraftsbrist som råder inom flera av dessa
            områden är det nu hög tid att komma i gång med dessa utbildningar
            enligt Skolverkets förslag.
          </p>
        </div>
        <div xml:id="i-Di4UubMJGRm7eMvjghv3zF" type="signatureBlock">
          <list xml:id="i-GhZg37jpnBQNbxtQHqiw1k">
            <item xml:id="i-E2CXnbyf6e9Awc5Eaevgh2" who="i-3pb3B2MkmEoxSvMpXK9cHQ" type="signature">
              Marie Granlund (s)
            </item>
            <item xml:id="i-VLMdg1opGpHWdnBuzg59Ax" who="i-Spsbo7A5zikEeUY3JEYcNV" type="signature">
              Mikael Damberg (s)
            </item>
            <item xml:id="i-VNd87D4hdSgHuaZMdQLw8A" who="i-PxnWyEEEJkswzBKdKbv36K" type="signature">
              Agneta Lundberg (s)
            </item>
            <item xml:id="i-RXrRGdNkKotT6qUiXuL9iF" who="i-7AB63eqvrGXGCT1mpkEM3J" type="signature">
              Louise Malmström (s)
            </item>
            <item xml:id="i-JSoHnAsqqirDZd1omBGtJU" who="i-KTYc2rBrcxPNyJRR5s4dQD" type="signature">
              Peter Hultqvist (s)
            </item>
            <item xml:id="i-91CbHedooBq7k97rScAHQ8" who="i-8AtQfc4p9Hm5yajEXEHtE5" type="signature">
              Thomas Strand (s)
            </item>
            <item xml:id="i-WiD6nbJpEfdyM1pEoEpfRV" who="i-YG3se2hZeuEdiGKSwKyaKF" type="signature">
              Caroline Helmersson-Olsson (s)
            </item>
          </list>
        </div>
      </div>
    </body>
  </text>
</TEI>
