<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00506">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__506/mot_1970__ak__506-001.pdf"/>
      <fw xml:id="i-3mtw66CQ4Fo8STf843Ee4r">
        12 Motion i Andra kammaren, nr 506 år 1970
      </fw>
      <div xml:id="i-Ned2uYzoNNZn237pfEAhhF" type="motHeader">
        <div xml:id="i-UjNGGD8aq3L4xUoA71zGEU" type="motTitle"/>
        <div xml:id="i-7DagamsvK6hHyDcJifeHav" type="motSubmissionInfo"/>
      </div>
      <div xml:id="i-ke6JKrb2pyXBkMdu7zW19" type="motBody">
        <div xml:id="i-No3B2NHS5EDE6955FS3KBT">
          <p xml:id="i-CyeMAnxQsAvwXSyfKDBsrd">
            Nr 506
          </p>
          <p xml:id="i-48PSfCnC8uN46fzWjKhrDK">
            Av fru Gradin m. fl., angående socionomutbildningen. (Lika lydande
            med motion nr 598 i Första kammaren)
          </p>
          <p xml:id="i-GSeePWGsFRr4qMF4rpvjQQ">
            1968 års utbildningsutredning (U 68) framlade under hösten 1969
            ett förslag till ökning av utbildningskapaciteten vid socialhögskolorna.
            I kort- het innebar det av U 68 framlagda förslaget att antalet
            utbildningsplatser på kort tid fördubblas samt att denna ökning
            görs möjlig genom att »be- fintliga praktikplatser utnyttjas effektivare
            och därvid studiepraktiken av- kortas» (statsverkspropositionen,
            bil. 10 s. 322). Efter remissförfarande föreslår utbildningsdepartementet
            att en ökning av antalet utbildningsplat- ser förverkligas på
            i huvudsak det sätt U 68 föreslagit. U 68:s förslag var grundat
            på bl. a. en av Svenska kommunförbundet ut- förd undersökning
            av behovet av socionomutbildad arbetskraft inom den primärkommunala
            sektorn. I undersökningen redovisade beräkningar utvi- sade att
            den kommunala förvaltningssektorn under den närmaste femårs-
          </p>
          <p xml:id="i-Rm5KjQFhPJay7go4nJJTTA">
            perioden — utöver hela utbudet av examinerade förvaltningssocionomer
            samma tid — behöver ytterligare över 600 socionomer med förvaltnings-
          </p>
          <p xml:id="i-4HFtwYUhqqskgyyVUdT11W">
            inriktning. Inom den kommunala socialvården är behovet än mer
            markerat, enär endast 30—35 procent av de kvalificerade tjänsterna
            är besatta med tjänstemän med avsedd utbildning. Även staten och
            det privata närings- livet rekryterar i ökad omfattning personal
            med socionomutbildning. Förslaget från U 68 baserades vidare på
            uppgiften om det stora antalet sökande till de vid de fem socialhögskolorna
            för närvarande befintliga ut- bildningsplatserna. Flertalet remissinstanser
            har tillstyrkt att en kapacitetsutveckling sker, men samtidigt
            har en stor del av instanserna dels ifrågasatt om antalet utbildningsplatser
            kan ökas så snabbt som U 68 föreslagit, dels starkt reagerat mot
            förslaget att avkorta studiepraktiken från nuvarande tolv månader
            till fem månader. Man har också i flera fall påpekat att tillgången
            på lokaler, lärare och övriga resurser sannolikt inte ger utrymme
            för den föreslagna kapacitetsökningen. Mot bakgrunden av arbetsmarknadens
            behov och det faktum att ett stort antal ungdomar efterfrågar
            den utbildning som erbjuds vid social- högskolorna finns intet
            att invända mot att socialhögskolorna tillförs så- dana resurser
            att en betydande kapacitetsutveckling blir möjlig. Tidsramen för
            denna utveckling måste dock sannolikt, vilket även departementschefen
          </p>
          <pb facs="riksdagen-motions-pdf/data/1970/mot_1970__ak__506/mot_1970__ak__506-002.pdf"/>
          <fw xml:id="i-3pdjEXsuZoymYT8ZzLDe7M">
            Motion i Andra kammaren, nr 506 år 1970 13
          </fw>
          <p xml:id="i-4AdUW9wFF9qALtz4HMsKG3">
            påpekat, utsträckas över en längre tidrymd än den i U68:s förslag
            an- givna. Den utväg som U 68 i första hand anvisar för att möjliggöra
            en ökning av antalet utbildningsplatser, nämligen att skära ned
            studiepraktiken från tolv till fem månader, kan i dagens situation
            då så gott som enbart ny- blivna studenter rekryteras till utbildningen
            inte godkännas. Praktik i förvaltning respektive socialvårdsarbete
            har alltsedan socionom- utbildningens tillblivelse varit ett karaktärsdrag
            i utbildningen. Den ny- utexaminerade socionomen är, med tolv
            månaders studiepraktik inlagd i perioder mellan de teoretiska
            studieterminerna, »färdig arbetskraft&gt; på ett helt annat sätt
            än andra nyutexaminerade akademiker. Det är här inte bara fråga
            om att de studerande skall få en så eller så lång praktik inlagd
            i utbildningen. Hela idén med de i studietiden inlagda praktikperioderna
            är att teori och praktik skall stödja och komplettera varandra.
            Eleverna får under praktiktiden tillfälle att tillämpa redan inhämtade
            teoretiska kunskaper och har under de fortsatta teoretiska studierna
            en ovärderlig tillgång i de konkreta erfarenheterna från praktiktiden.
            Bortfallet av en praktikperiod med vad den innehåller av praktiska
            övningar och praktiskt arbete försämrar de studerandes möjligheter
            att tillgodogöra sig den teore- tiska utbildningen — socionomutbildningens
            kvalitet försämras. Förslaget om att ta bort en praktikperiod
            rimmar för övrigt illa med de eljest i den utbildningspolitiska
            diskussionen framkomna signalerna om varvad utbild- ning. Det
            av departementschefen accepterade förslaget om kapacitetsutveckling
            vid socialhögskolorna är så gott som helt baserat på den tanken
            att det inte är möjligt att i väsentlig mån öka antalet praktikplatser,
            men att borttagandet av en praktikperiod skulle möjliggöra att
            varje praktikplats kan utnyttjas dubbelt. Det är för det första
            inte utan vidare klart att inte antalet praktikplatser kan utökas.
            Från socialhögskolornas sida har vid- tagits en rad åtgärder för
            att öka praktikplatsantalet och därmed utbild- ningskapaciteten,
            samtidigt som man genom utbildning av handledare har sökt förbättra
            studiepraktikens kvalitet. Från Kommunförbundets sida har i skilda
            sammanhang anförts att man är villig att på allt sätt medverka
            till att fler praktikplatser framskaffas. Med all sannolikhet
            är en mång- fald statliga institutioner lämpliga som praktikställen,
            fastän de nu inte alls utnyttjas. Departementschefen har också
            i propositionen funnit det angeläget att medel ställs till förfogande
            för arvoden till handledare vid praktikcentra inom den statliga
            sektorn. Troligt är att, eftersom socionom- utbildad arbetskraft
            visat sig vara attraktiv även inom det privata närings- livet,
            antalet praktikplatser också där kan ökas. Förutsättningen för
            en ökning av praktiktillfällena är emellertid, utöver statliga
            och kommunala myndigheters engagemang, att socialhögskolornas
            konsulentorganisation ut- vecklas och förstärks i takt med kapacitetsutvecklingen.
          </p>
          <pb facs="riksdagen-motions-pdf/data/1970/mot_1970__ak__506/mot_1970__ak__506-003.pdf"/>
          <fw xml:id="i-B5oxYDLQJNHLHnFsArDXAc">
            14 Motion i Andra kammaren, nr 506 år 1970
          </fw>
          <p xml:id="i-UB4NFtDWW4tpFacrRFgLCp">
            För det andra misstar sig U 68 när det förutsätts att man vid
            nedskärning av praktiken till endast en femmånadersperiod kan
            använda varje praktik- plats dubbelt. På en rad praktikinstitutioner
            kan man, med hänsyn till arbetsuppgifterna, nämligen endast ta
            emot vad som nu kallas andragångs- praktikanter, d.v.s. studerande
            som har den största delen av den teore- tiska utbildningen avslutad.
            I följd härav innebär U 68:s förslag en minsk- ning av antalet
            nu befintliga praktikplatser. En nedskärning av praktiken måste
            vidare ses som speciellt allvarlig därför att så gott som alla
            studerande vid socialhögskolorna numera kom- mer dit direkt efter
            studentexamen. Tidigare kom en betydande grupp av de studerande
            till utbildningen via folkhögskolor, självstudier och/eller lång
            praktisk yrkeserfarenhet. Inför en utbyggnad av socionomutbildningen
            anser vi att många skäl talar för att ökade möjligheter skapas
            för icke- studenter att erhålla tillträde till socialhögskolorna.
            I det sammanhangel bör kompetensutredningens förslag om en 30-procentig
            s.k. fri kvot vid skolorna endast ses såsom ett minimum. De tankar
            Kommunförbundet framför i sitt remissvar om miljöpraktik för blivande
            socionomer bör också övervägas. Sammanfattningsvis anser vi alltså
            att förslaget i statsverkspropositionen om riktlinjer för utbyggnad
            av socionomutbildningen bör accepteras av riksdagen utom i vad
            gäller praktiken. Den bör utformas på sådant sätt i fortsättningen
            att de studerande före eller under studietiden kan inhämta en
            praktisk erfarenhet av samma omfattning som hittills.
          </p>
          <p xml:id="i-NG9bUFZmjjw78fkbGn2PiP">
            Under åberopande av det anförda hemställer vi,
          </p>
          <p xml:id="i-LkjnovxodZbaTrVTNNpm73">
            dels att riksdagen godkänner de riktlinjer för utbyggnad av socionomutbildningen
            som förordats i statsverkspropositionen, dels att riksdagen i
            skrivelse till Kungl. Maj:t uttalar att de studerande — i motsats
            till förslag från U 68 — även i fort- sättningen skall inhämta
            erforderlig praktik under eller före studietiden, i enlighet med
            vad i motionen anförts.
          </p>
          <p xml:id="i-9Scp8oyM3YiRigtARzK6Qp">
            Stockholm den 28 januari 1970 Anita Gradin (s)
          </p>
          <p xml:id="i-X84fdMnCy8EFYP66ixBsA2">
            Doris Håvik (s) Lena Hjelm-Wallén (s) Bertil Zachrisson (s) Ingrid
            Ludvigsson (s) Sven Zetterström (s) Tage Hansson (s) i Piteå Jan
            Bergqvist (s) Gösta Skoglund (s) Sture Ericson (s) i Örebro
          </p>
          <p xml:id="i-7q36tZ4JUtZy5bk9swjEr9">
            KL Beckmans Tryckorier AB » Stockholm
          </p>
        </div>
      </div>
    </body>
  </text>
</TEI>
