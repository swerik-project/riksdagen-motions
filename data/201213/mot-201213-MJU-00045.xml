<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00045">
  <teiHeader>
    <fileDesc>
      <titleStmt>
        <title>med anledning av skr. 2012/13:105 Riksrevisionens rapport om utsläppshandel för att begränsa klimatförändringen</title>
        <author corresp="i-WG11xmCpAW9nyyXv1sJFAK">av Helena Leander m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2012/13:105 Riksrevisionens rapport om utsläppshandel för att begränsa klimatförändringen</title>
          <idno type="rdwebb">H002XMP45</idno>
          <rs type="number">MP45</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002XMP45/text</ref>
          <ref type="dokument_url_html">http://data.riksdagen.se/dokument/H002XMP45</ref>
          <ref type="dokumentstatus_url_xml">http://data.riksdagen.se/dokumentstatus/H002XMP45</ref>
          <ref type="doc">http://data.riksdagen.se/fil/C89E8061-B897-426A-B944-80BA4551ADEA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-29bRAipwVxsy1uEPzai7ZD" type="basedOn"/>
        <correspContext corresp="i-29bRAipwVxsy1uEPzai7ZD">
          <ref>Regeringsskrivelse 2012/13:105</ref>
        </correspContext>
        <correspAction xml:id="i-7DToU9eWrDpzsYtoUuYSbg" type="signed"/>
        <correspContext corresp="i-7DToU9eWrDpzsYtoUuYSbg">
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-V1piU7dAy9T73Gqt6tm91j"/>
        </correspContext>
        <correspAction xml:id="i-Aj19G8zNF75nRBkjyWFDXm" type="referral">
          <date when="2013-06-14"/>
        </correspAction>
        <correspAction xml:id="i-UcgHEppZjsU3Z9CJsLMV5u" type="referral">
          <date when="2013-06-14"/>
        </correspAction>
        <correspAction xml:id="i-HinsayV7D94rxyoS236v2f" type="dismissal">
          <date when="2013-06-13"/>
        </correspAction>
        <correspAction xml:id="i-Cy13n9wCqvYY223YmEmxdh" type="dismissal">
          <date when="2013-06-13"/>
        </correspAction>
        <correspAction xml:id="i-Tgb7LYatZ6szDunDq9o5Dj" type="submission">
          <date when="2013-05-06"/>
        </correspAction>
        <correspAction xml:id="i-B687mJaAbiooeZ3Vapj1j2" type="transfer">
          <date when="2013-05-06"/>
        </correspAction>
        <correspAction xml:id="i-WhZnMYwJfHXJYPLkM7HZ97" type="assigned"/>
        <correspContext corresp="i-WhZnMYwJfHXJYPLkM7HZ97">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KbvbeZre1VhfV4XQ3ss6sE" type="motHeader"/>
      <div xml:id="i-4ruYXUMpyo1LRPhWqgyCm1" type="motBody">
        <div xml:id="i-VGzQw1C5UzmvaJQCeCVm6c" type="motProposal" subtype="förslag">
          <head xml:id="i-WtZQyrUBoSLQAhiqxA7kKN">
            Förslag till riksdagsbeslut
          </head>
          <list xml:id="i-PXoKCSqip23wqv2zgHVuA" style="ol">
            <item xml:id="i-Ap8W7AovqD81TKQvVt7Yf">
              Riksdagen tillkännager för regeringen som sin mening vad som
              anförs i motionen om att Sverige tydligt ska driva kravet på att
              ändra utsläppstaket i ETS andra handelsperiod från -20 procent
              jämfört med 1990.
            </item>
            <item xml:id="i-HcFjdFvBweZJhc6U4bNVWF">
              Riksdagen tillkännager för regeringen som sin mening vad som
              anförs i motionen om att Sverige i de fortsatta EU-förhandlingarna
              bör ställa sig bakom innehållet i det brittiska förslaget om så
              kallad Backloading.
            </item>
            <item xml:id="i-DXZUowLFjdNGws7iFB1PoG">
              Riksdagen tillkännager för regeringen som sin mening vad som
              anförs i motionen om att Sverige endast ska engagera sig i CDM-projekt
              som uppfyller Gold Standard.
            </item>
            <item xml:id="i-7CCvgtXXZdv1oe9ckKmLDK">
              Riksdagen tillkännager för regeringen som sin mening vad som
              anförs i motionen om att Sverige inte ska räkna av utsläppskrediter
              från CDM-projekt mot inhemska utsläpp.
            </item>
            <item xml:id="i-KCNoUShBpvqtWFAj1GShnp">
              Riksdagen tillkännager för regeringen som sin mening vad som
              anförs i motionen om att Sverige ska inrätta ett klimatpolitiskt
              ramverk.
            </item>
          </list>
        </div>
        <div xml:id="i-2Gph5dTy9cE2EZLeoeV1q1" type="motContent">
          <head xml:id="i-Po8wCj97RP5bFqoBRRQUdG" type="h1">
            Motivering
          </head>
          <p xml:id="i-RyZ8xhYt1ao8AZciFug2iu">
            Riksrevisionen har i en serie rapporter granskat viktiga delar
            av Sveriges klimatpolitik och lämnat en rad förslag till förbättringar.
            I rapporten Utsläppshandel för att begränsa klimatförändringen
            fungerar det? behandlas hur utsläppshandeln inom EU (ETS) fungerar
            och vilka förbättringar som bör ske. Riksrevisionen gör en rad
            observationer om brister i systemet, varav den viktigaste i vår
            mening är att systemet innehåller för många utsläppsrätter och
            därmed inte medför någon stark marknadsmekanism för att höja priset
            på utsläpp och ge en konkurrensfördel för renare produktion. I
            förlängningen riskerar detta, enligt Riksrevisionen, att leda
            till att långsiktiga utsläppsreduktioner i Sverige inte uppnås:
          </p>
          <p xml:id="i-58i92EhBJao3BbyFBc6BKH">
            För att garantera adekvat stimulans för långsiktiga utsläppsminskningar
            måste instrument för att begränsa förekomsten av alltför stora
            mängder utsläppsrätter eller krediter finnas på plats och utnyttjas
            under nästa period för utsläppshandel. 1
          </p>
          <p xml:id="i-KNLT5PQi2575C8wAgbWZja">
            Den handelsperiod som åsyftas i texten är perioden 2013-2020,
            som nyligen har inletts.
          </p>
          <p xml:id="i-LfisfNeM93nkzHorLLHx6Z">
            För Miljöpartiet de gröna är detta en mycket stark signal som
            leder till två slutsatser. Den ena är att regeringen behövde arbeta
            tydligare med att höja ambitionsnivån i ETS. Utsläppstaket för
            2020 behöver sänkas, i första hand från nuvarande -20 procent
            till -40 procent. Dessvärre har regeringen varit otydlig i den
            frågan och det är fortfarande oklart vad Sverige egentligen driver,
            .
          </p>
          <p xml:id="i-7okHJ3xiutMsS42HGy9NX2">
            Miljöpartiet de gröna anser att Sverige måste visa stor tydlighet
            i kraven på att sänka taket för utsläpp inom ETS. Taket för innevarande
            handelsperiod bör ändras från -20 procent till år 2020 jämfört
            med 1990 till -40 procent. Som minimum bör regeringen stödja en
            höjning till 30 procent oavsett hur andra länder agerar. Detta
            bör riksdagen ge regeringen tillkänna som sin mening.
          </p>
          <p xml:id="i-GT5hsWKeBWxFd2CLaiZnWQ">
            Vidare har regeringen haft en onödigt svag position när det gäller
            förhandlingarna om att tillfälligt undandra utsläppsrätter under
            handelsperioden, så kallad back-loading. Storbritannien har drivit
            en starkare linje än andra länder och Sverige borde ha gett denna
            sitt stöd. Sverige bör i de fortsatta förhandlingarna ställa sig
            bakom innehållet i Storbritanniens förslag om att undandra 1,2
            miljarder utsläppsrätter denna handelsperiod och en reformering
            av handelssystemet. Detta bör riksdagen ge regeringen tillkänna
            som sin mening.
          </p>
          <p xml:id="i-LywjRdayNrksteUhXip1ja">
            Dessvärre kan vi idag bara konstatera faktum: det har ännu inte
            införts några sådana instrument som Riksrevisionen ansåg vara
            nödvändiga.
          </p>
          <p xml:id="i-ECZbWzEeR89WSsTzwHA2VE">
            Detta ska inte uteslutande skyllas på regeringens svaga positioner;
            förhandlingarna inom EU är svåra och många länder kämpar emot
            utsläppsreduktioner. Istället bör slutsatsen vara att systemet
            inte levererar. Det går därför inte att slentrianmässigt argumentera
            mot kompletterande styrmedel för den handlande sektorn med hänvisning
            till att det med en fungerande utsläppshandel inte borde behövas.Klimatmålen
            är inte förhandlingsbara.
          </p>
          <p xml:id="i-HHWrTrLQY5TSsd7vLfuwwX">
            Riksrevisionen uppmärksammar även problem förknippade med inköp
            av utsläppsrätter genom mekanismen för ren utveckling, CDM, och
            Joint implementation. Miljöpartiet de gröna anser att revisionens
            granskning är för grund det har inte ingått i uppdraget att granska
            kvaliteten på de projekt som genomförs, framför allt i det multilaterala
            samarbetet.
          </p>
          <p xml:id="i-Kd6mdJFqjUxuN5QsVbyCsd">
            Miljöpartiet de gröna anser att CDM är förknippat med stora osäkerheter
            och det är svårt att avgöra om de utsläppsrätter som köps av Sverige
            verkligen är additionella. Mot denna bakgrund anser vi att Sverige
            endast ska engagera sig i CDM-projekt med särskilt hög kvalitetssäkring,
            så kallad Gold Standard. Vidare anser vi att de utsläppsrätter
            som Sverige därmed har rätt till inte ska användas för avräkning
            mot de svenska reduktionsmålen. Detta bör riksdagen ge regeringen
            tillkänna som sin mening.
          </p>
          <p xml:id="i-7Qn8tYSTZUtWZCrRpssmHQ">
            För Miljöpartiet de gröna understryker Riksrevisionen s rapport
            behovet av större ordning och reda i klimatpolitiken. Det behövs
            en större transparens och långsiktighet i politiken. Industrier,
            näringsliv, kommuner och individer behöver tydliga och långsiktiga
            spelregler så att de kan förutse utvecklingen och vet vilka förutsättningar
            som kommer att gälla i framtiden.
          </p>
          <head xml:id="i-QWwKUQM3nYbRH29MB17vom" type="h2">
            Ett politiskt haveri
          </head>
          <p xml:id="i-LrSmL3HErEa3JeUswdcQhy">
            Utsläppen av växthusgaser i Sverige är drygt 60 miljoner ton
            per år, lite mer än sex ton per person och år. Senast år 2050
            behöver utsläppen ha minskat till en hållbar nivå, vilket ofta
            anses vara ungefär ett ton per person, eller till under tio miljoner
            ton per år för Sverige som helhet.
          </p>
          <p xml:id="i-VLGaddoe2V7FwPoVteovQ9">
            Det är ingen överdrift att säga att vi har mycket att göra. Men
            enligt Naturvårdsverkets Färdplan 2050 minskar utslääpen för närvarande
            med i genomsnitt ungefär 0,4 procent per år - det kommer att ta
            över 200 år innan de är på den nivå som anses hållbar. Om alla
            industriländer skulle hålla en lika långsam takt i klimatarbetet
            är katastrofen oundviklig.
          </p>
          <head xml:id="i-8o4KwiyKvAP4Ud8ioNwBhu" type="h1">
            Figur 1: Sveriges utsl ä pp 1990-2050, prognos med nuvarande
            politik. 2
          </head>
          <p xml:id="i-28BpUSmgWJAEQ5S5dasdqG">
            I Sveriges internationella klimatpolitik är tillståndet likartat.
            Inte någon gång under alliansregeringens tid har Sverige bidragit
            finansiellt till det globala klimatarbetet så som vi har lovat
            i klimatkonventionen och Kyotoprotokollet. Vi bockar av pågående
            biståndsprojekt och sätter nya klimatetiketter på dem, istället
            för att ge ny finansiering.
          </p>
          <p xml:id="i-2NoQvUZ9JXUr7pNj4i3GsM">
            Sveriges roll i de internationella förhandlingarna om ett globalt
            avtal har också förändrats. Vi tar inte längre rollen som brobyggare
            mellan industriländer och utvecklingsländer. Istället har vi blivit
            ett i raden av industriländer vars internationella klimatpolitik
            styrs av kortsiktigt egenintresse och vi bidrar till förtroendekrisen.
          </p>
          <p xml:id="i-AQLrY4hfm33ZEHB8Qb41UW">
            Svensk klimatpolitik har havererat. Det finns ingen långsiktig
            klimatpolitik, vare sig nationellt eller internationellt.
          </p>
          <head xml:id="i-VLUHuEbEfJ66UDzSE7N1Ua" type="h2">
            Inga regler
          </head>
          <p xml:id="i-H5d9XzR5GQs1vs9GysTynC">
            Men regeringen har ett eget sätt att räkna som torgförs i alla
            sammanhang. Då är utsläppsminskningen mellan 1990 och 2020 inte
            17 procent, vilket den är rent matematiskt, utan 40 procent. Då
            kommer utsläppen att vara noll år 2050, även om det inte finns
            något sådant mål eller någon politik som leder dit. Då bidrar
            Sverige med två miljarder kronor per år till det internationella
            arbetet, trots att utvecklingsländerna inte har fått en enda ny
            krona till klimatarbete. Då behöver inte Sverige göra mer, regeringen
            når klimatmålen. Trots att fakta visar något helt annat.
          </p>
          <p xml:id="i-3G27AWBkqphynX2TAxUMuc">
            Allt handlar om vad man räknar, hur man räknar och hur orden
            tolkas. Regeringen tycks lägga mer kraft på att hitta smarta formuleringar
            och bokföringsmetoder än effektiva styrmedel. De håller med om
            att utsläppen inom landets gränser bara minskar med 17 procent
            men om man räknar in det utsläppsutrymme som regeringen köper
            i utvecklingsländer och räknar bort alla utsläpp från industrin
            i Sverige, ja då blir minskningen 40 procent.
          </p>
          <p xml:id="i-EyWLsDv8SxAr5iiiSTZzCD">
            Regeringen erkänner också att de dubbelräknar befintliga biståndsprojekt
            som finansiering av globalt klimatarbete. Men, menar regeringen,
            man kan göra så om man räknar med att biståndet enligt internationella
            normer bara behöver vara 0,7 procent av BNI medan Sverige ger
            en procent. Då kan den överskjutande delen, utöver 0,7 procent,
            anses vara utöver biståndet, eller hur?
          </p>
          <p xml:id="i-KkhAkUCXmjrwVy76C3mVsb">
            Och utsläppen kan sägas bli noll år 2050, menar regeringen, eftersom
            man har en vision om noll nettoutsläpp detta år. Visserligen är
            det bara en vision och visserligen vet ingen vad noll nettoutsläpp
            egentligen betyder, men man kan säga så.
          </p>
          <p xml:id="i-2XTtLrNUaxCtSDJz5yCcdY">
            Det betyder visserligen inte att utsläppen upphör eller ens minskar
            till hållbara nivåer, men man kan säga att summan blir noll. Man
            kan säga att klimatmålen nås eftersom man har formulerat målen
            så att de ingenting betyder och ingenting kräver.
          </p>
          <p xml:id="i-Ua9h82JKr3BJm9H13SPNvu">
            Så fortsätter det. På område efter område räknar regeringen selektivt
            och skapar ekvationer som går ihop och låter ambitiösa - utan
            att verkligheten egentligen förändras. Grundproblemet är att Sverige
            saknar regler för de politiska villkoren. Allt kan sägas och man
            kan räkna hur man vill. Det finns inga regler - anything goes.
          </p>
          <head xml:id="i-2wXUrH3WZoZP1bGKJfrR5Q" type="h2">
            Följder
          </head>
          <p xml:id="i-XWozJefdfSVunE3niom4Jj">
            Detta är en mycket farlig retorisk strategi som gränsar till
            populism. När vetenskapen är tydlig med vad som behöver göras
            för att bevara klimatet, är det inte acceptabelt att politiska
            partier kan ha olika mål och olika standard för hur man räknar
            och redovisar. Det skapar förvirring och otydlighet när politiken
            inte är transparent. En sådan oordning vore helt otänkbar inom
            många andra områden, till exempel i finanspolitiken.
          </p>
          <p xml:id="i-AvRXvCRnuJXsha2dfxArnM">
            Den allvarligaste konsekvensen är att för lite görs och att utsläppen
            inte minskar i den takt som behövs. Men det finns andra följder.
          </p>
          <p xml:id="i-3fCN2bRXJJrGDhXRrmdYey">
            Sverige skjuter upp klimatarbetet och det blir mer bråttom att
            genomföra åtgärder för varje dag. Det blir allt svårare att minska
            utsläppen i den takt som krävs.
          </p>
          <p xml:id="i-LBxYHJzd7BnKqsJMVE4uHw">
            Näringsliv, kommuner och andra institutioner får inte de långsiktiga
            villkor som krävs för investeringar och avtal. Man får så kallade
            stranded costs och näringslivet förlorar internationell konkurrenskraft
            och hamnar på efterkälken.
          </p>
          <p xml:id="i-RUbLDeg3pTKNq4w9UTC9XV">
            Medborgare blir förda bakom ljuset genom den brist på transparens
            som råder. Personliga initiativ uteblir när incitamenten till
            förändring inte finns och både den demokratiska och politiska
            debatten försvåras.
          </p>
          <p xml:id="i-SmabKed93GB5f6cSijpALM">
            Det bidrar till ökade låsningar mellan industriländer och utvecklingsländer
            i de internationella klimatförhandlingarna när Sverige lovar runt
            men håller tunt. Samtidigt försenas det internationella klimatarbetet
            när finansieringen inte finns.
          </p>
          <p xml:id="i-KwZBBQpsSpCsHWAtFYAZdt">
            Man kan undra hur regeringen egentligen tänker när de skjuter
            problemen framför sig på detta sätt. Att en annan regering får
            ta hand om det i framtiden? Att ingen ska märka något? Att det
            löser sig?
          </p>
          <p xml:id="i-HH4QPcKup3brGtg5vqgrAH">
            Det är oklart. Uppenbart är dock att Sverige och världen inte
            har tid för en sådan ansvarslös politik. I viktiga och komplexa
            politikområden krävs tydliga och transparenta regler. Kritik har
            också förts fram av bland andra Riksrevisionen ett flertal gånger
            inom dessa områden (se bilaga). Det krävs bättre ordning och reda
            i klimatpolitiken.
          </p>
          <head xml:id="i-YQHPW87ZR5amRH4gf6L7jh" type="h1">
            Ett annat perspektiv
          </head>
          <p xml:id="i-TzEwo9fk3y1WyW8QtJuKaB">
            Under den ekonomiska krisen på 1990-talet rådde stor finanspolitisk
            oro. Anledningen var åtminstone delvis att politiken under 1980-talet
            i hög grad präglades av kortsiktiga överväganden på bekostnad
            av långsiktighet, vilket ledde till återkommande underskott i
            budgeten. Erfarenheterna visade att det behövdes en stramare budgetprocess
            och ett trovärdigt ankare i politiken.
          </p>
          <p xml:id="i-AeQSdjjJrgMFCLpeXqKFhG">
            Därför införde regeringen 1996 ett finanspolitiskt ramverk för
            att skapa långsiktig stabilitet, transparens och trovärdighet.
            Ramverket har sedan dess utvecklats av efterföljande regeringar
            och anses idag vara centralt för statens finanspolitik, en övergripande
            styråra för politiken som regeringen kallar det. Mer precist syftar
            ramverket till att de beslut som fattas om finanspolitiken i riksdagen
            inte har ett för kortsiktigt fokus, samtidigt som det medger att
            politiken anpassas efter rådande förhållanden. Ramverkets mest
            centrala beståndsdelar är:
          </p>
          <p xml:id="i-HnR4yaASJyEkrjB1JUZL1H">
            En stram budgetprocess som utgår från ett i förväg fastställt
            ekonomiskt utrymme som ges av utgiftstaket och överskottsmålet.
            Alla utgifter i budgeten ställs då mot varandra och förhindrar
            att summan av alla förslag blir större än vad som är förenligt
            med hållbara finanser. Processen regleras i regeringsformen, riksdagsförordningen
            och budgetlagen.
          </p>
          <p xml:id="i-BZFi6dJw1ajT7iWAvpYLXW">
            Ett tak för statens utgifter. Enligt budgetlagen är det obligatoriskt
            för regeringen att föreslå ett utgiftstak för det tredje tillkommande
            året. Om det finns risk för att utgiftstaket kommer att överskridas
            är regeringen enligt lagen skyldig att vidta åtgärder för att
            undvika att så sker. Riksdagens beslut om utgiftstaket är inte
            juridiskt bindande. Däremot innebär det ett politiskt åtagande
            att hålla statens utgifter under utgiftstaket.
          </p>
          <p xml:id="i-WcWyFubQh91L5ydPLHMAe2">
            Dessa mekanismer utgör huvuddelen av den svenska stabiliseringspolitik
            som växte fram efter krisåren och som av alla svenska regeringar
            sedan dess har ansetts vara ett framgångsrecept för långsiktighet,
            transparens och trovärdighet. De är basen för en sund ekonomi.
          </p>
          <head xml:id="i-MiaB8EzG3NjashXkEBVZFx" type="h1">
            Ordning och reda i klimatpolitiken
          </head>
          <p xml:id="i-EDGFCrHxdx1Ab5BTAypxLE">
            Om ett finanspolitiskt ramverk och ett utgiftstak har varit centrala
            instrument för att klara finanskrisen på 1990-talet, så kan ett
            klimatpolitiskt ramverk med ett utsläppstak spela samma roll i
            klimatkrisen. Klimatkrisen är minst lika allvarlig som den statsfinansiella
            krisen var och den klimatpolitiska debatten är lika fylld av kortsiktighet,
            överbud, önsketänkanden och tillrättalagda siffror som finanspolitiken
            var under 1980-talet. Det skapar en situation som saknar långsiktighet,
            transparens och utgör en grogrund för en farlig populism. Samma
            politiska fenomen som skapade 1990-talets finanskris präglar idag
            klimatdebatten och har skapat ett politiskt haveri.
          </p>
          <p xml:id="i-UHgy2v8GNKjxgomT6iFcr6">
            Miljöpartiet de gröna föreslår ett klimatpolitiskt ramverk enligt
            samma modell som det finanspolitiska ramverket - med strikt budgetkontroll,
            långsiktiga mål, utsläppstak, budgetperioder och budgeteringsmarginal
            - för de svenska utsläppen av växthusgaser. Detta bör riksdagen
            ge regeringen tillkänna som sin mening.
          </p>
          <p xml:id="i-4q5bcdbTJ1SncFuUBUgqv8">
            Målet är att skapa en stabil och långsiktig klimatpolitik genom
            att ge den tydliga spelregler som skapar disciplin, trovärdighet,
            transparens och målstyrning. Samtidigt måste ramverket medge utrymme
            för politiska prioriteringar och val av styrmedel, samt vara flexibelt
            för oväntade händelser i omvärlden.
          </p>
          <head xml:id="i-6zSpKM7knDq3RTR8rJjmZD" type="h2">
            En stram klimatbudget och ett utsläppstak
          </head>
          <p xml:id="i-HVP9CkeWA7fJFgFmnXaNDn">
            Ett klimatpolitiskt ramverk behöver liksom det finanspolitiska
            ramverket bestå av flera delar. Det bör kännetecknas av en stram
            beslutsprocess med uppifrån och ned-perspektiv (så kallad back-casting)
            som utgår från långsiktiga och hållbara mål. Dessa mål bör stadfästas
            i en klimatlag på samma sätt som finanspolitikens mål regleras
            i budgetlagen.
          </p>
          <p xml:id="i-LgWoTceBHFS2FnMgnwe8Kv">
            Det långsiktiga målet bör ta sikte på år 2050 och ange hur stora
            utsläpp av växthusgaser som kan ske inom riket detta år. Utgångspunkten
            bör vara vetenskaplig men även ta hänsyn till global rättvisa
            och en solidarisk fördelningspolitik. Mot detta mål delas sedan
            tiden in i budgetperioder, på exempelvis en mandatperiod, med
            utsläppstak som närmar sig målet på ett linjärt sätt.
          </p>
          <p xml:id="i-H3Np7TWpBsNW41VQ2Ekhvk">
            Varje budgetperiod sänks alltså utsläppstaket på ett förutsägbart
            sätt mot en hållbar nivå. Regeringen bör vara skyldig att formulera
            ett mål för slutet av varje mandatperiod. Regeringen bör också
            i statsbudgeten varje år föreslå ett utsläppstak för de kommande
            fyra åren. Regeringen ansvarar för att utsläppstaket inte överskrids.
          </p>
          <p xml:id="i-TzcZniaMShW3WtXk2AT7ai">
            Även om utsläppstaket kan ändras är det ett starkt löfte från
            den sittande regeringen. Regeringen lovar att föra en politik
            som gör att Sveriges utsläpp håller sig inom utsläppstaket och
            underlåtenhet att klara målet är förknippat med ett politiskt
            pris.
          </p>
          <p xml:id="i-NVzyUCbRMQV18seUagfN7A">
            Utöver det långsiktiga målet bör klimatbudgetlagen även reglera
            andra viktiga utgångspunkter för att skapa stabilitet, förutsägbarhet
            och transparens. Exempel på sådana är vilka utsläpp som ingår,
            vilka principer och normer som gäller för beräkning och redovisning
            av utsläpp, budgeteringsmarginal samt hur och när uppföljning
            sker.
          </p>
          <head xml:id="i-Mj2gSmop7FvfF4MUgenGsG" type="h2">
            Lag om utsläppsminskning
          </head>
          <p xml:id="i-D6TV4v2p5hxT9QNnsQahUx">
            Grundbulten i ett klimatpolitiskt ramverk är en lagstiftning
            som skapar ordning och reda, en lag om utsläppsminskning. Långsiktighet
            och transparens är de nyckelfaktorer som lagstiftningen ska sträva
            efter.
          </p>
          <p xml:id="i-KoefUji1Z67xkYnvQAeEmS">
            Långsiktiga mål. Målet bör vara formulerat både som temperaturmål
            och mål för utsläpp i Sverige och baseras på den senaste vetenskapen
            och försiktighetsprincipen. Dessa mål kan kompletteras med mål
            för utsläpp som inkluderar emissioner i andra länder som uppstår
            genom import av varor till Sverige, liksom sektorsmål i Sverige.
            Dessutom bör lagen ange mål för Sveriges finansiella bidrag till
            det internationella klimatarbetet enligt våra åtaganden i klimatkonventionen.
          </p>
          <p xml:id="i-C7UkRWBTjF2gu5mrKGUbez">
            Periodiska utsläppstak. Vägen mot det långsiktiga utsläppsmålet
            bör delas in i perioder som omfattar en mandatperiod. Lagen bör
            ange principer för hur dessa tak ska sättas och efterlevas, till
            exempel hur utsläppen kan fördelas årsvis inom perioden, hur regeringen
            kan låna från nästa budgetperiod om taket inte kan nås, eller
            hur man kan spara utrymme under taket till nästa period. Vidare
            bör lagen ange om regeringen ska föreslå utsläppstak för flera
            perioder för att ge långsiktighet.
          </p>
          <p xml:id="i-DBqgccWGXLWe9i72iTpkpv">
            Principer. Lagen bör ange vilka principer som ska vara styrande
            för budgetering, avräkning och redovisning. Således bör lagen
            ange vilka utsläpp som ingår i utrymmet under taket, exempelvis
            från anläggningar som ingår i den handlande sektorn (ETS), utrikes
            transporter och import av utsläpp. Vidare bör lagen ange hur Sveriges
            överblivna utsläppsrätter ska hanteras, om inköpta utsläppsrätter
            från de flexibla mekanismerna och sänkor ska avräknas, samt hur
            Sveriges internationella åtaganden om finansiering av det internationella
            klimatarbetet enligt klimatkonventionen ska uppfyllas.
          </p>
          <head xml:id="i-Pawi8V8UAEGwUEqiC3Licu" type="h2">
            Ett klimatpolitiskt råd
          </head>
          <p xml:id="i-GtQ87xGtPq6aPaEEYLFXSM">
            För att lagstiftningen ska bli effektiv behövs ett system för
            uppföljning och kontroll av regeringens arbete på löpande bas.
            I det syftet bör det inrättas en oberoende myndighet, det Klimatpolitiska
            rådet.
          </p>
          <p xml:id="i-8oXfgsjKs6GsCw8mA3aFLD">
            Oberoende. Rådet ska vara så oberoende som möjligt från regeringen.
            Den konstruktion som styr Riksrevisionen har fungerat väl och
            bör användas även för det klimatpolitiska rådet. Därför bör myndigheten
            lyda under riksdagen som utser en ordförande. Denne utser i sin
            tur övriga ledamöter.
          </p>
          <p xml:id="i-FaV2wugfPS6rbSBq3gZzVF">
            Direktiv och mandat. Rådets uppgift är dubbel: å ena sidan att
            följa klimatforskningen och ge råd till regeringen i frågor som
            gäller utsläppstak och prognoser. Dessa råd bör väga tungt i regeringens
            politik avsteg från rådets rekommendationer bör förklaras av regeringen.
            Å andra sidan bör rådet även ha till uppgift att granska den politik
            som bedrivs och avlägga rapporter med analyser och prognoser.
          </p>
          <head xml:id="i-KAX1yGGS1P1tcLQgbmUtrK" type="h1">
            Det brittiska exemplet
          </head>
          <p xml:id="i-4V6SAGumM5HLrmvpPz9uxF">
            När klimatdebatten var som mest intensiv åren 2006-2007 befann
            sig Storbritannien på den klimatpolitiska efterkälken. Frågan
            fick enorm publicitet vilket den fortfarande har och alla partier,
            fackföreningar och näringsliv enades om en ny lag, Climate Change
            Act, som infördes 2008. Den ser i allt väsentligt ut som det klimatpolitiska
            regelverk vi beskriver ovan. Vid ett möte med tjänstemän från
            den brittiska regeringen har de också beskrivit att utsläppen
            minskar och att det råder politisk enighet kring att fortsätta
            med systemet. Det beskrivs av många, däribland landets näringsliv
            och industri, som ett centralt verktyg för långsiktighet och effektivt
            klimatarbete.
          </p>
        </div>
        <div xml:id="i-GtsU9ihLBGHcfCmfbdcokH" type="motSignatures">
          <list xml:id="i-NV9mXQ1wFQdLLE7fcGhVvq">
            <item xml:id="i-3QEAczs6DJmVCt3hR3Pa3S">
              Helena Leander (MP)
            </item>
            <item xml:id="i-CLawoFFUf2FH8DvQY1S3Ao">
              Lise Nordin (MP)
            </item>
            <item xml:id="i-SkiNfCaaG31THmuwzRnhM6">
              Kew Nordqvist (MP)
            </item>
          </list>
        </div>
      </div>
    </body>
  </text>
</TEI>
