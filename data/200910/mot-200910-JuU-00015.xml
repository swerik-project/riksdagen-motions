<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00015">
  <teiHeader>
    <fileDesc>
      <titleStmt>
        <title>med anledning av prop. 2009/10:215 Mark- och miljödomstolar</title>
        <author corresp="i-FfCiJc8kVZcwio9wsCvVkH">av Mehmet Kaplan m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:215 Mark- och miljödomstolar</title>
          <idno type="rdwebb">GX02Ju15</idno>
          <rs type="number">Ju15</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju15/text</ref>
          <ref type="dokument_url_html">http://data.riksdagen.se/dokument/GX02Ju15</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju15</ref>
          <ref type="doc">http://data.riksdagen.se/fil/C06130DA-AADC-4857-89FE-766FAE536BFD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-458NpEmBH6ay1WV7zFuZ48" type="basedOn"/>
        <correspContext corresp="i-458NpEmBH6ay1WV7zFuZ48">
          <ref>Proposition 2009/10:215</ref>
        </correspContext>
        <correspAction xml:id="i-FXv9HgFKChgry6nsmpye5n" type="signed"/>
        <correspContext corresp="i-FXv9HgFKChgry6nsmpye5n">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-FnYuSnrPcb2UZaoXY7vjXa"/>
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction xml:id="i-DVspeKFhgY8fDMwWZ7GNoM" type="referral">
          <date when="2010-05-07"/>
        </correspAction>
        <correspAction xml:id="i-6HP3ATv4VaVu2ZGPetzogp" type="dismissal">
          <date when="2010-05-06"/>
        </correspAction>
        <correspAction xml:id="i-T1xPuwDXS6QnSo3ZZnmPH4" type="dismissal">
          <date when="2010-05-06"/>
        </correspAction>
        <correspAction xml:id="i-Pv8iYHSrexmSDgqdJJx15S" type="transfer">
          <date when="2010-05-05"/>
        </correspAction>
        <correspAction xml:id="i-2ieeeTE2x4wwGcBpqiFZFP" type="submission">
          <date when="2010-05-05"/>
        </correspAction>
        <correspAction xml:id="i-8tQZ1svt98dTKzUnUKorpW" type="assigned"/>
        <correspContext corresp="i-8tQZ1svt98dTKzUnUKorpW">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BdzaxXF95PJpvDoc4mH38s" type="motBody">
        <div xml:id="i-FdL4sdDu2hf6JfoRYgiXyq" type="motProposal" subtype="förslag">
          <head xml:id="i-CRuoXT2ztRK2Kt9fB1NHSG">
            Förslag till riksdagsbeslut
          </head>
          <list xml:id="i-REV3FhgdCEfsJShjp2Z3BA" style="ol">
            <item xml:id="i-764RUR3pGn6fGY5m3YFTiV">
              Riksdagen avslår regeringens förslag till ny 13 kap. 18 § plan-
              och bygglagen.
            </item>
            <item xml:id="i-8oVaEcATdCdCjPinJYkH6Y">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag till en utvidgad talerätt för miljöorganisationer.
            </item>
            <item xml:id="i-6Wme9EjkfHweNFxe1dwU1M">
              Riksdagen tillkännager för regeringen som sin mening vad som
              anförs i motionen om att regeringen ska beakta konsekvenserna
              för att miljökvalitetsnormer för vatten uppfylls i samband med
              det fortsatta arbetet med regionfrågan.
            </item>
            <item xml:id="i-E3pF8sHt2fm5zf9Zes6bVg">
              Riksdagen tillkännager för regeringen som sin mening vad som
              anförs i motionen om behovet av en ändamålsenlig samordning av
              mark- och miljödomstolarnas insatser för att uppfylla miljökvalitetsnormerna
              för vatten.
            </item>
            <item xml:id="i-L1m3RiJYBS1nGAzwXJL322">
              Riksdagen avslår regeringens förslag till 5 kap. 1 § lagen om
              mark- och miljödomstolar.
            </item>
            <item xml:id="i-GEUeGY3DapU7f4GfutDTbw">
              Riksdagen begär att regeringen lägger fram ett förslag till ny
              lydelse av 5 kap. 1 § lagen om mark- och miljödomstolar med innebörden
              att mål enligt miljöbalken samt plan- och bygglagen som överklagats
              till mark- och miljödomstol i första hand bör handläggas enligt
              förvaltningsprocesslagen.
            </item>
          </list>
        </div>
        <div xml:id="i-Kj5r7WLXv4cMggw7dJJAjL" type="motContent">
          <head xml:id="i-SCpHAyNk2GcAN65jBBkA8u" type="h1">
            Inledning
          </head>
          <p xml:id="i-YDiYPRJpP1rW79ZTi3fmpE">
            Regeringen föreslår att det bildas nya domstolar för att hantera
            fastighetsmål, mål enligt miljöbalken och mål enligt plan- och
            bygglagen. Syftet anges vara bl.a. att skapa en effektiv och rättssäker
            sammanhållen organisation. Effektiv kan förstås på två sätt. Det
            kan syfta på att en organisation är effektiv på så sätt att den
            gör att man verkligen når målen, eller att man når målen på ett
            effektivt sätt. Regeringens förslag är inte effektivt i den första
            betydelsen. Vägledande bör vara att bestämmelserna ska främja
            att miljökvalitetsmålen och miljökvalitetsnormerna uppfylls. Regeringens
            förslag skapar vidare sådana oklarheter att det kan ifrågasättas
            om det är rättssäkert.
          </p>
          <head xml:id="i-7wDfKcbS7SeBPELGqUq5hC" type="h1">
            Domstolarnas resurser
          </head>
          <p xml:id="i-RV3FyzqzNNX2YpSwWXLdcc">
            Regeringen föreslår att de flesta av länsstyrelsens beslut enligt
            plan- och bygglagen fortsättningsvis överklagas hos en miljödomstol.
            Remissinstanserna är positiva, men både Sveriges Kommuner och
            Landsting och ett flertal näringslivsorganisationer påtalar behovet
            av att mark- och miljödomstolarna får tillräckligt med resurser.
          </p>
          <p xml:id="i-NHBLoPCPTgLH42HN8BYij4">
            Vi vill understryka betydelsen av att domstolarna får tillräckligt
            med resurser. Det är viktigt för en snabb och ändamålsenlig hantering
            av målen.
          </p>
          <head xml:id="i-8WjQUP8XQ8yJVVAL2gXH3J" type="h1">
            Inskränkning i överprövningen av detaljplaner och områdesbestämmelser
          </head>
          <p xml:id="i-JesNUDCNH4csEPPQJbzs6d">
            Regeringen föreslår att den myndighet som prövar ett överklagande
            av ett beslut om detaljplan eller områdesbestämmelser enligt plan-
            och bygglagen (PBL) endast ska pröva om det överklagade beslutet
            strider mot någon rättsregel. Detta görs i form av ett förslag
            till ändring av PBL 13 kap. 18 § i det lagförslag som regeringen
            lämnade till riksdagen så sent som i mars 2010 i proposition 2009/10:170.
            Regeringen vill nu ersätta den föreslagna 13 kap. 18 § med en
            13 kap. 17 § med annan innebörd.
          </p>
          <head xml:id="i-JB5hTHFq4A9PAp3NV4UCxx" type="h2">
            Förslaget är dåligt berett
          </head>
          <p xml:id="i-XeVvXBzrDjBq28WxEiogYQ">
            Ett förslag till inskränkning av överprövningen, liknande det
            som regeringen nu lägger fram, framfördes av PBL-kommittén. PBL-kommitténs
            förslag avvisades av flera remissinstanser. Regeringen anger i
            propositionen att detta delvis berodde på att kommittén föreslog
            att överprövningen skulle begränsas i fler ärenden än vad regeringen
            nu föreslår.
          </p>
          <p xml:id="i-UKDDyt5KHc9g2tXQytogyS">
            Vi vill påpeka att invändningarna var allvarligare än så. En
            del remissinstanser ansåg t.ex. att förslaget var för dåligt berett.
            Redan i utredningen påpekades att förslaget stred mot utredningens
            direktiv att deltagandet i beslutsfattande ska breddas.
          </p>
          <p xml:id="i-7HRVpSgCEAgcd3WhNCgSPx">
            Miljöprocessutredningen övervägde en inskränkning av överprövningen
            i linje med det som regeringen nu föreslår. Utredningen avvisade
            en sådan inskränkning. Något sådant förslag fanns inte heller
            i det utkast till lagrådsremiss som regeringen cirkulerade till
            remissinstanser (bilaga 8 i regeringens proposition). Förslaget
            är således fortfarande dåligt berett.
          </p>
          <head xml:id="i-SBkScLoSs7qqZ34E2wqrEn" type="h2">
            Förslaget är dåligt i sak
          </head>
          <p xml:id="i-CFxcswS3C4yiXTgfQJAmUq">
            Vi anser dessutom att förslaget är dåligt i sak. Propositionens
            redogörelse för förslaget i avsnitt 5.2. och i författningskommentarerna
            är mycket otydlig. Propositionen lämnar stor oklarhet och stort
            utrymme för domstolstolkningar i frågan om vad som kan anses strida
            mot någon rättsregel. Detta handlar om viktiga frågor, som områden
            av riksintresse enligt miljöbalken, miljökvalitetsnormer och strandskydd.
          </p>
          <p xml:id="i-82JjFcdJgGGCobgHQu82gW">
            Oklarheten ökar genom förslagen i den proposition om åtgärdsprogram
            och tillämpningen av miljökvalitetsnormer (prop. 2009/10:184)
            som regeringen överlämnade till riksdagen i slutet av mars. Där
            föreslår regeringen ändringar av 2 kap. 7 § miljöbalken. I ett
            läge där miljökvalitetsnormer inte uppfylls blir det med dessa
            ändringar möjligt att bevilja tillstånd till en verksamhet som
            ytterligare försämrar uppfyllelsen. Ett exempel är om en verksamhet
            är förenlig med ett åtgärdsprogram. Till saken hör att åtgärds­programmen
            ofta är mycket översiktligt formulerade. Ett annat exempel är
            om en åtgärd endast marginellt bidrar till överskridandet av en
            miljökvalitetsnorm. Regeringen anger i författningskommentarerna
            som exempel en verksamhet som alstrar trafik. Detta kan vara verksamheter
            som prövas i samband med detaljplaner.
          </p>
          <p xml:id="i-PvveEJBkfAawLE8yUr56rj">
            Vi har i en separat motion diskuterat dessa förslag. Här räcker
            det med att påpeka att det blir mycket oklart vad som är rättsregeln
            som ett överklagande kan strida mot.
          </p>
          <p xml:id="i-QS1y9AQa98bhtLZc61E82b">
            Ytterligare en komplikation uppstår i och med vattenfrågor. Områdesbestämmelser
            är en planform för en översiktlig reglering av mark- och vattenanvändningen
            och av bebyggelsen. De kan således få betydelse för möjligheten
            att nå miljökvalitetsnormer för vatten enligt EU:s vattendirektiv.
            Även åtgärdsprogrammen för att uppfylla dessa normer är dock rätt
            allmänt hållna. Regeringens förslag lämnar för stort tolknings­utrymme
            också i detta avseende.
          </p>
          <p xml:id="i-7fk9MnhYw6TZCL6u6hDCWe">
            Om regeringens förslag går igenom aktualiseras för övrigt ett
            förslag som Miljöpartiet tidigare framfört (t.ex. i PBL-kommittén),
            nämligen att miljökvalitetsmålen bör få en starkare rättslig ställning.
          </p>
          <p xml:id="i-Ey4XzwctWdXtHGhyQDNFtm">
            Regeringens förslag lägger oklarhet till oklarhet. Detta kan
            knappast öka rättssäkerheten. Vidare kan man ifrågasätta om den
            föreslagna ordningen är förenlig med EU-rätten om miljökvalitetsnormer.
          </p>
          <p xml:id="i-GTi5jNNWGTxejcV1yqU5hi">
            Det kan också ifrågasättas om regeringens förslag är förenligt
            med Århuskonventionens krav rörande miljöorganisationers rätt
            till rättslig prövning. Regeringen har tidigare aviserat en generell
            översyn av talerätten. En sådan översyn bör överväga en utvidgning
            av talerätten, till exempel till beslut om tillsynsärenden (inklusive
            beslut i samband med anmälan av anmälningspliktig verksamhet)
            eller beslut om strandskyddsdispenser. Regeringens förslag om
            mark- och miljödomstolar aktualiserar behovet ännu en gång.
          </p>
          <p xml:id="i-5mFY5tAbNKhKKKfX1ot1Wd">
            Sammantaget avvisar vi regeringens förslag till ändring av regeringens
            förslag till ny 13 kap. 18 §. Vi anser att regeringen bör återkomma
            till riksdagen med förslag till en utvidgat talerätt för miljöorganisationer.
          </p>
          <head xml:id="i-qAUWMdRQPKfQLNqEg8cCK" type="h1">
            Indelning i domsområden och åtgärdsprogram för vattenkvalitet
          </head>
          <p xml:id="i-KQ6wWVTRxLbX2G6JxcqZs9">
            Miljöprocessutredningen föreslog att huvudavrinningsområden,
            i likhet med vad som gäller för de nuvarande miljödomstolarna,
            bör ligga till grund för indelningen i domsområden. Regeringen
            föreslår i stället att de nya mark- och miljödomstolarnas domsområden
            bör anpassas till den administrativa indelningen av landet.
          </p>
          <p xml:id="i-XhRRXwQtCFXzj4VEAFNfmJ">
            Remissinstanserna är klart splittrade. Det är uppenbart att det
            finns goda skäl både för en administrativ indelning och för en
            indelning enligt avrinningsområde. Det finns också goda skäl för
            att det ska vara samma indelning för alla mål.
          </p>
          <p xml:id="i-6PsrJxt4LBFoMJukh8iaqR">
            Enligt vår mening har regeringen underskattat betydelsen av EU:s
            ramdirektiv för vatten och de nya åtgärdsprogrammen för att klara
            direktivets krav. Särskilt det förhållandet att åtgärdsprogrammen
            är allmänt hållna gör det angeläget med en sammanhållen bedömning
            av olika verksamheter inom respektive vattenområde.
          </p>
          <p xml:id="i-KgGQXKYn5jqLa2oQg3bU6Q">
            Samtidigt är det viktigt att domstolsindelningen känns naturlig
            ur ett medborgarperspektiv.
          </p>
          <p xml:id="i-LtJhfZAhrkD1jsuLCX9iKC">
            Regeringen bör beakta dessa aspekter i det fortsatta arbetet
            med Ansvarskommitténs förslag om bl.a. regional indelning samt
            Organisationsutredningens arbete med bl.a. länsstyrelsernas framtida
            uppgifter.
          </p>
          <p xml:id="i-GFvd3a1mMTdvXJMQ9SxaGq">
            Regeringen bör också återkomma till riksdagen med förslag på
            hur en ändamålsenlig samordning av insatser för att genomföra
            åtgärdsprogrammen för vattenområden kan göras med den föreslagna
            indelningen i domsområden. En möjlighet kan vara att mark- och
            miljödomstolen regelmässigt ska få yttra sig över mål som påverkar
            vattenområden inom domstolens ansvarsområde.
          </p>
          <head xml:id="i-LyyEovqaDbtj91rFpsu5p1" type="h1">
            Förfarande i mål som överklagas till mark- och miljödomstol
          </head>
          <p xml:id="i-D4jzMWDXyuXTmLcr5VaX9H">
            Regeringen föreslår att ärendelagen (lagen om domstolsärenden)
            normalt ska tillämpas för de mål som inleds i mark- och miljödomstolarna
            genom överklagande. Förslaget framgår av regeringens förslag till
            5 kap. 1 § lagen om mark- och miljödomstolar. Flera tunga remissinstanser,
            som Naturvårdsverket, Sveriges Kommuner och Landsting, Uppsala
            universitet och delvis Kammarkollegiet, har avstyrkt regeringens
            förslag när det gäller mål enligt miljöbalken samt plan- och bygglagen.
            Dessa mål har hittills handlagts enligt förvaltningsprocesslagen.
          </p>
          <p xml:id="i-7UZ8LCYG4hdEgpWgKBwnsx">
            Miljöpartiet instämmer med de remissinstanser som anser att den
            nuvarande ordningen bör behållas för mål enligt miljöbalken och
            mål enligt plan- och bygglagen. Dels är det en rimlig utgångspunkt
            att de processregler som ger de materiella reglerna maximalt genomslag
            ska väljas, dels har en omfattande praxis bildats enligt den nuvarande
            ordningen. Inga vägande skäl har anförts för att byta den ordningen.
            Ett byte skulle, som remissinstanser påpekat, skapa oklarhet.
            Uppsala universitet har dessutom påpekat att ett byte kan få betydelse
            för miljöorganisationers möjligheter att agera rättsligt och därmed
            för Sveriges åtaganden enligt Århuskonventionen.
          </p>
          <p xml:id="i-HzaPNin3uheXsJ41G8YWev">
            Riksdagen bör därför avslå regeringens förslag till 5 kap. 1
            § lagen om mark- och miljödomstolar.
          </p>
          <p xml:id="i-5pi9KCGpPevziEyJEf9CA7">
            Regeringen bör skyndsamt återkomma till riksdagen med ett förslag
            till ny lydelse av 5 kap. 1 § med innebörden att mål enligt miljöbalken
            samt plan- och bygglagen som överklagats till mark- och miljödomstol
            i första hand bör handläggas enligt förvaltnings­processlagen.
          </p>
        </div>
        <div xml:id="i-XovBw6UHuztEM15TeB84tt" type="signatureBlock">
          <list xml:id="i-4u4YNzu8shZtQDVEaSZ6P3">
            <item xml:id="i-SesRG3zDZ7WZ8fv1EdSZaN" who="i-FfCiJc8kVZcwio9wsCvVkH" type="signature">
              Mehmet Kaplan (mp)
            </item>
            <item xml:id="i-ESzoDCbDyLMQ62Xqujst1h" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
            <item xml:id="i-X3HiBYktTQG7q87bEimtS5" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
            <item xml:id="i-EMzCkn48XUw5gVDmmUm3f" who="i-FnYuSnrPcb2UZaoXY7vjXa" type="signature">
              Mikael Johansson (mp)
            </item>
            <item xml:id="i-UMfKfUktPw8SWzkWip8BBY" who="i-34FRvyXQKUigF3Qr9AwKJe" type="signature">
              Bodil Ceballos (mp)
            </item>
          </list>
        </div>
      </div>
    </body>
  </text>
</TEI>
