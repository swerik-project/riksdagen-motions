<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-02335">
  <teiHeader>
    <fileDesc>
      <titleStmt>
        <title>Miljöanpassad vägtrafik</title>
        <author corresp="i-LfejaxmUP1kR5ztLJaJTkY">av Emma Wallrup m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2335 av Emma Wallrup m.fl. (V)</title>
          <idno type="rdwebb">H5022335</idno>
          <rs type="number">2335</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H5022335/text</ref>
          <ref type="dokument_url_html">http://data.riksdagen.se/dokument/H5022335</ref>
          <ref type="dokumentstatus_url_xml">http://data.riksdagen.se/dokumentstatus/H5022335</ref>
          <ref type="docx">http://data.riksdagen.se/fil/57A34D75-74C5-4318-A111-F532170C1036</ref>
          <ref type="pdf">http://data.riksdagen.se/fil/967A0CCC-E278-48AD-BF52-FB0BA5D1C791</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8g1fPVLGq9S53WvhFjggQd" type="signed"/>
        <correspContext corresp="i-8g1fPVLGq9S53WvhFjggQd">
          <note type="signatory" corresp="i-LfejaxmUP1kR5ztLJaJTkY"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction xml:id="i-HQWTVqEzSVpw1b6eVuFFSC" type="submitted">
          <date when="2017-10-04"/>
          <time when="11:26:06"/>
        </correspAction>
        <correspAction xml:id="i-9gWZoex2UcveeQdjir76nf" type="reviewed">
          <date when="2017-10-04"/>
          <time when="12:32:04"/>
        </correspAction>
        <correspAction xml:id="i-AZ22TbqiqAQkoxCNHNDnty" type="referred">
          <date when="2017-10-13"/>
        </correspAction>
        <correspAction xml:id="i-JpMRRXr3SPAp9g75A9HYSK" type="assigned">
          <date when="2018-10-31"/>
          <time when="13:35:48"/>
        </correspAction>
        <correspContext corresp="i-JpMRRXr3SPAp9g75A9HYSK">
          <ref type="assignedTo">Trafikutskottet</ref>
        </correspContext>
        <correspAction xml:id="i-Ux5aUN2gJuxf8pirCn4FVu" type="behandlas_i"/>
        <correspContext corresp="i-Ux5aUN2gJuxf8pirCn4FVu">
          <ref type="uppgift">2017/18:MJU14</ref>
          <ref type="ref_dok_id">H501MJU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU14</ref>
          <ref type="ref_dok_titel">Avfall och kretslopp</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GWJaTX8YP92iDeX6X6wvxB" type="behandlas_i"/>
        <correspContext corresp="i-GWJaTX8YP92iDeX6X6wvxB">
          <ref type="uppgift">2017/18:MJU26</ref>
          <ref type="ref_dok_id">H501MJU26</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU26</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-57qEApa3f8Gh3MRkZT18zx" type="behandlas_i"/>
        <correspContext corresp="i-57qEApa3f8Gh3MRkZT18zx">
          <ref type="uppgift">2017/18:SkU10</ref>
          <ref type="ref_dok_id">H501SkU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU10</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EdPkwhdRrGKk2ZFfQZRkz" type="behandlas_i"/>
        <correspContext corresp="i-EdPkwhdRrGKk2ZFfQZRkz">
          <ref type="uppgift">2017/18:MJU15</ref>
          <ref type="ref_dok_id">H501MJU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU15</ref>
          <ref type="ref_dok_titel">Avfall och kretslopp</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PnPW5RBPqviKYJNzwGBfRx" type="behandlas_i"/>
        <correspContext corresp="i-PnPW5RBPqviKYJNzwGBfRx">
          <ref type="uppgift">2017/18:TU13</ref>
          <ref type="ref_dok_id">H501TU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU13</ref>
          <ref type="ref_dok_titel">Fossiloberoende transporter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-R3ix7BDn7Uptq86jNseyeL" type="behandlas_i"/>
        <correspContext corresp="i-R3ix7BDn7Uptq86jNseyeL">
          <ref type="uppgift">2017/18:NU22</ref>
          <ref type="ref_dok_id">H501NU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU22</ref>
          <ref type="ref_dok_titel">Energipolitikens inriktning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ni2QYH8nxabdKckNBSmHJQ" type="behandlas_i"/>
        <correspContext corresp="i-Ni2QYH8nxabdKckNBSmHJQ">
          <ref type="uppgift">2017/18:MJU22</ref>
          <ref type="ref_dok_id">H501MJU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU22</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DASNfEZMaHfE8RSEiUP8UH" type="motHeader">
        <div xml:id="i-XKW2LGppfp1Zvm1kse2tTH" type="motTitle">
          Motion till riksdagen 2017/18:2335 av Emma Wallrup m.fl. (V)
          Miljöanpassad vägtrafik
        </div>
      </div>
      <div xml:id="i-6cQ4Up2VrP2rehNUiv2p7R" type="motBody">
        <div xml:id="i-MimM2hY2X8NjWt7Svpc8jn" type="motProposal" subtype="förslag">
          <head xml:id="i-UEG3WYLjujMwZNoU1AHVdf">
            1 Förslag till riksdagsbeslut
          </head>
          <list xml:id="i-KFSAahnut4n798MJg9Bvtn" style="ol">
            <item xml:id="i-2wfekx7FYDCxZ1kz9ikZNm">
              Riksdagen ställer sig bakom det som anförs i motionen om att
              Sverige bör anta ett mål till 2030 om minst 80 procents reduktion
              av utsläppen av växthusgaser från vägtrafiken jämfört med 2010
              års nivå och tillkännager detta för regeringen.
            </item>
            <item xml:id="i-3sExdvzgnnGhJwSdb1MZcd">
              Riksdagen ställer sig bakom det som anförs i motionen om att
              Sverige ska inom EU verka för ett slutår för försäljning av nya
              bilar som drivs med fossila bränslen och tillkännager detta för
              regeringen.
            </item>
            <item xml:id="i-94pvQtZqckNvRXeMK1wNNj">
              Riksdagen ställer sig bakom det som anförs i motionen om att
              Sverige ska införa ett nationellt slutår för försäljning av nya
              bilar som drivs med fossila bränslen och tillkännager detta för
              regeringen.
            </item>
            <item xml:id="i-86snDj29qHD1se4tfhkqDP">
              Riksdagen ställer sig bakom det som anförs i motionen om att
              regeringen bör ge lämpliga myndigheter i uppdrag att utarbeta
              förslag på en strategi för att öka elektrifieringen inom transportsektorn
              och tillkännager detta för regeringen.
            </item>
            <item xml:id="i-5WFM6iJpUAueKiiv4NiX4o">
              Riksdagen ställer sig bakom det som anförs i motionen om att
              regeringen bör återkomma med förslag på styrmedel som ger ett
              ökat incitament att återvinna elbatterier från elbilar och tillkännager
              detta för regeringen.
            </item>
            <item xml:id="i-RBMbUotYC6FiBxbuPxwHts">
              Riksdagen ställer sig bakom det som anförs i motionen om att
              regeringen bör återkomma med förslag på åtgärder och styrmedel
              som gynnar elbilar med lägre miljö- och klimatpåverkan i tillverkningsskedet
              och tillkännager detta för regeringen.
            </item>
            <item xml:id="i-AUufypvAGfPA7ZhrbBXs6C">
              Riksdagen ställer sig bakom det som anförs i motionen om att
              regeringen bör utreda åtgärder som förenklar och stimulerar konvertering
              av bilar från fossildrift till biodrivmedel eller till el och
              elhybridteknik och tillkännager detta för regeringen.
            </item>
            <item xml:id="i-RZjFmUAsGJoAhqc8QvGHzC">
              Riksdagen ställer sig bakom det som anförs i motionen om att
              regeringen bör återkomma med förslag på en nationell biogasstrategi
              för att stimulera produktion och konsumtion av biogas och tillkännager
              detta för regeringen.
            </item>
            <item xml:id="i-SxCrNDyMoL8Q4VyZMXjPM4">
              Riksdagen ställer sig bakom det som anförs i motionen om att
              regeringen bör verka för att EU:s sociala hållbarhetskrav stärks
              för både fossila och alternativa drivmedel och tillkännager detta
              för regeringen.
            </item>
            <item xml:id="i-5YfQCfnz25kr5x6WvCBU1L">
              Riksdagen ställer sig bakom det som anförs i motionen om att
              regeringen bör ges i uppdrag att tillse att lagstadgade kriterier
              utformas för vad som avses med allmänt tillgängliga bilpoolsfordon
              och tillkännager detta för regeringen.
            </item>
            <item xml:id="i-VYmAPbbD6GiZjXTVr293jD">
              Riksdagen ställer sig bakom det som anförs i motionen om att
              regeringen bör återkomma med förslag på en lagändring och förordning
              som tillåter kommuner att upplåta och reservera parkeringar för
              bilpoolsfordon och elfordon, och detta tillkännager riksdagen
              för regeringen.
            </item>
            <item xml:id="i-6p2Nkjptb585t5ofY7mQBV">
              Riksdagen ställer sig bakom det som anförs i motionen om att
              regeringen bör tillse att ett bonus–malus-system utreds för tunga
              lastbilar och tillkännager detta för regeringen.
            </item>
          </list>
        </div>
        <div xml:id="i-RcqQALpd7qy8W9jhuwoBBu" type="motContent">
          <head xml:id="i-GvkqQxmnprHmhJpdQRnsxF" type="h1">
            2 Inledning
          </head>
          <p xml:id="i-KF5y6sZu3umQtNFG1ZhRmh">
            Inrikes transporter står för en tredjedel av våra utsläpp av
            växthusgaser. Vägtrafiken står för den största delen av denna
            sektors utsläpp. Bland vägtransporterna står personbilar för 65
            procent av utsläppen och tunga och lätta lastbilar för 30 procent.
            För att Sverige ska nå en fossilfri fordonstrafik till 2030 och
            hela samhället på sikt bli fossilfritt krävs en mängd strukturella
            åtgärder för omställningen. Inom samhällsplaneringen finns stora
            möjligheter att minska transportsektorns klimat- och miljöpåverkan.
            På korta transportsträckor (vilket gäller merparten av alla förflyttningar)
            i städerna har gång och cykel stor potential. I glesare bygder
            kan t.ex. en väl utbyggd anropsstyrd kollektivtrafik, byabussar
            och samåkningstjänster minska bilresorna på kortare sträckor.
            Genom ökad och förbättrad kollektivtrafik ges stora möjligheter
            att minska vägtransporterna och miljöbelastningen men effekten
            blir även att krav på nya väginvesteringar minskar. Satsningar
            på kollektivtrafik underlättar för den som idag reser med bil
            att resa på ett mer hållbart sätt. Det ökar också möjligheten
            för den som saknar tillgång till bil att kunna resa och röra sig
            i samhället. I riksdagsmotion Sammanhållen järnväg och kollektivtrafik
            (V550) presenterar Vänsterpartiet förslag på åtgärder för att
            öka andelen resor med kollektivtrafik. Med en förbättrad samverkan
            mellan trafikslagen kan transporter också bli mer effektiva. Transporteffektiv
            samhällsplanering som minskar behovet av att äga en egen bil är
            av central betydelse för att uppnå våra miljö- och klimatmål.
            I riksdagsmotion Transportsnål samhällsplanering (mot. 2016/17:1986)
            presenterar Vänsterpartiet förslag på åtgärder på detta område.
          </p>
          <p xml:id="i-DbnptiHx8rBkEzThwfTqCT">
            Även om det viktigaste är att skapa en transporteffektiv samhällsplanering,
            kommer det fortsatt att finnas behov av resor och transporter
            på väg. Dessa måste då utföras av fordon som inte försvårar en
            ekologisk hållbarhet. Därför måste bensin- och dieselbilar successivt
            fasas ut samt ett paket av åtgärder inom vägtransportsektorn genomföras.
            Utvecklingen av nya miljöbilar får inte bara kopplas till själva
            drivmedlet, utan i högre grad relateras till energieffektivitet.
            Statens ekonomiska styrmedel måste därför inriktas mot att även
            främja en ökad energieffektivitet av fordon. Enligt betänkandet
            Fossilfrihet på väg (2013) så kommer teknisk utveckling dock inte
            att räcka till för att nå en fossilfri fordonsflotta. Även IPCC
            (FN:s klimatpanel) och IEA (Internationella energirådet) har kommit
            till samma slutsatser. Detta står dock inte i motsägelse till
            att vidta skyndsamma åtgärder för att elektrifiera stora delar
            av vägnätet.
          </p>
          <p xml:id="i-EYtnFbdEGVDF4eGvJNHxqt">
            Regeringen har tillsammans med Vänsterpartiet lagt fram ett antal
            förslag, som vi under lång tid drivit, för att minska utsläppen
            från våra personbilar. Ett bonus–malus-system för bilar innebär
            att nya miljöanpassade fordon med låga koldioxidutsläpp får en
            bonus upp till 60 000 kr. Samtidigt får nya fordon med höga utsläpp
            en högre skatt de första tre åren. Vänsterpartiet hade helst velat
            införa bonus–malus-system som en försäljningsskatt vid köptillfället
            men anser att det är en stor framgång att vi har lyckats enas
            för att äntligen få igång ett bonus–malus-system.
          </p>
          <p xml:id="i-M7NQQTAhgHp5M1S828mJpR">
            Den andra åtgärden vi kommit överens med regeringen om är bränslebytet
            som syftar till att göra det lättare för alla att tanka mer klimatvänligt.
            Genom en s.k. reduktionsplikt måste alla som säljer drivmedel
            successivt blanda in mer biobränsle i den bensin och diesel som
            säljs. Målsättningen är att hälften av all bensin och diesel som
            säljs 2030 då ska vara förnybar.
          </p>
          <p xml:id="i-fQvih9nKsP4z4RWNAxEnC">
            För att uppnå en fordonsflotta som i princip är fossilfri till
            2030 anser vi att det behövs ytterligare åtgärder. I motionen
            föreslår Vänsterpartiet ytterligare åtgärder för att minska miljö-
            och klimatpåverkan med fokus på personbilstrafiken.
          </p>
          <head xml:id="i-X76d8XifRQjYok2poXLwxm" type="h1">
            3 Sverige bör skärpa klimatmål för vägtrafiken
          </head>
          <p xml:id="i-MvX4BVaRpKaqGxDr3myx2R">
            Sverige har ett hänsynsmål för transporterna som säger att transportsektorn
            ska bidra till att miljökvalitetsmålet Begränsad klimatpåverkan
            nås genom en stegvis ökad energieffektivitet i transportsystemet
            och ett brutet fossilberoende samt att Sverige år 2030 bör ha
            en fordonsflotta som är oberoende av fossila bränslen. År 2013
            lämnade Utredningen om fossilfri fordonstrafik (populärt kallad
            FFF-utredningen) sitt betänkande Fossilfrihet på väg (SOU 2013:84)
            där man presenterar åtgärder samt hur begreppet fossiloberoende
            fordonsflotta kan ges en innebörd. Utredningen föreslår ett mål
            till 2030 på 80 procents reduktion av utsläppen av växthusgaser
            från vägtrafiken jämfört med 2010 års nivå. Vänsterpartiets uppfattning
            är att FFF-utredningens förslag på målsättning bör vara en absolut
            mininivå gällande vägtrafikens utsläpp.
          </p>
          <p xml:id="i-PeSERSNeYrozcgTPzCX6gv">
            Miljömålsberedningen föreslog 2016 ett sektorsmål för transportsektorn.
            Förslaget var att utsläppen för inrikes transporter senast 2030
            ska vara minst 70 procent lägre jämfört med 2010 års nivå (SOU
            2016:47). Vänsterpartiet reserverade sig mot förslaget och anser
            att utsläppen för inrikes transporter bör minska i minst samma
            omfattning som vägtrafiken enligt FFF-utredningens förslag, dvs.
            80 procents minskning. Riksdagen antog sedan Miljömålsberedningens
            förslag om målsättning på 70 procents lägre utsläpp.
          </p>
          <p xml:id="i-13mzdryfo1dpSEEy11yydj">
            För att Sverige ska kunna nå nollutsläpp senast 2040 och bli
            ett av världens första fossilfria välfärdsländer bör Sverige anta
            en målsättning för sektorn till 2030 som är i linje med FFF-utredningens
            förslag. Detta skulle stärka de transportpolitiska målen och våra
            nationella klimatansträngningar. Sverige bör anta ett mål till
            2030 om minst 80 procents reduktion av utsläppen av växthusgaser
            från vägtrafiken jämfört med 2010 års nivå. Detta bör riksdagen
            ställa sig bakom och ge regeringen till känna.
          </p>
          <head xml:id="i-Da4SXP4SC9mG8eJKkzDDeM" type="h1">
            4 Inför slutår för försäljning av nya bilar med fossildrift
          </head>
          <p xml:id="i-5PeBkkN3sACdhpbx6qw7dk">
            Ett flertal länder förbereder ett förbud mot nya bensin- och
            dieselbilar. Kina meddelade i september 2017 att man inom en snar
            framtid avser införa förbud av nya diesel- och bensinbilar. Norge,
            Holland, Frankrike och Storbritannien har redan tidigare meddelat
            att de har planer på att förbjuda nya bilar med förbränningsmotorer.
            I Tyskland antog förbundsrådet 2016 en resolution om förbud mot
            nya bensin- och dieseldrivna bilar från år 2030. I Norge ska förbudet
            träda i kraft redan 2025. Vänsterpartiet anser att det är hög
            tid att Sverige agerar för att ett motsvarande förbud införs i
            Sverige och helst inom hela EU. Om Sverige ska nå en fossilfri
            fordonsflotta till 2030 och på sikt nollutsläpp måste bensin-
            och dieselbilar fasas ut och signalerna till bilproducenterna
            vara tydliga. Införande av ett slutår för fossilbilar i kombination
            med bonus–malus kommer enligt vår bedömning att skapa goda förutsättningar
            för en stor andel elbilar och en växande andrahandsmarknad för
            dessa.
          </p>
          <p xml:id="i-32e16yRAHTCd1rY76DBGtN">
            I Aftonbladet 22/10 2016 ger också klimatminister Isabella Lövin,
            med anledning av Tysklands resolution, stöd för ett förbud på
            EU-nivå och menar att det skulle vara en väldigt bra och stark
            signal till biltillverkarna att ställa om till en fossilfri fordonsflotta.
            Den svenska regeringen har dock inte hittills agerat för en sådan
            inriktning vare sig nationellt eller inom EU.
          </p>
          <p xml:id="i-JGv1BXBKaTdNyiCDDyXEMJ">
            Sverige ska inom EU verka för ett slutår för försäljning av nya
            bilar som drivs med fossila bränslen. Detta bör riksdagen ställa
            sig bakom och ge regeringen till känna.
          </p>
          <p xml:id="i-Rq187Ps4tVk5u7fqy9iuFu">
            Sverige ska införa ett nationellt slutår för försäljning av nya
            bilar som drivs med fossila bränslen. Detta bör riksdagen ställa
            sig bakom och ge regeringen till känna.
          </p>
          <head xml:id="i-26hUZwotaPZpVexMwGsBQ2" type="h1">
            5 Öka elektrifieringen inom vägtrafiken
          </head>
          <p xml:id="i-8N11TghRJBCxbXDaUhRQxb">
            Vänsterpartiet anser att den långsiktiga inriktningen bör vara
            att framtidens vägtransporter ska gå på el, eftersom elmotorer
            är betydligt effektivare än förbränningsmotorer, så att totalt
            sett mindre energi krävs. Det sker främst genom batteribilar,
            laddhybrider och vätgasdrivna bränsleceller men även genom elektrifiering
            av själva vägnätet. Elektrifieringen minskar även buller och utsläpp
            av andra föroreningar som kolväten och partiklar och bidrar därmed
            till måluppfyllnad av flera miljökvalitetsmål. Mycket tyder på
            att elektrifiering av vägtrafiken också är den mest kostnadseffektiva
            lösningen att samtidigt minska utsläppen av växthusgaser och lösa
            problemen med luftföroreningar och buller. Regeringen och Vänsterpartiet
            har 2016 infört premier för inköp av elbussar och genom stadsmiljöavtalet
            finns numera möjligheter att söka stöd för eldrift av kollektivtrafik.
            Därutöver pågår i Sverige för närvarande ett par elvägsprojekt
            som bl.a. genomförs med statligt stöd. Utbyggnaden av laddinfrastruktur
            för elbilar har ökat kraftigt genom införande av Klimatklivet,
            vilket infördes av regeringen och Vänsterpartiet och som ger statligt
            stöd för dessa investeringar i kommunerna.
          </p>
          <head xml:id="i-WU4fvjpXfoTPhGXBTyRozW" type="h2">
            5.1 Tempot i elektrifieringen saknar samlad strategi
          </head>
          <p xml:id="i-LMdNzAbkvgoqZV7WnbND7Q">
            Elvägar är ett sätt att ordna försörjning genom att befintlig
            väginfrastruktur anpassas för att kunna förse fordonen med el
            under drift. Trafikverket driver, med stöd av Vinnova och Energimyndigheten,
            en innovationsupphandling av tekniker för elvägar.
          </p>
          <p xml:id="i-DK4jutcrXJ4qMJ7411WMRn">
            Två olika projekt demonstreras för närvarande. I Strategisk plan
            för omställning av transportsektorn till fossilfrihet (2017) som
            tagits fram av berörda myndigheter framgår dock att regeringen
            behöver tydliggöra Trafikverkets uppdrag för att bistå fortsatt
            utveckling. För detta krävs framtagande av standarder för elvägar
            och översyn av regelverk för att undanröja hinder.
          </p>
          <p xml:id="i-FmDne8x9AXqqZkASuTvsEA">
            Även Fordonskomponentgruppen och forskningsinstitutet RISE Viktoria
            har (artikel 6/9 2017 Motor-magasinet) pekat på behovet av att
            offentlig sektor aktivt medverkar för framtagande av policys och
            regelverk kring autonom körning och uppkopplade fordon. Om Sverige
            ligger i framkant kring dessa frågor är deras bedömning att vi
            kan vara världsledande på elvägar.
          </p>
          <p xml:id="i-VUhzxmac8YFdiBSF8vfGiY">
            I rapporten How to electrify half of new car sales by 2030 (2017
            Berggren, Kågeson) redogörs för förutsättningar för hur vägtrafiken
            snabbt kan elektrifieras inom EU. Rapporten pekar på att det är
            möjligt att till 2030 uppnå en situation där varannan bil som
            säljs är elektrifierad. För att nå dit måste en rad utmaningar
            lösas både nationellt och inom EU. I rapporten pekas ett antal
            kärnområden ut som är avgörande för att lyckas. Hit hör produktion
            av batterier och bilar, tillgång till kritiska mineraler, laddinfrastruktur,
            produktion och distribution av el samt utformande av policys och
            regelverk.
          </p>
          <p xml:id="i-5SYppHTSfcuuZEMoVgqtnD">
            Regeringen antog 2016 ett handlingsprogram för infrastrukturen
            för alternativa drivmedel i enlighet med EU-direktiv. Handlingsprogrammet
            omfattar även el och utbyggnad av den tillhörande infrastrukturen.
            Vänsterpartiet anser dock att handlingsprogrammet i princip bara
            är en redogörelse för befintliga mål och styrmedel på området
            och inte en färdplan med nödvändiga strategiska åtgärder och målsättningar
            för att nå en fossilfri fordonstrafik.
          </p>
          <p xml:id="i-3YwFvMU2ukF8icT8MKuraD">
            För att snabbt kunna åstadkomma en elektrifiering inom vägtrafiken
            tyder det ovannämnda enligt vår uppfattning på att en tydlig nationell
            strategi, inkluderande påverkansarbete inom EU, behöver utarbetas.
            Då utmaningarna är mångfasetterade och kräver helhetslösningar
            bör utarbetandet av en strategi omfatta en rad myndigheter som
            t.ex. Energimyndigheten, Trafikverket, Trafikanalys och Naturvårdsverket.
          </p>
          <p xml:id="i-Uc3P6UammucdKoKpZ2BQDj">
            Regeringen bör ge lämpliga myndigheter i uppdrag att utarbeta
            förslag på strategi för att öka elektrifieringen inom transportsektorn.
            Detta bör riksdagen ställa sig bakom och ge regeringen till känna.
          </p>
          <head xml:id="i-RpkQgHxABk2XGdTCATnkTP" type="h2">
            5.2 Minska miljöpåverkan från elbatterier
          </head>
          <p xml:id="i-M2j6ScqzLPfxF2PfHyH65K">
            IVL Svenska Miljöinstitutet har på uppdrag av Energimyndigheten
            och Trafikverket genom litteraturstudier undersökt energiåtgång
            och utsläpp av växthusgaser vid tillverkning av batterier till
            elbilar. Utsläppen per kWh batteri var i genomsnitt 150–200 kg
            koldioxid och utsläppen tycks öka linjärt med batteriets storlek.
            I stor skala saknas också återvinningssystem. Studien konstaterar
            att det är stora skillnader i utsläpp men att det finns goda möjligheter
            att minska miljöpåverkan. Vid tillverkning kan mer grön el användas
            och material skulle kunna återvinnas effektivt. Detta är av stor
            betydelse då elbilar har stora miljöfördelar och har stor potential.
            IVL Svenska Miljöinstitutet konstaterar att det behövs ekonomiska
            styrmedel som gör det lönsamt att använda återvunna material och
            att de svenska skatterna på fordon och bilförmåner också behöver
            ta hänsyn till utsläppen i tillverkningsstadiet.
          </p>
          <p xml:id="i-X5Kri7puuUGFBYEGPrm9cj">
            Då elbilar har stora miljöfördelar och hög kapacitet att minska
            trafikens klimatpåverkan anser Vänsterpartiet att det är av stor
            vikt att vidta åtgärder tidigt för att förhindra att en del av
            miljövinsten äts upp av batteritillverkning och bristande återvinning.
          </p>
          <p xml:id="i-7ajzVuUUx6bRoQthwYFe6o">
            Regeringen bör återkomma med förslag på styrmedel som ger ökat
            incitament för att återvinna elbatterier från elbilar. Detta bör
            riksdagen ställa sig bakom och ge regeringen till känna.
          </p>
          <p xml:id="i-RV4BnVKdG8W6SxP2sadCWQ">
            Regeringen bör återkomma med förslag på åtgärder och styrmedel
            som gynnar elbilar med lägre miljö- och klimatpåverkan i tillverkningsskedet.
            Detta bör riksdagen ställa sig bakom och ge regeringen till känna.
          </p>
          <head xml:id="i-EMW2TLV8dugD11FTqsFYcs" type="h1">
            6 Stimulera användning av hållbara biodrivmedel
          </head>
          <p xml:id="i-3DjfgMC1xsfrt5bKFrSi4t">
            Andelen biodrivmedel inom vägtransportsektorn i Sverige uppgick
            2015 till knappt 15 procent. Det är internationellt sett en hög
            andel men Sverige har goda förutsättningar att öka den andelen,
            inte minst genom införande av reduktionsplikt och bonus–malus.
            Vänsterpartiet verkar för att framtidens vägtransporter ska gå
            på el men anser att även biodrivmedel kommer att vara en nödvändig
            komponent för att nå mål om fossilfria resor och transporter.
            Men för att göra biodrivmedel tillgängligt för så stora delar
            av landet som möjligt, och effektivt och strategiskt, krävs ett
            nationellt samordningsansvar. På samma sätt som Energimyndigheten
            i dag har det nationella samordningsansvaret för laddinfrastruktur
            bör de även ansvara för samordningen när det gäller infrastruktur
            för förnybara drivmedel. Vänsterpartiet välkomnar därför att regeringen
            i budgetpropositionen för 2018 gett Energimyndigheten ett sådant
            uppdrag. En sådan åtgärd bör rimligen även stärka möjligheten
            för medborgare utanför storstäderna att få tillgång till tankstationer
            för dessa drivmedel.
          </p>
          <head xml:id="i-HnY3QsQXmDoeeVY9acXnfV" type="h2">
            6.1 Utred stöd för konvertering
          </head>
          <p xml:id="i-R4MKiqT8zjxH8GEdfVHtn2">
            Det är i dag möjligt att konvertera bilar som drivs med fossila
            bränslen till biodrivmedel. Genom att införa styrmedel som stimulerar
            och underlättar bilbränslekonvertering av bilar som drivs med
            fossila drivmedel till förnybar drift som t.ex. biogas, eller
            till el- och elhybriddrift, kan betydande klimatvinster uppnås.
            För många bilägare bedöms kostnaden för exempelvis en ny biogasbil
            för stor men genom att införa åtgärder som stimulerar konvertering
            av befintlig bil till biogasdrift skulle fler bilägare kunna köra
            bilar som drivs förnybart. Regeringen bör utreda åtgärder som
            förenklar och stimulerar konvertering av bilar från fossildrift
            till biodrivmedel eller till el- och elhybridteknik. Detta bör
            riksdagen ställa sig bakom och ge regeringen till känna.
          </p>
          <head xml:id="i-D1PuXvQsqbVBNwmWvBy9dB" type="h2">
            6.2 Nationell biogasstrategi
          </head>
          <p xml:id="i-KsXGf2psicQWXaWtVF4KxW">
            Biogas är ett helt förnybart bränsle som framställs av biomassa.
            Biogas kan användas till produktion av värme och el eller som
            drivmedel i fordon. Inom industrin kan den även användas som råvara
            eller energikälla.
          </p>
          <p xml:id="i-N2jqdArBgsB3prXioh5fcR">
            En betydande del av vårt matavfall återvinns biologiskt för att
            cirkulera näringsämnen i samhället och därmed sluta kretsloppet.
            Den vanligaste metoden att behandla matavfall är genom rötning
            då biogas bildas, vilket sedan kan användas som t.ex. fordonsbränsle.
            För att effektivt öka produktion och efterfrågan på den klimatneutrala
            biogasen behövs långsiktiga spelregler för berörda aktörer i Sverige.
            Det stärker vår nationella strävan efter cirkulär ekonomi och
            fossilfri transportsektor. I dag saknas dock en samlad nationell
            strategi för hur detta ska genomföras effektivt med lämpliga åtgärder.
            Strategin bör även innehålla förslag på åtgärder för att möta
            den ökade importen av biogas genom åtgärder som skapar långsiktigt
            hållbara konkurrensvillkor.
          </p>
          <p xml:id="i-RBL9cUrJqMnccuCBcVYHiY">
            Regeringen bör återkomma med förslag på nationell biogasstrategi
            för att stimulera produktion och konsumtion av biogas. Detta bör
            riksdagen ställa sig bakom och ge regeringen till känna.
          </p>
          <head xml:id="i-KLamA41ck21yRmCcJZJE5h" type="h2">
            6.3 Stärk sociala hållbarhetskrav på drivmedel
          </head>
          <p xml:id="i-C7wwQ3rG3uPZru3CV44NiQ">
            Sedan hållbarhetskriterierna för biodrivmedel började tillämpas
            i Sverige har drivmedelsbolagen infört system som gör att biodrivmedel
            kan spåras till sitt ursprung, deras klimatpåverkan kan bedömas
            och det kan säkerställas att viss hänsyn till naturskydd respekteras.
            Dessa kriterier finns i hållbarhetslagen, som i sin tur har sitt
            ursprung i förnybartdirektivet.
          </p>
          <p xml:id="i-DDdTkfxZRCHEgfem95P3Mx">
            I bränslekvalitetsdirektivet finns i dag vissa baskrav gällande
            social hållbarhet men dessa är begränsade i sin omfattning. Vänsterpartiet
            anser att all produktion av drivmedel, såväl förnybara som fossila,
            bör ske under förhållanden där arbetsvillkoren är goda och uppfyller
            ILO:s konventioner samt att livsvillkoren förbättras för lokalbefolkningen
            genom produktionen. I Vänsterpartiets motion Afrika söder om Sahara
            (V232) redogör vi för de stora negativa konsekvenser oljeutvinningen
            får för befolkningen och vilka åtgärder som behöver vidtas för
            att stärka mänskliga rättigheter. Produktion av drivmedel bör
            inte heller försämra tillgång på livsmedel till överkomligt pris
            och markrättigheter ska respekteras. Regeringen bör verka för
            att EU:s sociala hållbarhetskrav stärks för både fossila och alternativa
            drivmedel. Detta bör riksdagen ställa sig bakom och ge regeringen
            till känna.
          </p>
          <head xml:id="i-QzsDpQC3YQ1Buh7wRjetcn" type="h1">
            7 Öka bildelningen
          </head>
          <p xml:id="i-QpEfuRYqfG3pPzdC6129aU">
            En bil används i genomsnitt en timme om dygnet, resten av tiden
            står den oanvänd. Förutom att detta innebär en stor kostnad för
            hushållet räknat på nyttjad tid innebär det ett ineffektivt nyttjande
            av resurser och att bilen tar onödigt stor del av vårt gemensamma
            utrymme i städerna genom den stora mängden parkeringsplatser.
          </p>
          <p xml:id="i-Cz82qHcRbYiYmYEBpGcnqn">
            Om fler i stället får tillgång till bil utan att äga den genom
            att gå med i en bilpool finns vinster för både individen och klimatet.
            Erfarenheten är att den som inte äger egen bil oftare åker kollektivt,
            går eller cyklar. Enligt uppgifter från trafikkonsulten Trivector
            ersätter varje bilpoolsbil fem privatägda fordon.
          </p>
          <p xml:id="i-ELenkZAaEtsWYuKkthcsTp">
            Sverige har i dag ungefär 70 000 bilpoolsmedlemmar. Det finns
            därmed en stor potential att öka antalet och därmed även minska
            behovet av parkeringsplatser och stärka framkomligheten för mer
            hållbara transporter i våra städer. En sådan utveckling skulle
            också vara i enlighet med målsättningen att bilismen ska minska
            som de flesta av våra kommuner i dag har. Enligt Trivector har
            7 av 10 kommuner uttalat mål om att minska biltrafiken.
          </p>
          <p xml:id="i-3BFdwjeXU3DFLeA7mEkZBL">
            Det finns dock en rad hinder för att bilpoolerna ska växa. Ett
            flertal instanser och utredningar har också lämnat förslag på
            åtgärder för att främja bilpooler. I betänkandet Från värdekedja
            till värdecykel – så får Sverige en mer cirkulär ekonomi (SOU
            2017:229) föreslås att det införs tydliga definitioner om vad
            som är allmänt tillgängliga bilpoolsfordon. Detta behövs för att
            staten ska kunna stimulera utvecklingen av bilpooler genom anpassad
            lagstiftning. I dag är det i lagstiftningen ett problem att bilpoolsfordon
            inte kan urskiljas från andra slutna former av bildelning, traditionell
            biluthyrning och leasing. Det behövs därför lagstadgade kriterier
            som pekar ut den biluthyrningsverksamhet som karakteriserar allmänt
            tillgängliga bilpooler. Vänsterpartiet anser att det finns starka
            skäl att skyndsamt åtgärda denna brist.
          </p>
          <p xml:id="i-DHgwhEhDyBjrS4guzcrKn4">
            Regeringen bör ges i uppdrag att tillse att lagstadgade kriterier
            utformas för vad som avses med allmänt tillgängliga bilpoolsfordon.
            Detta bör riksdagen ställa sig bakom och ge regeringen till känna.
          </p>
          <p xml:id="i-7pwwRT69ewYcpJRL2hm4uh">
            Både Naturvårdsverket och utredningen Fossilfrihet på väg (SOU
            2013:84) har tidigare föreslagit att kommuner ska ges rätten att
            upplåta allmän gatumark som parkeringsyta för bilpoolsbilar. Även
            betänkandet Från värdekedja till värdecykel – så får Sverige en
            mer cirkulär ekonomi (SOU 2017:229) föreslår att kommunerna ska
            få denna rätt. Vänsterpartiet stöder ett sådant förslag och anser
            att kommunerna även bör ges rätt att reservera gatuparkeringsplatser
            för bilpoolsparkering samt att dessa möjligheter även ska ges
            för elfordon.
          </p>
          <p xml:id="i-Jk3UWphP5ibceSxnPycmzb">
            Regeringen bör återkomma med förslag på lagändring samt förordning
            som tillåter kommuner att upplåta samt reservera parkering för
            bilpoolsfordon och elfordon. Detta bör riksdagen ställa sig bakom
            och ge regeringen till känna.
          </p>
          <head xml:id="i-S94J9WCmveNmwUKXp2Nujg" type="h1">
            8 Utred bonus–malus för tunga fordon
          </head>
          <p xml:id="i-TRnyTqhmtA18R4mbqCpisw">
            Regeringen och Vänsterpartiet har i budgetpropositionen för 2018
            föreslagit att ett bonus–malus-system införs där miljöanpassade
            personbilar, lätta lastbilar och lätta bussar premieras vid inköpstillfället
            genom en bonus, medan bilar med höga utsläpp av koldioxid får
            högre fordonsskatt, från den 1 juli 2018. Vänsterpartiet har under
            lång tid arbetat för att införa bonus–malus-system för lätta fordon
            och vi är därför mycket nöjda med att detta inom kort kan genomföras.
          </p>
          <p xml:id="i-CZ9zLXW4N8MQ3fAPH8ztLx">
            I april 2017 presenterade Energimyndigheten en strategisk plan
            för omställning till en fossilfri transportsektor. Flera andra
            myndigheter har ingått i arbetet, bl.a. Naturvårdsverket, Trafikverket
            och Trafikanalys. I den strategiska planen föreslår myndigheterna
            att det även för tunga fordon bör utredas ett bonus–malus-system
            snarast så att det kan finnas på plats när koldioxidvärden finns
            tillgängliga för nya tunga lastbilar under 2019. De anser att
            systemet därefter bör utvecklas successivt, när data för fler
            typer av tunga fordon blir tillgängliga efter hand. Många åkerier
            som väljer ren teknik i sina nya lastbilar upplever i dag att
            det inte finns några morötter, det är därför viktigt att uppmuntra
            omställning så att det kan ske skyndsamt i hela lastbilsflottan.
            Vänsterpartiet delar uppfattningen att det är av intresse att
            utreda förutsättningarna för att ett kostnadsneutralt bonus–malus
            även införs för nya tunga lastbilar.
          </p>
          <p xml:id="i-NTwfEjEu78iMoXM8tuYTtT">
            Regeringen bör tillse att ett bonus–malus-system utreds för tunga
            lastbilar. Detta bör riksdagen ställa sig bakom och ge regeringen
            till känna.
          </p>
        </div>
        <div xml:id="i-MAbfZgVaEXcptnZ9s5pjtd" type="signatureBlock">
          <list xml:id="i-Nvi8gJcA763XhHwHuwGC6x">
            <item xml:id="i-CyUM3u4xMmejHTKi5D28Fv" type="signature">
              Emma Wallrup (V)
            </item>
            <item xml:id="i-DmanEFGe8ssPF4GHsTzMJY" type="signature">
              Stig Henriksson (V)
            </item>
            <item xml:id="i-XVXTH53CCkd4rEk88iHDCB" type="signature">
              Jens Holm (V)
            </item>
            <item xml:id="i-EQp9A72FFxA8MkQRAPqrjc" type="signature">
              Amineh Kakabaveh (V)
            </item>
            <item xml:id="i-KquDbcgbvQJ3fDkvw6FAay" type="signature">
              Birger Lahti (V)
            </item>
            <item xml:id="i-HxHNTui8PoJok17iNM4mSu" type="signature">
              Yasmine Posio Nilsson (V)
            </item>
            <item xml:id="i-GrZsQAvb8guFuNjVg1bs8z" type="signature">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
