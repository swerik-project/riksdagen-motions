<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00562">
  <teiHeader>
    <fileDesc>
      <titleStmt>
        <title>Den framtida inriktningen av verksamheten vid Ranstadsverket</title>
        <author>Sten Svensson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den framtida inriktningen av verksamheten vid Ranstadsverket</title>
          <idno type="rdwebb">G702562</idno>
          <rs type="number">562</rs>
          <ref type="dokument_url_text">http://data.riksdagen.se/dokument/G702562/text</ref>
          <ref type="dokument_url_html">http://data.riksdagen.se/dokument/G702562</ref>
          <ref type="dokumentstatus_url_xml">http://data.riksdagen.se/dokumentstatus/G702562</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>IVAR VIRGIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-R3w2cm3MQ27goG533zxfaJ</idno>
            <name>LARS HJERTÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DmTX9QVQ6XSgccPBAQ9yYZ" type="signed"/>
        <correspContext corresp="i-DmTX9QVQ6XSgccPBAQ9yYZ">
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="r-0"/>
          <note type="signatory" corresp="i-R3w2cm3MQ27goG533zxfaJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__562/mot_198384__562-001.pdf"/>
      <div type="motHeader" xml:id="i-9idBgrUMq9Wo9U7GjmqBJ">
        <div type="motTitle" xml:id="i-WVp15m7c5rUhQrU2kuQCaW"/>
        <div type="motSubmissionInfo" xml:id="i-Us7p5dtHuyk3fVHSWKGXga"/>
      </div>
      <div type="motBody" xml:id="i-QpThm2v7kdA8AJ3fLsMFZF">
        <div xml:id="i-PJbETbaP1Ctndgjgs4FSUE">
          <p xml:id="i-AwhdzVuFLoqgJfmwAWCxDr">
            Motion 1983/84:562
          </p>
          <p xml:id="i-PHew7rAV2ovmNvdVZSGdZY">
            Sten Svensson m. fl. Den framtida inriktningen av verksamheten
            vid Ranstadsverket
          </p>
          <p xml:id="i-H8GVK1Mf7tME49TKtFavvK">
            Ranstadsverket uppfördes 1965-1969 för att bilda basanläggning
            för en svensk uranproduktion. Produktionen lades ned 1969. Sedan
            nedläggningen av driften har vid Ranstadsverket bedrivits ett
            omfattande utvecklingsarbete med målsättningen att utveckla nya
            processer. Avsikten är att mera allsidigt söka utnyttja alunskiffern.
            Detta arbete ligger i linje med de uttalanden som regering och
            riksdag vid skilda tillfällen har gjort under 1970-talet. I budgetpropositionen
            för budgetåret 1977/78 anförde dåvarande industriminister Nils
            Åsling bl. a. följande:
          </p>
          <p xml:id="i-3agMUak36kMAB7uEzebTXu">
            Alunskiffer förekommer i Sverige i större mängder i Skåne, Västergötland,
            Östergötland, Närke, Öland och i fjällranden i Jämtland. Denna
            skiffer innehåller dels energiråvaror (olja och uran), dels mineralråvaror
            för verkstadsindustrin (t.ex. aluminium, vanadin, molyb- den,
            nickel och s.k. sällsynta jordartsmetaller), dels också råvaror
            för gödselmedelsindustrin, ex. kalium och fosfor. Härtill kommer
            att oljan i skiffern kan användas också för att framställa ammoniak
            för exempelvis gödselmedelsindustrin och metanol för bl. a. inblandning
            i motorbränsle. De svenska tillgångarna av alunskiffer är så stora
            att vårt land har potentiella möjligheter att bli självförsörjande
            med flertalet nämnda mineral.
          </p>
          <p xml:id="i-FHoQeEEzFYu4TrmhTnJGJw">
            Industridepartementet ansåg, som framgår av det citerade uttalandet,
            att skifferforskningen är en mycket angelägen uppgift, och riksdagen
            underströk denna betydelse vid propositionens behandling. Det
            utvecklingsarbete som hittills har bedrivits vid Ranstadsverket
            innebär bl.a. att förgasningsprocesser har studerats för utvinning
            av oljeinnehållet i alunskiffern. Vidare har utvinning av metaller
            bearbetats med hydrometallurgiska processer. Inom båda dessa områden
            har vid Ranstadsverket kommit att utföras banbrytande insatser
            inom för Sverige nya teknikområden under uppbyggande av en unik
            kompetens. Med hänsyn till denna utveckling och det faktum att
            staten hittills har lagt ned ca en halv miljard kronor i Ranstad,
            kan det inte anses rimligt att skingra de anläggningstillgångar,
            den tekniska expertis, kompetent personal och resurser i Övrigt
            som byggts upp under en följd av år. Vidare bör ur beredskapssynpunkt
            anläggningen bevaras för fortsatt handlingsfrihet. Industridepartementet
            har låtit studera förutsättningarna för att framställa metanol
            och syntetgas, baserad på inhemsk råvara såsom skiffer och biomassa.
            Det vore därför värdefullt om fortsatt forsknings- och försöksverksamhet
            kan bedrivas vid Ranstad, så att teknik, som i möjligaste mån
            kan skydda miljön vid sådan brytning, finns framtagen eller är
            under utveckling.
          </p>
          <pb facs="riksdagen-motions-pdf/data/198384/mot_198384__562/mot_198384__562-002.pdf"/>
          <p xml:id="i-28joSTAp9CFTcfo1ks95Pd">
            Mot. 1983/84:562
          </p>
          <p xml:id="i-JfzcECqVGjGtprdw8SLY9f">
            Inom 1981 års energikommitté (EK 81) har en särskild arbetsgrupp,
            skiffergruppen, utvärderat de resultat som framkommit genom det
            forsknings- och utvecklingsprogram som bedrivits vid Ranstad.
            Man har därvid belyst hur de svenska alunskiffertillgångarna långsiktigt
            kan komma att utnyttjas. Med utgångspunkt i tidigare utredningar
            har EK 81 gjort ekonomiska och tidsmässiga analyser av ett eventuellt
            skifferutnyttjande, samt analyserat skifferutvinningens miljöproblem.
          </p>
          <p xml:id="i-XFHDfq5qCcNA91hbBT15nF">
            Oljeutvinning genom förgasning
          </p>
          <p xml:id="i-LPbSc35AvzZ53SjnfPeMAG">
            Som ett alternativ till virvelbäddsförgasning inledde Ranstadsverket
            1980 studier av en ny teknik, s.k. slaggande förgasning. En fördel
            med denna teknik ligger i de miljövinster som kan göras vid deponeringen
            av slaggen efter förgasningen. Då förgasningen sker vid mycket
            hög temperatur erhålls slaggen som ett glas, vilket binder tungmetaller
            och andra föroreningar mycket hårt. Försöken med slaggande förgasning
            bedrevs åren 1980-82 vid MEFO:s i Luleå som en vidareutveckling
            av Bolidens INRED-teknik för järnframställ- ning. Under 1982 uppfördes
            vid Ranstadsverket en anläggning speciellt byggd för förgasning.
            Den slaggande förgasningen kan sägas utgöra ett nytänkande inom
            förgasningsområdet för högaskiga, lågvärdiga kol, till vilka skiffern
            kan räknas. Genom att arbetet försiggår vid mycket hög temperatur
            sker reaktionerna mycket snabbt och ger samtidigt en slagg som
            är lätt att deponera. Genom att arbetet sker under reducerande
            förhållanden blir erhållen gas lätt att rena från föroreningar.
            På den internationella marknaden kan här finnas en intressant
            potential för t. ex. avfall från kolanrikningsanläggningar, avfall
            som i dag deponeras under svåra förhållanden. Även inom Sverige
            kan en intressant marknad skapas, om kol-vattenblandningar införs
            i större skala, i vilket fall det inledande reningssteget i framställningsprocessen
            ger ett avfall med låg kolhalt som är svårt att deponera men skulle
            kunna förgasas enligt denna metod. Den framställda gasen har många
            intressanta användningsområden. Efter uppbearbetning kan den användas
            som syntetisk naturgas i ett framtida svenskt gasnät, som metanolråvara
            i ett framtida drivsmedelssystem eller som råvara för en inhemsk
            beredskapsproduktion av ammoniak. Skiffergruppen inom EK 81 sammanfattar
            sig i ett enhälligt uttalande om skifferns fossila energiinnehåll
            på följande sätt:
          </p>
          <p xml:id="i-XmRzkutzrmSJfRMkqVGQSh">
            Utvinning av fossil energi ur alunskiffern kan bli av intresse
            i slutet av 1990-talet både ur ekonomisk och försörjningsmässig
            synvinkel. Utveck- lingsarbetet avseende alunskifferförgasning
            bör därför fortsätta. Enligt skiffergruppens mening bör dock arbetet
            samordnas med utvecklingsarbetet
          </p>
          <pb facs="riksdagen-motions-pdf/data/198384/mot_198384__562/mot_198384__562-003.pdf"/>
          <p xml:id="i-4XYVn6os4fNc5YV3L4nvqR">
            Mot. 1983/84:562
          </p>
          <p xml:id="i-MSocd6E5577S6nb8hTEYck">
            avseende förgasning med t. ex. biomassa eller kol som råvara.
            Skiffergruppen föreslår: att staten inom ramen för tillgängliga
            energiforskningsmedel stöder ett fortsatt utvecklingsarbete när
            det gäller förgasning.
          </p>
          <p xml:id="i-UyMaAVQs1HusFK51ijwf16">
            Metallutvinning genom kemiska processer
          </p>
          <p xml:id="i-E7YvnsvYuWQpzVNWL5NN79">
            På rent kommersiella grunder har en uppdragsverksamhet byggts
            upp inom området våtkemisk metallutvinning. Arbetet har här koncentrerats
            på att återvinna metaller ur olika restprodukter, både inhemska
            och utländska, samt att sälja know-how i samband med dylik återvinning.
            Som bas har här använts den omfattande utrustning och kunskap
            som under årens lopp byggts upp vid Ranstadsverket.
          </p>
          <p xml:id="i-MAfXR3pxSdzGZQq5qDXSKP">
            Andra resurser
          </p>
          <p xml:id="i-XKqb5erVBxcLe8d8B5BU7U">
            Via statliga medel har under årens lopp mycket pengar satsats
            i Ranstadsverket. Förutom en omfattande kunskapsuppbyggnad kring
            förgasning och våtkemisk metallutvinning har detta medfört uppbyggnad
            av en utrustning som till stora delar är unik för landet. Speciellt
            kan nämnas det gamla lakverket med sina stora inomhusbassäng-
            er. Dessa skulle kunna ge möjligheter till utvecklingsarbete inom
            ett för Sverige nytt teknikområde, havsresursverksamhet. I dessa
            bassänger skulle under helt kontrollerade betingelser storskaliga
            pilotförsök kunna genomföras. Hela anläggningens infrastruktur
            med kontor och analyslabora- torium skulle härvid väl kunna utnyttjas.
          </p>
          <p xml:id="i-36CgP9h473ZcLxAdcgmStg">
            Rekultiveringsförsök
          </p>
          <p xml:id="i-5tVqsziujcJFjMwSUVKHdf">
            Under tiden 1975-1980 har vid Ranstadsverket ca 30 ha av det
            tidigare dagbrottsområdet återställts till bördig jordbruks- och
            hagmark, det kanske enda område i Sverige i dag som återställts
            under helt kontrollerade betingelser med medverkan av expertis
            från både lantbruksuniversitetet och hushållningssällskapet i
            Skaraborgs län. Området har nu brukats i fem år med goda resultat.
            I detta sammanhang bör också den stora deponeringshög om 15 000
            ton skiffer som byggts upp på nuvarande lakrestområde nämnas.
            Denna byggdes upp i början av 1970-talet för att man skulle kunna
            studera möjligheten att stoppa vittringen av pyrithaltiga material.
            De teorier som låg bakom uppbyggnaden av denna deponeringshög
            var på sin tid epokgörande. I statens naturvårdsverks regi inleds
            under 1984 en större utredning om olika metoder att deponera sådant
            avfall. Det är angeläget att nödvändiga medel reserveras för uppföljning
            och utvärdering. Stora miljövinster för landet kan här finnas
            att hämta genom fortsatt utveckling av denna teknik.
          </p>
          <pb facs="riksdagen-motions-pdf/data/198384/mot_198384__562/mot_198384__562-004.pdf"/>
          <p xml:id="i-7vtCBW4NxNU7khc16AgsfU">
            Mot. 1983/84:562 9
          </p>
          <p xml:id="i-5qg7TCGBokLQMEUErKd39W">
            Om rekultiveringen säger en enig utredningsgrupp inom EK 81 följande:
          </p>
          <p xml:id="i-3P5rQBNfHwLp28ZUKoQivg">
            Att nyttiggöra återfyllda dagbrott eller utfyllt mark är ett
            för framtida alunskifferutnyttjande angeläget problem. Rekultiveringsarbetena
            i Ran- stad ger därvid värdefulla erfarenheter, som kan överföras
            också till annan gruvverksamhet. Jordbruksförsök måste dock pågå
            i många år för att ge underlag för en säker utvärdering. Skiffergruppen
            föreslår: att staten inom ramen för tillgängliga mineralforskningsmedel
            stöder
          </p>
          <p xml:id="i-MBU1Q2QnhYJ79VsXapZ6GF">
            fortsatta rekultiveringsförsök i Ranstad i ytterligare fem år.
          </p>
          <p xml:id="i-AtJBidCyd4ukyLi2cQbiBB">
            Fortsatt forsknings- och utvecklingsverksamhet
          </p>
          <p xml:id="i-UnAwZBNPZpUMs6cHNgZWJC">
            Riksdagen har i anslutning till vad som anfördes i proposition
            1981/82:99 om mineralpolitik (NU 60) samt i föregående års budgetproposition
            (prop. 1982/83:100 bil. 14, NU 32) uttalat att regeringen bör
            förelägga riksdagen förslag till riktlinjer för ett mer långsiktigt
            forsknings- och utvecklingspro- gram än vad som hittills har förekommit.
            EK 18 anser att staten inom ramen för tillgängliga energiforskningsmedel
            bör stödja ett fortsatt utvecklingsarbete när det gäller s.k.
            slaggande förgasning för utvinning av fossilt bränsle och att
            staten inom ramen för tillgängliga mineralforskningsmedel bör
            stödja fortsatta rekultiveringsförsök i Ranstad. Många skäl talar
            för att Ranstadsverket bör kunna utvecklas till en central försöksanläggning
            för utveckling av inhemsk energiteknik. Därvid kan verksamheten
            anknytas till högskoleenheten i Skövde och samtidigt kan anläggningen
            utgöra en fältstation till statens energiverk. Det är ekonomiskt
            fördelaktigt att utnyttja befintliga anläggningar. Med hänsyn
            till den omständigheten att den senaste programperioden upphör
            den 30 juni 1984, synes det lämpligt att överväganden av denna
            innebörd bör ske i samband med beredning av förslag till fortsatta
            insatser inom det s. k. Huvudprogram Energiforskning som anmäls
            i budgetpropositionen (prop. 1983/84:100 bil. 14 s.68 resp. s.
            137). Riksdagen bör göra ett uttalande av denna innebörd.
          </p>
          <p xml:id="i-KXZfW6sHQuzUXTSJfHxC8P">
            Hemställan
          </p>
          <p xml:id="i-Hsdh6vbS826vVvdjuMANRy">
            Med stöd av det anförda hemställer vi att riksdagen beslutar
            att som sin mening ge regeringen till känna vad som i motionen
            anförts om den framtida inriktningen av forsknings- och utvecklingsverksamheten
            vid Ranstadsverket.
          </p>
          <p xml:id="i-7SvzJEA5t6Wa1LdN818wNZ">
            Stockholm den 11 januari 1984
          </p>
          <p xml:id="i-AfJFCDGYd5atKrcAc98VoF">
            STEN SVENSSON (m) IVAR VIRGIN (m) LARS HJERTÉN (m)
          </p>
        </div>
      </div>
    </body>
  </text>
</TEI>
