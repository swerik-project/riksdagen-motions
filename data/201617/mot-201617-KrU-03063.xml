<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KrU-03063">
  <teiHeader>
    <fileDesc>
      <titleStmt>
        <title>E-sport och spelande i Sverige</title>
        <author corresp="i-Qqu9byP8zwudzHA8ErxkRe">av Rickard Nordin (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3063 av Rickard Nordin (C)</title>
          <idno type="rdwebb">H4023063</idno>
          <rs type="number">3063</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H4023063/text</ref>
          <ref type="dokument_url_html">http://data.riksdagen.se/dokument/H4023063</ref>
          <ref type="dokumentstatus_url_xml">http://data.riksdagen.se/dokumentstatus/H4023063</ref>
          <ref type="docx">http://data.riksdagen.se/fil/495F4094-CBC9-45C5-9D27-6DA90193D177</ref>
          <ref type="pdf">http://data.riksdagen.se/fil/91E64D05-2F19-42BA-8A06-EF8C764C2C06</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Fp9rUboRkFUniaVaHT4zF3" type="signed"/>
        <correspContext corresp="i-Fp9rUboRkFUniaVaHT4zF3">
          <note type="signatory" corresp="i-Qqu9byP8zwudzHA8ErxkRe"/>
        </correspContext>
        <correspAction xml:id="i-Ts14N4FyvoVwzXEy831GWK" type="submitted">
          <date when="2016-10-05"/>
          <time when="14:57:43"/>
        </correspAction>
        <correspAction xml:id="i-BvEtF1aVpF99dkvNgcS9tV" type="reviewed">
          <date when="2016-10-05"/>
          <time when="20:40:00"/>
        </correspAction>
        <correspAction xml:id="i-AP16Stjq2ryLfEcgbwb3Si" type="referred">
          <date when="2016-10-14"/>
        </correspAction>
        <correspAction xml:id="i-6YDccRBb21jprCAbqLqpkQ" type="assigned">
          <date when="2017-07-13"/>
          <time when="12:22:47"/>
        </correspAction>
        <correspContext corresp="i-6YDccRBb21jprCAbqLqpkQ">
          <ref type="assignedTo">Kulturutskottet</ref>
        </correspContext>
        <correspAction xml:id="i-5jGg5qmww5fVHD1TygJfdf" type="behandlas_i"/>
        <correspContext corresp="i-5jGg5qmww5fVHD1TygJfdf">
          <ref type="uppgift">2016/17:SfU15</ref>
          <ref type="ref_dok_id">H401SfU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU15</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5mAn5hjjoDpTiQUxzPhMVJ" type="behandlas_i"/>
        <correspContext corresp="i-5mAn5hjjoDpTiQUxzPhMVJ">
          <ref type="uppgift">2016/17:KrU6</ref>
          <ref type="ref_dok_id">H401KrU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU6</ref>
          <ref type="ref_dok_titel">Spel- och folkbildningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EBEiqPDtWnMvKJ44hFs9cp" type="motHeader">
        <div xml:id="i-deW5navZRjhCA68eHSsN8" type="motTitle">
          Motion till riksdagen 2016/17:3063 av Rickard Nordin (C) E-sport
          och spelande i Sverige
        </div>
      </div>
      <div xml:id="i-CBVZivon2jkCi1CUGQYTQt" type="motBody">
        <div xml:id="i-139XVxUPyS6gXSjYd4qWpE" type="motProposal" subtype="förslag">
          <head xml:id="i-BHGYEAFgJ7hS6k9zhsiYTj">
            Förslag till riksdagsbeslut
          </head>
          <list xml:id="i-14QZd3j1mMgeq9quDTSAzc" style="ol">
            <item xml:id="i-UuXNv7biscjuZndYaq6ujZ">
              Riksdagen ställer sig bakom det som anförs i motionen om att
              likställa e-sport med övrig sport och tillkännager detta för regeringen.
            </item>
            <item xml:id="i-WKREuNbGhyNmR7yDeHRdhs">
              Riksdagen ställer sig bakom det som anförs i motionen om att
              ge e-sportföreningar samma möjligheter att söka stöd som övriga
              sportföreningar har via Riksidrottsförbundet och tillkännager
              detta för regeringen.
            </item>
            <item xml:id="i-nVs915PLguTmNHxGp4vcJ">
              Riksdagen ställer sig bakom det som anförs i motionen om att
              spel ska anses vara en kulturform och om att kulturbegreppet bör
              breddas för att inkludera spel och tillkännager detta för regeringen.
            </item>
            <item xml:id="i-NJzF5LmvpjCpodRrYLmtNh">
              Riksdagen ställer sig bakom det som anförs i motionen om att
              Kulturrådet ska få ett utökat uppdrag för att kunna främja spelkulturen
              enligt nuvarande direktiv och tillkännager detta för regeringen.
            </item>
            <item xml:id="i-6T2izgFmKgcRyWU5TS2GDL">
              Riksdagen ställer sig bakom det som anförs i motionen om att
              se över Migrationsverkets regler så att e-sportare räknas som
              andra atleter och om att införa e-sportvisum och tillkännager
              detta för regeringen.
            </item>
            <item xml:id="i-Ds6tpLV5R43LQxZWG81m5u">
              Riksdagen ställer sig bakom det som anförs i motionen om att
              tillåta e-sport som inriktning på gymnasieutbildning, likt andra
              specialgymnasier, och tillkännager detta för regeringen.
            </item>
            <item xml:id="i-CghZLvXm25YeBEEZBYJhys">
              Riksdagen ställer sig bakom det som anförs i motionen om att
              klargöra möjligheten att betala ut prispengar i e-sport och förströelsespel
              som är baserade på skicklighet och tillkännager detta för regeringen.
            </item>
          </list>
        </div>
        <div xml:id="i-N85QAL9JRYvVbet6mqVZnF" type="motContent">
          <head xml:id="i-EtjzBTpvgPkQR2xazFsuUA" type="h1">
            Motivering
          </head>
          <p xml:id="i-VcWUE5fKK5trpaDzXUAw9s">
            E-sport är den snabbast växande rörelsen vi har i Sverige. Rörelsen
            är mångfacetterad och består av människor av alla åldrar, nationaliteter
            och kön.
          </p>
          <p xml:id="i-NGHvvSzoZCUZrn53ETdHwa">
            Det finns flera anledningar till att e-sport bör likställas med
            annan sport. För det första fyller den många av de sociala funktioner
            som sporten också gör: e-sport är ett sätt för unga att träffas,
            lära sig samarbeta och utvecklas i grupp, lära sig laganda samt
            att arrangera och driva föreningsverksamhet. I och med att e-sport
            ofta drivs på gräsrotsnivå – spelarna är också coacher, föreningsledare
            och arrangörer – så är den
          </p>
          <p xml:id="i-L3KuM9D2j4Q3AQuni2NYzo">
            e-sport som finns nu dessutom extra bra för att skapa civilt
            engagemang bland unga.
          </p>
          <p xml:id="i-BKX4ApL6kwyteDWNhtq4Xr">
            För det andra finns tillgänglighetsskälet: skador, handikapp
            och dåliga uppväxtförhållanden håller många unga borta från de
            mer fysiskt krävande sporterna och i nuläget finns ganska få sporter
            som de kan delta i fullt ut. E-sport är förhållandevis lättillgängligt
            och kräver inte en perfekt hälsa. Om vi kunde uppnå samma nivå
            av aktiva föreningsliv i e-sport-Sverige som i civilsamhället
            så vore det en ingång in i gemenskap och föreningsaktivitet för
            många unga som nu finner sig utestängda.
          </p>
          <p xml:id="i-51YgjPUFQYEQ4TA4VTzywj">
            Slutligen kommer vi förstås till hälsoaspekten: Den stora majoriteten
            av sporter i Sverige är fysiskt krävande och medför fysisk träning,
            vilket är hälsosamt. Här kan man invända att e-sporten misslyckas,
            men det finns god evidens på att datorspel också medför andra
            hälsofördelar: förbättrat minne, kognitiv förmåga, förmåga att
            resonera samt perception och problemlösning. Precis som annan
            sport verkar många spel också hjälpa som avslappning och stressdämpning.
            Det finns också klara indikationer på att
          </p>
          <p xml:id="i-Lj7b5NRscWP97aehJDLeGd">
            e-sport och datorspel kan hjälpa äldre att behålla mental klarhet
            längre.
          </p>
          <p xml:id="i-7czQEs51t3hNGS2MAoPwSU">
            Sammantaget delar e-sport karaktär och fördelar med många andra
            sporter och kanske viktigast av allt: en allt större mängd ungdomar
            och unga vuxna spelar – både privat och i grupp. Det vore galenskap
            att låta denna potential gå förlorad när vi istället kan stödja
            och uppmuntra att fler unga spelar i grupper och i de sociala
            sammanhang som uppstår när man deltar i e-sport i lag istället
            för att isolera sig ensam vid sin egen dator.
          </p>
          <p xml:id="i-L1F3hnwgYof5F7YMMPcA53">
            Numera disputerade idrottsvetaren Kalle Jonasson (f.d. Danielsson)
            vid Malmö högskola har gjort en studie som jämför e-sport med
            traditionell sport utifrån den klassiska modell som brukar användas
            för att karakterisera modern sport. På punkt efter punkt kommer
            han fram till att e-sport i mångt och mycket liknar annan sport.
            Studien har dessutom ett par år på nacken och resonemangen har
            stärkts ytterligare sedan dess.
          </p>
          <p xml:id="i-MKCRzKvfBvjgkj8XF3pdxE">
            Det är inte vår uppgift att göra skillnad på olika sporter och
            därför behöver e-sporten likställas med andra sporter för att
            ha möjlighet att attrahera människor på likvärdiga villkor.
          </p>
          <p xml:id="i-72WWA75tmnusVSi2pAKSXe">
            Men oavsett om e-sporten ska likställas med andra sporter eller
            inte – diskussionen fastnar ofta i semantiska diskussioner – så
            finns det goda poänger med att verksamheten ska kunna söka stöd
            på samma villkor som de sporter och förbund som finns inom Riksidrottsförbundet.
            Idag går e-sportrörelsen runt på sponsorpengar enbart. Det öppnar
            upp för problem när det enbart är resultat som räknas och arbete
            med värdegrund och samhällsengagemang kommer i andra hand.
          </p>
          <p xml:id="i-QHR7BTt9RutYbSV25PszoM">
            Samtidigt som debatten om vad som ska klassas som sport och inte
            när det gäller
          </p>
          <p xml:id="i-Hh5yurtmxMd4pt13MJvPkf">
            e-sport finns samma diskussion kring det bredare begreppet ”spelande”
            och kultur. Diskussionen om vad som är kultur och inte är ständigt
            pågående och långt ifrån tydlig. Att få uppgiften kring att förklara
            begreppet kultur är en svår, nästintill omöjlig uppgift, eftersom
            det finns flera olika förklaringar som ändå på olika sätt hänger
            samman med varandra. Det vi dock vet är hur stora positiva effekter
            som har utkommit av kulturen och vilken positiv inverkan den har
            på oss som människor. Kultur är något som vi vill bevara och visa
            för nästkommande generationer och fortsätta att glädjas utav.
            Det kan handla om musik, konst, arkitektur, kläder, religion,
            ritualer, lekar, sägner, litteratur m.fl. Den här motionen handlar
            inte om varför någonting annat inte är kultur, utan den handlar
            om varför just spel är kultur och en kulturform som är värd att
            bevara, utveckla och sprida.
          </p>
          <p xml:id="i-Gmy89aV1wskHRaVJYj6BAy">
            Digitalt och analogt spelande är idag en av Sveriges mest populära
            fritidssysselsättningar, framförallt bland unga. Vi har spelat
            brädspel och olika former av analoga spel i tusentals år och idag
            spelar dessutom runt 80 % av Sveriges befolkning digitala spel
            i någon form. Spelande benämns som en kulturutövning i statistiken
            när bl.a. SCB, Myndigheten för kulturanalys och SOM-institutet
            undersöker svenskarnas kulturvanor. Det är för dem och för de
            flesta svenskar en självklarhet att spelande i olika former kan
            betraktas som en kulturutövning i samma kategori som konst, musik
            och film. Det talas om det svenska spelundret och fantastiska
            spel som Battlefield, Minecraft och Candy Crush Saga är bara några
            av de internationellt framgångsrika spel som har sin hemvist i
            Sverige. Det råder ingen tvekan om att den svenska spelindustrin
            är en stark kraft som bidrar till att både sätta Sverige på kartan,
            skapa nya arbetstillfällen och bidra med nya skatteintäkter. Till
            skillnad från exempelvis film och musik så betraktas formellt
            dock inte spel som en kulturform i statens mening för tillfället.
            Detta innebär ett antal problem och utmaningar.
          </p>
          <p xml:id="i-6XBXnnbfKgzVvNGPqUegnD">
            När spelen hamnar utanför kulturbegreppet och förminskas till
            att vara ren underhållning utan konstnärligt värde så blir det
            en självuppfyllande profetia. Spelbranschen styrs då av marknaden
            snarare än av kreatörens vision och därmed får det kommersiella
            värdet större vikt än det konstnärliga värdet. Kulturen måste
            få ha ett eget värde, den ska inte behöva motivera sin existens
            genom att vara nyttig ekonomiskt, hälsomässigt eller på något
            annat sätt. Film och musik har möjlighet att både verka på en
            marknad och producera storslagna verk som sprids till en stor
            publik samtidigt som det också finns statligt stöd för smalare
            uttryck som inte har samma kommersiella värden. Detta stöd saknas
            för spelen och därmed blir det otroligt svårt att utveckla spel
            utan en kommersiell baktanke. Vidare innebär spelens icke-status
            att de hamnar utanför samtliga regionala kulturplaner och måste
            istället skohornas in på undantag.
          </p>
          <p xml:id="i-3SSXzYN8pj8ktx8VDK8tMp">
            Jag föreslår en modern och utökad syn på kulturbegreppet och
            att spel ska inkluderas i detta. I Norge ligger spelkulturen under
            Kulturdepartementet och vi borde lära oss av vår nordiska granne
            om vi vill ta tillvara på det svenska spelundret, likt vi gjorde
            med den svenska musikexporten på 70- och 80-talet. På det sättet
            kommer fler aktörer och personer att få möjlighet att ta del av,
            skapa och sprida spelkulturen. I Sverige är det Kulturrådet, en
            myndighet under Kulturdepartementet, som fördelar statens bidrag
            till kulturen och som formellt bestämmer vad som är kultur och
            inte. Det är de som är ansvariga för att de nationella kulturpolitiska
            målen ska uppfyllas. Jag menar att både digitalt och analogt spelande
            passar väl in i de målen och ger stöd till förslaget att bredda
            och utveckla kulturbegreppet.
          </p>
          <p xml:id="i-Wva5URfxwx8cYrPQ7m2RaE">
            Spel är redan etablerad som kultur i många människors medvetande.
            Det finns en stark kreativ näring som ständigt utvecklas och ekonomiska
            incitament till att bredda kulturbegreppet. Det är dags att uppdatera
            kulturbegreppet och därigenom ta ett stort kliv på vägen för att
            uppfylla både de nationella målen och kulturpolitiken.
          </p>
          <p xml:id="i-v1aGwfbAZof1P1o6m2ZzS">
            Det finns också fler aspekter av problematiken samt en gammaldags
            lagstiftning. Stora e-sportstjärnor från andra länder har ibland
            svårt att få visum till Sverige p.g.a. ett gammaldags synsätt
            och förlegade regler. Flera av de största tävlingarna i världen
            går av stapeln i Sverige och vi har bland världens bästa lag i
            flera grenar. Att atleter som ska delta i DN-galan eller en fotbollslandskamp
            inte skulle få inresetillstånd i Sverige är en löjeväckande tanke,
            ändå är det precis det som sker när personer från andra länder
            vill komma och delta i e-sportens stora tävlingar på exempelvis
            Dreamhack.
          </p>
          <p xml:id="i-4icfJ9ZhRQgomysafQZ32X">
            Det är också på sin plats att påpeka att e-sport och icke e-sport
            idag blir mer och mer sammanblandad, t ex med de elektroniska
            tavlor man idag använder inom pistolskyttet. Är det då en e-sport
            eller en ordinarie sport? Man kan ju faktiskt till och med fråga
            sig om dessa tavelsystem ska regleras inom dagens lagstiftning?
            Gråzonerna bara växer allt mer och det är därför rimligt att se
            över dagens lagstiftning och inkludera e-sporten.
          </p>
          <p xml:id="i-Qc4FzGi7eThmS2GhfEikid">
            Det finns också en gammaldags syn på vilka sporter och specialinriktningar
            som får starta gymnasieutbildningar. Idag finns flera e-sportgymnasier
            som utökad kurs, eftersom det inte är tillåtet att starta e-sportgymnasier
            på samma villkor som andra gymnasier. E-sporten har minst lika
            goda förutsättningar för professionellt utövande som många andra
            utbildningar som idag får startas. Det är fullt rimligt att ge
            möjligheter att på allvar starta e-sportgymnasier. Det ger också
            möjligheter att ytterligare fokusera på ledarskap, uppförande
            på nätet samt vikten av kost och motion för att prestera på högsta
            nivå.
          </p>
          <p xml:id="i-GmkcF6tTwsZnGc7q19YzAy">
            Slutligen finns ett problem där både e-sport och förströelsespel
            baserade på skicklighet, exempelvis flipperspel, hamnar i en gråzon.
            Det handlar om möjligheten att betala ut prispengar till deltagare
            i ett evenemang. Eftersom båda typerna av spel hamnar under lotterilagen
            finns det risk att de klassas som lyckobaserade och inte skicklighetsbaserade
            och att därmed betala ut prispengar till de som är framgångsrika
            i tävlingar skulle vara olagligt. Den som sett resultatlistan
            i flipperspels-SM eller i
          </p>
          <p xml:id="i-4khNjHssRujTPzEp6NKZGQ">
            e-sportevenemang vet att ingetdera handlar om tur. Det är därför
            viktigt att regeringen klargör att dessa spel ska ha möjlighet
            att betala ut prispengar. Vissa gör det redan idag, eftersom någon
            rättslig prövning inte skett, men vid frågor till Lotteriinspektionen
            har tveksamma svar erhållits. Det vore helt förödande om svenska
            e-sportevenemang, som är bland de största i världen, inte skulle
            få dela ut prispengar. Det är därför mycket angeläget att regeringen
            snarast återkommer med ett förtydligande av lagstiftningen på
            området.
          </p>
        </div>
        <div xml:id="i-GmKo5SEnQtqqD3MtC89dwN" type="signatureBlock">
          <list xml:id="i-8BJjyFhzfpH9YPKybcWSMY">
            <item xml:id="i-HqZTM9PNaFzuap7rmrvRnP" type="signature">
              Rickard Nordin (C)
            </item>
          </list>
        </div>
      </div>
    </body>
  </text>
</TEI>
