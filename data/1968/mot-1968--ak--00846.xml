<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__846/mot_1968__ak__846-001.pdf"/>
      <div type="motHeader" xml:id="i-4QvshRHDJWrVtVTEa4QXnL">
        <div type="motTitle" xml:id="i-W2wnV2YJhrJ2i6ZxvAyCgm"/>
        <div type="motSubmissionInfo" xml:id="i-Y8u8cfUWZuYzmpkKg5R7Gc"/>
      </div>
      <div type="motBody" xml:id="i-WuvrmdnZdWo4tL1Z1tj4m5">
        <div xml:id="i-AwE4qXhFQJmDEaZkMjXc2x">
          <p xml:id="i-2RhFdWmB2tq63d18WEbbAS">
            Nr 846—851 Motioner i Andra kammaren, nr 846 år 1968 1
          </p>
          <p xml:id="i-MEqwaSDzVHBP87RzqkN3Mm">
            Nr 846
          </p>
          <p xml:id="i-8k6ynoLy5PksGjDThJJ57w">
            Av herr Sjönell, angående kapitalförsörjningen för mindre och
            medelstora företag.
          </p>
          <p xml:id="i-7fXbxY1uVpwjNRg6qppqN4">
            (Lika lydande med motion nr 667 i Första kammaren)
          </p>
          <p xml:id="i-7zVG1YiShf1u2fufYEZ5QU">
            De senaste åren har frånsett kortare perioder kännetecknats av
            en mycket restriktiv kredit- och penningpolitik. Anspråken på
            kreditmarkna- den har samtidigt ökat genom den försämrade lönsamheten
            i näringslivet med sjunkande självfinansieringsgrad som följd.
            Investeringsviljan inom näringslivet är för närvarande inte speciellt
            påtaglig. Denna avvaktande hållning har naturligtvis flera orsaker,
            men den försämrade lönsamheten spelar sannolikt en stor roll.
            Självfinansieringen varierar starkt mellan olika industribranscher
            och mellan olika grupper av företag. Tidvis har minskningen av
            vinstmargina- lerna och självfinansieringen utgjort en stark påfrestning
            för likviditeten inom stora delar av näringslivet, eftersom förändringarna
            i lagervolymök- ning inte utgjort tillräcklig kompensation. Affärsbankernas
            statistik över utlåningen till företag tyder på att en re- striktiv
            kreditpolitik har olika verkningar för olika storleksgrupper av
            före- tag. Den mindre och medelstora industrins andel av krediterna
            minskar, medan de större företagen uppnår ett relativt sett bättre
            resultat. En ny- ligen publicerad undersökning visar också att
            den värdemässiga utveck- lingen hos de mindre företagens investeringsverksamhet
            under 1950- och 1960-talet varit betydligt ojämnare än hos de
            större företagen. Detta måste tolkas så, att de mindre företagens
            utrymme på kapitalmarknaden påverkas mer än de störres vid en
            restriktiv ekonomisk politik. Man har också obser- verat att investeringsökningarna
            hos de mindre företagen är störst i kon- junkturens uppsvingsskede,
            d. v. s. under den konjunkturfas då tillflödet av egna medel normalt
            är som rikligast inom företagen. Dessa erfarenheter stämmer med
            tidigare gjorda iakttagelser. I en hård kreditmarknadssituation
            klarar sig de mindre och medelstora företagen sämst. Till en del
            kan detta förklaras med det fastare kundförhållande som oftast
            råder mellan bankerna och de större företagen. Stora företag har
            dess- utom i allmänhet tillgång till fler finansieringskällor
            — bl. a. aktiemark- naden och den utländska kapitalmarknaden —
            och har ofta möjligheter att öka sina varukrediter. Å andra sidan
            har underleverantörer, som oftast är mindre företag, en svag förhandlingsposition
            och kan tvingas öka sina kundkrediter. Affärsbankerna torde också
            vid sin kreditfördelning ofta ta
          </p>
          <p xml:id="i-F1JSwHJbHvT7imL5gY4RHE">
            0109968 Bihang till riksdagens protokoll 1968. 4 saml. Nr 846—851
          </p>
          <pb facs="riksdagen-motions-pdf/data/1968/mot_1968__ak__846/mot_1968__ak__846-002.pdf"/>
          <p xml:id="i-Ro8ZiWMv7DaXijDwh6vBVF">
            2 Motioner i Andra kammaren, nr 846 år 1968
          </p>
          <p xml:id="i-VEfyBk1koheMK8QeG6PgK4">
            hänsyn till företagens inlåning och övriga bankaffärer, vilket
            ger de stora företagen ett försteg. Det bör också påpekas att
            en räntehöjning i allmänhet blir kännbarare för ett litet företag
            än för ett stort på grund av det ogynn- samma förhållandet mellan
            eget och upplånat kapital hos det lilla företaget. I samma riktning
            verkar bankernas benägenhet att i tider med knapphet på kreditmarknaden
            relativt sett gynna ansökningar om korta krediter och krediter
            med låg risk. Tyvärr är kunskaper om de mindre och medelstora
            företagens kreditsitua- tion mycket begränsade. Det är därför
            angeläget att en utredning kommer till stånd om dessa för många
            mindre företag livsviktiga frågor. En förut- sättningslös prövning
            är nödvändig, eftersom kreditmarknaden i sin nu- varande utformning
            tydligen inte förmår att tillgodose de mindre företa- gens kreditbehov
            i tillräcklig omfattning. Nyligen utförda undersökningar visar
            att den mindre industrin har en god produktivitetsutveckling,
            och erfarenheten visar också att mindre före- tag har god avkastning
            på nya investeringar. En möjlighet som bl.a. bör övervägas för
            att förbättra situationen är om en mera riskbetonad utlåning till
            mindre företag med goda framtidsutsikter kan åstadkommas. Ett
            be- tydande problem är också hur man skall underlätta de expansiva
            småföre- tagens finansiering. Varken god lönsamhet eller stor
            sparvilja räcker i all- mänhet för att täcka de stora investeringsbehoven
            med negativa konsekven- ser för relationen mellan eget och främmande
            kapital som följd. De fåmansägda företagen (»familjebolag»&gt;) har
            också speciella problem i samband med generationsväxling och arvsbeskattning.
            Under de senaste åren har ett stort antal familjeföretag överlåtits
            till investmentföretag eller andra storföretag främst på grund
            av finansieringssvårigheter. Denna ut- veckling är allvarlig eftersom
            den leder till en betydande maktkoncentration inom näringslivet
            och försvagad konkurrens utan att detta är motiverat av lönsamhetsskäl.
            Den stora branschblandningen i de på detta sätt nybildade storföretagen
            tyder också på att förvärven inte alltid är motiverade av möj-
            ligheten att genomföra branschrationaliserande åtgärder. De investmentbolag
            som främst inriktar sig på uppköp av livskraftiga familjeföretag
            i finansieringssvårigheter har som regel nära anknytning till
            någon av de stora affärsbankerna. I anslutning till samtliga större
            och me- delstora affärsbanker utom den statliga Sveriges kreditbank
            har under 1960- talet skapats sådana investmentbolag. I enlighet
            med banklagstiftningens föreskrifter ägs inga aktier direkt av
            banken, men vid bolagsbildningen har i regel teckningen av aktier
            med full rösträtt förbehållits ett mycket begrän- sat antal personer
            och institutioner, som samtidigt har nära relationer till banken.
            Även om bolaget introduceras på börsen eller om nya aktieägare
            tillkommer i samband med uppköp av nya företag blir beslutanderätten
            be- gränsad till intressenter, som också har ett avgörande inflytande
            i ban-
          </p>
          <pb facs="riksdagen-motions-pdf/data/1968/mot_1968__ak__846/mot_1968__ak__846-003.pdf"/>
          <p xml:id="i-EosVccymo3nvtWFmEFCEM9">
            Motioner i Andra kammaren, nr 846 år 1968 3
          </p>
          <p xml:id="i-UY7RGgeuSHsgguXXGrLXPN">
            ken. Möjligheter föreligger därigenom att dessa företag får en
            i kredithän- seende särskilt gynnad ställning utan att detta är
            samhällsekonomiskt motiverat. Åtgärder måste enligt min mening
            vidtagas för att underlätta familje- företagens kapitalanskaffning.
            I samband därmed måste möjligheterna för mindre och medelstora
            företag att öka det egna kapitalet, oberoende av i vilken form
            de drivs, ägnas särskild uppmärksamhet. Det är angeläget att de
            samhällsekonomiska verkningarna av kapitalmarknadens funktionssätt
            med avseende på fördelningen av krediter mellan stora och små
            företag blir ingående belysta. En särskild utredning bör därför
            tillsättas för att behandla finansieringsproblemen för de mindre
            och medelstora företagen med sär- skild hänsyn tagen till de speciella
            förhållanden som gäller för de s.k. familjeföretagen. Med stöd
            av vad som ovan anförts hemställes, att riksdagen i skrivelse
            till Kungl. Maj:t måtte anhålla om utredning och förslag i syfte
            att underlätta kapitalanskaff- ningen för mindre och medelstora
            företag och att därvid sär- skilt uppmärksammas familjeföretagens
            speciella problem bl. a. i samband med generationsskiften.
          </p>
          <p xml:id="i-EoeqfYmsh8hwRw33GnubSa">
            Stockholm den 26 januari 1968 Bengt Sjönell (cp)
          </p>
        </div>
      </div>
    </body>
  </text>
</TEI>
