<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00583">
  <teiHeader>
    <fileDesc>
      <titleStmt>
        <title>Lika möjligheter till assisterad befruktning för alla kvinnor</title>
        <author corresp="i-JxxHuvwXWsJTZYTnBZLHj">av Marianne Berg m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lika möjligheter till assisterad befruktning för alla kvinnor</title>
          <idno type="rdwebb">GY02So583</idno>
          <rs type="number">So583</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So583/text</ref>
          <ref type="dokument_url_html">http://data.riksdagen.se/dokument/GY02So583</ref>
          <ref type="dokumentstatus_url_xml">http://data.riksdagen.se/dokumentstatus/GY02So583</ref>
          <ref type="doc">http://data.riksdagen.se/fil/6567A212-BDD4-44DA-913F-1C57564EEAB6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QtYrATbVSaX39AZqWkXAuT" type="signed"/>
        <correspContext corresp="i-QtYrATbVSaX39AZqWkXAuT">
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction type="numbering" xml:id="i-P54FvK5nxjiw9c3aW6XWTJ">
          <date when="2010-10-29"/>
        </correspAction>
        <correspAction type="submission" xml:id="i-RzoburEspqZTHcttAoyygY">
          <date when="2010-10-27"/>
        </correspAction>
        <correspAction type="transfer" xml:id="i-AgYVmsx64wPvTZkyW58fe3">
          <date when="2010-10-24"/>
        </correspAction>
        <correspAction type="assigned" xml:id="i-6Zyz6xMa6xH22wG5XQRQV6"/>
        <correspContext corresp="i-6Zyz6xMa6xH22wG5XQRQV6">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-NgDYZbrCcf6bUUxhRMuvpz">
            Förslag till riksdagsbeslut
          </head>
          <list style="ol">
            <item xml:id="i-QJyAfEGShYosMwszogKrMm">
              Riksdagen begär att regeringen lägger fram förslag till ändring
              i föräldrabalken som innebär att en moderskapspresumtion ska gälla
              i de fall där en lesbisk kvinna som lever i registrerat partnerskap
              genomgår assisterad befruktning vid allmänt sjukhus eller insemineras
              genom privat försorg. 1
            </item>
            <item xml:id="i-Xi9aWp5fB54Ccme3Q48hRk">
              Riksdagen begär att regeringen lägger fram förslag till ändring
              i föräldrabalken som innebär att en moderskapsbekräftelse ska
              gälla i de fall där en lesbisk kvinna som lever i ett samboförhållande
              genomgår assisterad befruktning utanför allmänt sjukhus eller
              insemineras genom privat försorg. 1
            </item>
            <item xml:id="i-DQvCzU3MZ4mPvYmBrXN2Dt">
              Riksdagen begär att regeringen lägger fram förslag till ändring
              i lagen (2006:351) om genetisk integritet m.m. som innebär att
              ett par får uttrycklig rätt att välja en donator för assisterad
              befruktning.
            </item>
            <item xml:id="i-RSLXXU5ScV9wYSwqojMz3K">
              Riksdagen begär att regeringen lägger fram förslag till ändring
              i föräldrabalken som innebär att den man som donerat sin sperma
              för assisterad befruktning av en kvinna får möjlighet att bekräfta
              faderskapet till barnet. 1
            </item>
            <item xml:id="i-BXREWoGMpkfJcBpnMJCFsR">
              Riksdagen begär att regeringen lägger fram förslag till lagändring
              som innebär att det blir möjligt att få tillgång till assisterad
              befruktning på andra kliniker än de sju universitetssjukhusen.
            </item>
            <item xml:id="i-DFQ1FUsxVozXiwB2XeMbHH">
              Riksdagen begär att regeringen återkommer med förslag till ändring
              i lagen (2006:351) om genetisk integritet m.m. som innebär att
              ensamstående kvinnor får tillgång till assisterad befruktning
              vid allmänt sjukhus.
            </item>
            <item xml:id="i-MUF4M65T2eqWdTTMLa1oKH">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppdrag att
              utreda möjligheten att ändra bestämmelserna om befruktning utanför
              kroppen i lagen (2006:351) om genetisk integritet m.m. som innebär
              att det blir möjligt för kvinnor att få behandling med donerade
              ägg och donerad sperma samtidigt.
            </item>
          </list>
          <p xml:id="i-Rp742LD2CdhUukBDRdgmjD">
            1 Yrkandena 1, 2 och 4 hänvisade till CU.
          </p>
        </div>
        <div type="motContent">
          <head type="h1" xml:id="i-Y5kf9DxrWvEBMqj2toAmZf">
            Assisterad befruktning och äggdonation
          </head>
          <p xml:id="i-NwRBKp9vc3G3n35HejHopz">
            Den 1 juli 2005 ändrades lagen (1984:1140) om insemination och
            lagen (1988:711) om befruktning utanför kroppen så att även kvinnor
            som är partner eller sambo med en annan kvinna får behandlas med
            donerade spermier vid allmänt sjukhus. Partnern eller sambon anses
            tillsammans med den befruktade kvinnan som förälder till det barn
            som föds, förutsatt att hon har samtyckt till behandlingen.
          </p>
          <p xml:id="i-B6j9EaRjmbzi6AStpbXyaD">
            År 2006 trädde lagen (2006:351) om genetisk integritet m.m. i
            kraft. I den nya lagen har bestämmelserna om insemination och
            om befruktning utanför kroppen arbetats in utan någon ändring
            i sak (6 och 7 kap.). För lesbiska kvinnor gäller en speciell
            reglering där föräldraskapet fastställs slutligen genom bekräftelse
            eller dom. Det barn som tillkommer utanför tillämpningen av 2006
            års lag (tidigare 1984 och 1988 års lagar), t.ex. genom insemination
            i egen regi eller vid klinik utomlands, omfattas inte av lagstiftningen
            (prop. 2004/05:137). Det innebär att det fortfarande saknas möjlighet
            för den födande kvinnans maka/partner eller sambo att få föräldraskapet
            till barnet fastställt i en sådan situation. Trots möjligheten
            för lesbiska kvinnor att få tillgång till assisterad befruktning
            vid allmänt sjukhus är det fortfarande vanligt att paret i praktiken
            åker utomlands för att söka behandling eller att de själva genomför
            inseminationen i hemmet.
          </p>
          <p xml:id="i-XxZHhoNj9Z3WzaYfR4f3QZ">
            Sjukhusens köer har växt snabbt, vilket medför långa väntetider.
            Detta innebär också att de barn som tillkommer efter en insemination
            utomlands eller privat i hemmet löper risk att bara få en juridisk
            vårdnadshavare. I dag måste nämligen moderns partner ansöka om
            att adoptera barnet i ett sådant fall. Att det kan uppstå stora
            problem till följd av denna lucka i lagen visar tydligt två beslut
            från Norrköpings tingsrätt (se beslut 2006-12-14 A 2282-06, A2273-06)
            där två lesbiska kvinnor i två olika fall fick avslag på sin ansökan
            om att adoptera sin partners barn trots att Socialnämnden tillstyrkt
            adoptionerna.
          </p>
          <p xml:id="i-VstdF1RB7kwyFVRSk6M2bu">
            Kvinnorna fick sedan rätt i högre instans men vi anser att dessa
            fall visar att lagen måste ändras då den inte erbjuder alla barn
            samma skydd. Lagändringen som trädde i kraft den 1 juli 2005 måste
            betraktas som ett första steg när det gäller frågan om lesbiska
            kvinnors tillgång till assisterad befruktning. För ensamstående
            kvinnor saknas i dag helt möjlighet till assisterad befruktning
            inom den svenska sjukvården. Vänsterpartiets mål är att lagstiftningen
            ska gälla lika för alla oavsett sexuell läggning och civilstånd.
            Vi menar därför att den befintliga lagstiftningen om assisterad
            befruktning måste ändras på en rad punkter.
          </p>
          <head type="h2" xml:id="i-AzXfmo7TUPiMatwbNSs7P8">
            Utredningen om föräldraskap vid assisterad befruktning
          </head>
          <p xml:id="i-7DpjkzvX9tohg4d9uzXMjo">
            Utredningen Föräldraskap vid assisterad befruktning (SOU 2007:3)
            presenterade sitt förslag till lagändringar redan i januari 2007.
            Utredningen hade tillsatts på uppdrag av den förra socialdemokratiska
            regeringen i samarbete med Vänsterpartiet. Vi är i stort mycket
            nöjda med utredningens förslag. Utredaren föreslår att föräldraskapet
            vid assisterad befruktning regleras på samma sätt för samkönade
            par och för olikkönade par. En föräldraskapspresumtion ska gälla
            så att den kvinna som är moderns maka/registrerade partner automatiskt
            anses vara barnets förälder. Om modern är sambo med en kvinna
            ska föräldraskapet fastställas genom bekräftelse eller dom. Bestämmelserna
            ska även omfatta assisterad befruktning som skett utomlands och
            insemination genom privat försorg. Utredaren föreslår även en
            ny bestämmelse i föräldrabalken om att barn som tillkommit genom
            assisterad befruktning med donerade ägg eller spermier har rätt
            till information om sitt genetiska ursprung. Det ska framgå att
            det är föräldrarna som har ansvaret för att upplysa barnet om
            detta. Vänsterpartiet har tidigare år föreslagit en motsvarande
            informationsplikt. Regeringen har dessvärre ännu inte presenterat
            något förslag som grundar sig på utredningen.
          </p>
          <head type="h2" xml:id="i-PDvUjqnypXSG7cgE3otFNC">
            Moderskapspresumtion
          </head>
          <p xml:id="i-HPCN25eCPqneUZzdQh8udV">
            Ett barn som föds inom ett heterosexuellt äktenskap faller under
            den s.k. faderskapspresumtionen. Mannen i äktenskapet anses alltså
            automatiskt vara far till barnet oavsett om han verkligen är den
            biologiska fadern eller inte. Som lagstiftningen är utformad i
            dag är det möjligt att ett barn som tillkommit i ett lesbiskt
            förhållande i praktiken bara får en rättslig vårdnadshavare. Om
            ett barn tillkommit genom privat insemination i hemmet eller efter
            assisterad befruktning vid klinik utomlands saknar nämligen den
            befruktade kvinnans partner möjlighet att bekräfta föräldraskapet.
            Vänsterpartiet anser att en moderskapspresumtion alltid ska gälla
            i de fall där det lesbiska paret är gifta/registrerade partners.
            Detta oavsett om barnet har avlats genom befruktning vid allmänt
            sjukhus eller genom privat försorg. Moderskapspresumtionen föreslås
            kunna hävas om donatorn vill ta på sig det rättsliga faderskapet
            under förutsättning att den biologiska modern och hennes maka/partner
            godkänner hans faderskapsbekräftelse. Således skulle samma regler
            som i en heterosexuell relation gälla för det rättsliga föräldraskapet
            i den lesbiska relationen. Ett alternativ till att införa en moderskapspresumtion
            skulle kunna vara att ta bort faderskapspresumtionen som gäller
            för barn till gifta heterosexuella par. Undersökningar visar nämligen
            att så många som 510 % av alla barn egentligen har en annan biologisk
            far än mannen i äktenskapet.
          </p>
          <p xml:id="i-DPwPi6eeP2QueS7oHUCAMf">
            Regeringen bör därför återkomma med förslag till ändring i föräldrabalken
            som innebär att en moderskapspresumtion ska gälla i de fall där
            en lesbisk kvinna som lever i äktenskap/registrerat partnerskap
            genomgår assisterad befruktning vid allmänt sjukhus eller insemineras
            genom privat försorg. Detta bör riksdagen begära.
          </p>
          <head type="h2" xml:id="i-Kd4RhAnTPyXMuhkzzBcqQp">
            Moderskapsbekräftelse
          </head>
          <p xml:id="i-RngPS1S3c4XEq8gDdwnLSU">
            Enligt föräldrabalkens bestämmelser måste en man i ett heterosexuellt
            samboförhållande bekräfta faderskapet till barnet för att han
            ska anses som den rättsliga fadern. Vänsterpartiet menar att motsvarande
            regler ska gälla för moderns partner i ett samkönat samboförhållande.
            Moderskap bör kunna bekräftas på samma sätt som faderskap oavsett
            om modern befruktats vid allmänt sjukhus eller genom privat försorg.
            Vi menar att det inte finns några sakliga skäl till att de regler
            som gäller för heterosexuella par inte ska kunna tillämpas i lesbiska
            samborelationer.
          </p>
          <p xml:id="i-QxbmcEUsauHQ5PAv1E55gs">
            Regeringen bör därför återkomma med förslag till ändring i föräldrabalken
            som innebär att en kvinna som är sambo med den kvinna som genomgår
            assisterad befruktning utanför allmänt sjukhus eller insemineras
            genom privat försorg får möjlighet att bekräfta moderskapet till
            barnet. Detta bör riksdagen begära.
          </p>
          <head type="h2" xml:id="i-SEFe5frjgdbF4bGkCy47RF">
            En känd donator
          </head>
          <p xml:id="i-EBR5ft49SXehbPYYrH79eF">
            I dag saknas en uttrycklig möjlighet för ett par att själva välja
            vilken man de vill ha som donator. Enligt uppgift är dock detta
            redan i dag möjligt vid vissa av universitetssjukhusen. Vänsterpartiet
            vill att det ska införas en lagreglerad rätt att välja donator
            för alla par oavsett sexuell läggning. Enligt 6 kap. 4 § lagen
            (2006:351) ska val av lämplig spermagivare göras av läkaren. Hur
            valet ska gå till regleras närmare i föreskrifter och allmänna
            råd från Socialstyrelsen. I huvudsak ska läkarens val styras av
            att den tänkte givaren inte skall vara olämplig av medicinska
            skäl, men läkaren bör enligt föreskrifterna även eftersträva att
            finna en man som liknar den blivande sociale fadern med avseende
            på ögonfärg, hårfärg och kroppskonstitution. Enligt förarbeten
            till ändringar i lagstiftningen om assisterad befruktning finns
            det emellertid inget som hindrar att läkaren väljer någon som
            paret självt har pekat ut och som är villig att medverka (se prop.
            2001/02:89). Vi menar att föreskrifterna om att donatorn bör likna
            den blivande fadern helt saknar relevans. En utseendemässig likhet
            mellan barnet och de blivande föräldrarna är t.ex. ingenting som
            eftersträvas vid adoptioner. Däremot är självfallet en medicinsk
            undersökning av den tilltänkte donatorn motiverad.
          </p>
          <p xml:id="i-PQZXZEkqjxkHbwhFzPs2GL">
            Regeringen bör därför återkomma med förslag till ändring i lagen
            (2006:351) om genetisk integritet m.m. som innebär att ett par
            får uttrycklig rätt att välja en donator för assisterad befruktning.
            Detta bör riksdagen begära.
          </p>
          <head type="h2" xml:id="i-NuQZ3vk4GNoeZWR8zX9hkv">
            Möjlighet för donatorn att bekräfta faderskapet
          </head>
          <p xml:id="i-QDpBShKYACxTFEsMZUEPas">
            För många homosexuella män är donation av sperma den enda möjligheten
            som finns att bli far till ett barn. Enligt gällande lagstiftning
            kan en donator bekräfta faderskapet till ett barn som tillkommit
            genom privat insemination på samma sätt som en man som haft samlag
            med barnets mor. Vi menar att det även ska finnas en möjlighet
            att bekräfta faderskapet till ett barn som tillkommit genom assisterad
            befruktning vid allmänt sjukhus. Denna möjlighet kommer enbart
            att bli aktuell i de fall där paret själva valt ut en donator.
            För den donator som läkaren väljer ut åt paret kommer situationen
            således att vara oförändrad. Möjligheten för en man att bekräfta
            faderskapet till det barn som tillkommit genom befruktning vid
            allmänt sjukhus bereder väg för att fler inseminationer kan genomföras
            under medicinskt kontrollerade former.
          </p>
          <p xml:id="i-DgG4dZMEvZza8Lhty7Rgvp">
            Regeringen bör därför återkomma med förslag till ändring i föräldrabalken
            som innebär att den man som donerat sin sperma för assisterad
            befruktning av en kvinna får möjlighet att bekräfta faderskapet
            till barnet. Detta bör riksdagen begära.
          </p>
          <head type="h2" xml:id="i-Nf2mQmHNM52Z6qZPGPnUa3">
            Insemination på barnmorskemottagningar
          </head>
          <p xml:id="i-59yVanyWwAmxkrvXs3oPYY">
            I dag är det enligt lagen (2006:351) endast möjligt att söka
            behandling vid de sju universitetssjukhusen som finns i Stockholm,
            Uppsala, Göteborg, Linköping, Malmö, Umeå och Örebro. Donerade
            spermier får endast hanteras vid dessa sjukhus. Sedan lesbiska
            par fr.o.m. den 1 juni 2005 fick tillgång till assisterad befruktning
            inom den svenska sjukvården har sjukhusens köer ökat lavinartat.
            Vi anser därför att det finns all anledning att tillåta insemination
            även på t.ex. barnmorskemottagningar. I Danmark och Finland är
            det redan i dag möjligt för barnmorskor att utföra insemination.
            Ett heterosexuellt par som söker assisterad befruktning torde
            oftast göra detta efter att själva ha försökt bli med barn genom
            samlag under en längre tid. En del lesbiska par kan ha försökt
            bli gravida genom privat insemination i hemmet men en del har
            inte försökt på egen hand utan i stället valt att söka behandling
            direkt. För de lesbiska par där den kvinna som ska bära barnet
            inte har problem med infertilitet torde det därför vara betydligt
            enklare att söka sig till en barnmorskemottagning för att där
            få hjälp med inseminationen i stället för att behöva ställa sig
            i kö vid något av universitetssjukhusen. I de fall där kvinnan
            är infertil krävs självfallet en mer ingående medicinsk utredning
            än vad en barnmorskemottagning kan erbjuda. Om barnmorskemottagningar
            ges möjlighet att utföra inseminationer så minskar belastningen
            på de ovan nämnda sjukhusen och de par som söker behandling behöver
            inte vänta på sin tur i åratal, något som kan vara nog så påfrestande
            för en relation. Vårt förslag innebär även en effektivare hantering
            av inseminationer både när det gäller kostnader och köer.
          </p>
          <p xml:id="i-RUUbsBBWgxXSwH38Ng6qJL">
            Regeringen bör därför lägga fram förslag till lagändring som
            innebär att det blir möjligt att få tillgång till assisterad befruktning
            på andra kliniker än de vid de sju universitetssjukhusen. Detta
            bör riksdagen begära.
          </p>
          <head type="h1" xml:id="i-SkyjsZWtZpWHcLjBABU7rJ">
            Ensamstående kvinnor och assisterad befruktning
          </head>
          <p xml:id="i-ELE4cN9jmseqopEzqGm1Rm">
            Allt fler kvinnor upptäcker att man inte måste avstå från ett
            liv med barn bara för att de inte har någon partner. Vissa kvinnor
            väljer därför att adoptera medan andra har en stark längtan efter
            att bära och föda ett barn. I dag är det möjligt för en ensamstående
            kvinna som fyllt 25 år att adoptera ett barn. Vi anser att ensamstående
            kvinnor bör få tillgång till assisterad befruktning enligt samma
            villkor som kvinnor som lever i en relation. Utifrån principen
            om barnets bästa finns det ingen anledning att tro att det barn
            som tillkommit genom assisterad befruktning av en ensamstående
            kvinna skulle få sämre uppväxtvillkor än ett barn som adopterats
            av en ensamstående kvinna eller man eller av någon annan anledning
            lever med endast en förälder.
          </p>
          <p xml:id="i-SGuy4uFZcG46wN5fxMELL2">
            Den traditionella kärnfamiljen som består av mamma, pappa, barn
            är i dag en otidsenlig norm där många existerande familjebildningar
            inte får plats. Mångfalden av familjeformer ökar i skilsmässornas
            och kvinnofrigörelsens spår och det är rimligt att lagstiftningen
            anpassar sig till dessa nya levnadsmönster.
          </p>
          <p xml:id="i-WR5EKQWnozgEyYkpubxJLa">
            I dag är det bara kvinnor som lever i en parrelation som har
            möjlighet att få tillgång till assisterad befruktning enligt lag
            (2006:351). Dock är det vanligt att ensamstående kvinnor söker
            behandling på klinik i t.ex. Finland eller Danmark, vilket gör
            att det redan i dag föds barn som tillkommit genom assisterad
            befruktning av ensamstående kvinnor i Sverige.
          </p>
          <p xml:id="i-WqygfuM1QKTQu92Nhtd4kU">
            Enligt gällande lagstiftning har det barn som tillkommit genom
            assisterad befruktning enligt lag (2006:351) rätt att få uppgift
            om vem donatorn är när barnet uppnått tillräcklig mognad. De barn
            som tillkommit genom assisterad befruktning utomlands saknar ofta
            den möjligheten.
          </p>
          <p xml:id="i-YDSgbi5VXPUYVG4wpppmQG">
            Vänsterpartiet vill även erinra om att socialutskottets majoritet
            tidigare uttalat att utskottet förutsätter regeringen noga följer
            frågan om ensamstående kvinnors rätt till assisterad befruktning
            och återkommer till riksdagen om regeringen finner det motiverat
            (bet. 2006/07:SoU8). Såvitt vi känner till pågår något sådant
            arbete ännu inte i Regeringskansliet.
          </p>
          <p xml:id="i-6uSzB4xvQ2jr9gWoiz8qDj">
            Regeringen bör därför återkomma med förslag till ändring i lagen
            (2006:351) om genetisk integritet m.m. som innebär att ensamstående
            kvinnor får tillgång till assisterad befruktning vid allmänt sjukhus.
            Detta bör riksdagen begära.
          </p>
          <head type="h1" xml:id="i-aP3zAtWF4yJsj6bu8VcjR">
            Behandling med donerat ägg och donerad sperma samtidigt
          </head>
          <p xml:id="i-7pUNPV9XLVgvreH5JhXM9m">
            Under våren 2002 beslutade riksdagen att ändra vissa regler i
            dåvarande lagen (1988:711) om befruktning utanför kroppen som
            innebar att även behandling med donerade ägg blev tillåten. Lagen
            är dock skriven enbart med tanke på heterosexuella kvinnor som
            lider av infertilitet och ofrivillig barnlöshet. Eftersom både
            ägg och sperma inte får komma ifrån givare betyder det att infertila
            lesbiska kvinnor saknar möjlighet att få behandling med donerade
            ägg. Vänsterpartiet anser att lesbiska kvinnor som är infertila
            och som skulle kunna få hjälp genom en äggdonation självklart
            ska kunna ha samma rättigheter och möjligheter som heterosexuella
            kvinnor. Vår uppfattning är därför att lagen inte ska ställa krav
            på att den kvinna som vill ta emot ett donerat ägg är gift eller
            sambo med en man. Möjligheten för lesbiska kvinnor och kvinnor
            som är ensamstående att få tillgång till behandling med donerade
            ägg måste därför utredas.
          </p>
          <p xml:id="i-EQVruZadjc9sVnNHF7isFx">
            En möjlighet att få behandling med könsceller från två donatorer
            skulle även ge de heterosexuella par där båda parter är infertila
            en möjlighet att skaffa barn. Vidare skulle den kvinna-till-man
            transexuella man som vill donera ägg till sin kvinnliga partner
            därigenom kunna bli biologisk förälder.
          </p>
          <p xml:id="i-7UQSwrVy9rvMD53T1kuqCu">
            Lagstiftningen kan inte längre utgå från kärnfamiljen som norm
            utan måste bejaka de familjebildningar som finns i praktiken.
            Det är inte rimligt att kvinnors möjlighet till behandling med
            donerade ägg ska vara beroende av civilstånd och sexuell läggning.
          </p>
          <p xml:id="i-BemENVHY7uLrCVcfQmV372">
            Regeringen bör därför tillsätta en utredning med uppdrag att
            se över bestämmelserna om befruktning utanför kroppen i lagen
            (2006:351) och annan relevant lagstiftning i syfte att ge kvinnor
            möjlighet att få tillgång till behandling med donerade ägg och
            donerad sperma samtidigt. Detta bör riksdagen som sin mening ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-FCTcMxhDmHknYSF8bQ18yh" who="i-JxxHuvwXWsJTZYTnBZLHj">
              Marianne Berg (V)
            </item>
            <item xml:id="i-QEAVVT6MP7zMAfau29d1xh" who="i-CpDe8Ez4j6HcFbBfHMRKAE">
              Bengt Berg (V)
            </item>
            <item xml:id="i-5tmtC4hqLbTyAbuFnbszaX" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-QbbmJb4g4xmte1mgV2dCSc" who="i-du5LHNwBWrCH1am94GCk1">
              Eva Olofsson (V)
            </item>
            <item xml:id="i-WPRcMGrJYb8TxAp4v3Bfh2" who="i-6MWLY5JdykMGLLUo96skfp">
              Lena Olsson (V)
            </item>
            <item xml:id="i-NQfcDkiwn9DQp4g9QNuXDH" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
