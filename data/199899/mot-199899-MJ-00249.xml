<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0249/mot_199899_MJ_0249-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ249 MJ249
          </p>
          <p>
            Motion till riksdagen 1998/99:MJ249
          </p>
          <p>
            av Ingvar Eriksson och Ola Sundell (m) Biodling
          </p>
          <p>
            Åderlåtningen inom svensk biodling är nu så stor att farhågorna
            ökar om huruvida tillgången på bigårdar och bisamhällen räcker
            till för att klara det pollineringsbehov som finns i Sverige.
            För att utnyttja arealen och tillfredsställa pollineringsbehovet
            behövs en stark utökning från dagens ca 70 000-80 000 bisamhällen,
            till ca 140 000. Behovet — nära nog en fördubbling — av antalet
            bisamhällen är mycket svårt att täcka med tanke på varroakvalstrets
            spridning i landet. Många biodlare vill inte fortsätta med sin
            verksamhet när de tvingas använda kemiska preparat för att hålla
            nere kvalsterangreppen. Risken är uppenbar att kemikalierester
            kan finnas kvar i den utvunna honungen. Läget för svensk binäring
            är alltså f.n. mycket allvarligt. 1998 innebär av allt att döma
            bottenrekord i honungsproduktion. De ekonomiska påfrestningarna
            som nu drabbat praktiskt taget alla biodlare, riskerar att leda
            till att antalet bigårdar och bisamhällen ytterligare kommer att
            minska. Katastrofen är nära och regeringen bör vidta nödvändiga
            åtgärder för att komma till rätta med näringens problem — inte
            minst vad gäller varroa- kvalstrets spridning. 1974 års bisjukdomslag
            (SFS 1974:211) centraliserades bekämpningen av bisjukdomarna,
            som legat under respektive länsstyrelse, till Lantbruks- styrelsen.
            Förändringen vidtogs på förslag av Lantbruksstyrelsen. Den motiverades
            i förarbetena (prop. 1974:24) med fördelen av samordning av åtgärderna
            vid smitta, som berör flera län samtidigt. Vidare framhölls att
            Lantbruksstyrelsen ”numera förfogar över egen veterinärexpertis”.
            Generaldirektören framförde alltså åsikten att utbrott av allvarlig
            bisjukdom borde jämställas med epizooti och att bekämpningen borde
            ledas av veterinärexpertis. Uppfattningen vann gehör och lagförslaget
            antogs enligt propositionen. Tyvärr kom dessa kloka tankar aldrig
            att tillämpas. Ett typiskt exempel på hur lätt en välmotiverad
            omorganisations effekt kan bli förvanskad och hamna i byrålådan,
            om den inte sätts på pränt i den nya lagen. Både vid Lantbruksstyrelsen
            och nuvarande Jordbruksverket behölls biodlingen av Växtskyddsavdelningen.
            Inom ogräsbekämpningen har begreppet bekämp- ning alltid en retarderande
            innebörd. Inom epizootin syftar begreppet normalt till förhindrande
            av spridning och helst till utrotning. Detta har påverkat Jordbruksverkets
            skrivning av förordningen för varroabekämpning. Sålunda föreskriver
            man i SJVFS 1992:38 42 8 ett antal s.k. bekämpningsåtgärder
          </p>
          <pb facs="riksdagen-motions-pdf/data/199899/mot_199899_MJ_0249/mot_199899_MJ_0249-0002.pdf"/>
          <p>
            som syftar till att förhindra parasitens massförökning i bisamhället
            utan att Mot. utrota den. Metoden överensstämmer helt med vad
            som tillämpas vid ogräs- 1998/99MJ249
          </p>
          <p>
            bekämpning. Inom veterinärmedicinen skulle åtgärderna närmaste
            betecknas som medicinering av sjukdom. Då det emellertid här rör
            sig om kronisk sjukdom är den normala åtgärden att man väljer
            avlivning av djur med obotlig sjukdom. Regeringen tog upp frågan
            om bekämpning av varroaparasiten våren 1992. I förordningen SFS
            1992:855 stadgas att bisamhälle som måste förintas på grund av
            varroa skall ersättas med 900 kronor. Samtidigt uttalade regeringen
            med riksdagen: ”Att varoaparasiten och andra bisjukdomar måste
            bekämpas på ett ändamålsenligt och effektivt sätt.” Den generösa
            ersättningen (ersättning i motsvarande situation vid amerikansk
            yngelröta är 100 kronor fr.o.m. tredje samhället) och det allvarliga
            uttalandet borde rimligtvis ha lett till omedelbar aktion och
            utslagning av de ca 300 bisamhällen, som då var kontaminerade.
            Svaret på frågan varför så inte blev fallet är följande: Bisjukdomslagen
            SFS 1974:211 liksom förordningen SFS 1974:212 har dispositiv form.
            Förord går alltså före lag. Biodlarförbundet avstyrkte bekämpning
            genom stamping out. Det allvarliga uttalandet från statsmakten
            borde ha använts av Jordbruksverket som påtryckning, men då det
            inte var bindande, och då man på växtodlingsenheten låtit sig
            övertygas om att varroakvalstret var lika omöjligt att utrota
            som kvickroten, kom SFS 1992:855 aldrig att tillämpas. Detta är,
            som vi ser det, förklaringen till att Sverige för första gången
            i modern tid låtit en smitta från kontinenten få sprida sig utan
            att vi ens försökt att förhindra det. Det är ett lågvattenmärke
            på en i övrigt anmärkningsvärd tradition av framgångsrika mått
            och steg, som hållit Sverige fritt från en lång rad betydligt
            mer svårbekämpade epizootier, som med jämna mellanrum blossar
            upp på kontinenten. Vårt insulära läge och vår relativt glesa
            population i förening med ett strikt förhållningssätt vid epidemiska
            utbrott har gjort framgången möjlig. Då bin inte flyger över öppet
            vatten står oss samma fördelar till buds mot återinfektion av
            den här parasiten som på kontinenten utan hinder passerar nationsgränserna
            i alla riktningar. Varroans långsamma spridning och dess fullständiga
            beroende av honungsbiet för sin överlevnad borde ha gjort den
            till ett skolexempel på en relativt lättbekämpad parasit. Risken
            för återinfektion begränsar sig till människan som vektor. Om
            riksdagen verkligen vill att varroaparasiten skall utrotas, anser
            vi att det enda som leder till det resultatet är en lagändring
            och ett klart angivet uppdrag till regeringen att utfärda en tvingande
            förordning att gälla till dess att lagen kunnat ändras. Den skulle
            som exempel kunna ges formen av en tidsbegränsad Lex Varroa, där
            det skulle kunna heta: ”Att varroaparasiten skall bekämpas i syfte
            att utrotas samt att den skall jämställas med epizooti och därför
            jämlikt intentionerna i gällande lags förarbeten skall omhänderhas
            av veterinärexpertis.” En utslagning av kvalstret kan kombineras
            med tillvaratagande av värdefullt avelsmaterial. Avelsdrottningar
            kan föras norr ut och ersätta mindre värdefulla ”systrar”. Uppförökningen
            av den decimerade bistocken går att genomföra så snabbt att den
            redan året efter saneringen passerar det utslagna antalet. Metoden
            heter att göra avläggare.
          </p>
          <p>
            14
          </p>
          <pb facs="riksdagen-motions-pdf/data/199899/mot_199899_MJ_0249/mot_199899_MJ_0249-0003.pdf"/>
          <p>
            Mot. 15 Alternativet att fortsätta på uppgivenhetens väg måste
            1998/99MJ249 framöver leda till betydande satsningar från statens
            sida i syfte att återuppbygga en livskraftig binäring i Sverige.
            Det ankommer på regeringen att till riksdagen återkomma med förslag
            om hur binäringen i Sverige ska återvinna styrka och framtidstro.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om binäringen
            i Sverige.
          </p>
          <p>
            Stockholm den 28 oktober 1998
          </p>
          <p>
            Ingvar Eriksson (m) Ola Sundell (m)
          </p>
          <p>
            Elanders Gotab, Stockholm 2025
          </p>
        </div>
      </div>
    </body>
  </text>
</TEI>
