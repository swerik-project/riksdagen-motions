<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__936/mot_1968__ak__936-001.pdf"/>
      <fw xml:id="i-M9MuHKEYCXrAR1jjNUTU4v">
        4 Motioner i Andra kammaren, nr 936 år 1968
      </fw>
      <div type="motHeader" xml:id="i-YZDmzsMnKmVRPXRVs5ULvX">
        <div type="motTitle" xml:id="i-46NKPTLXjfXXRGrbRfrpfL"/>
        <div type="motSubmissionInfo" xml:id="i-5q2AZVGRhoAvUehzNuPXCY"/>
      </div>
      <div type="motBody" xml:id="i-2N8QWyMyVytJ1WQ5dpi76g">
        <div xml:id="i-FmK8apns1SJDkFweExoPJo">
          <p xml:id="i-Q417QbysAan16jdTAwJ7hU">
            Nr 936
          </p>
          <p xml:id="i-BP2z5DyEgQWEJKWLDJisU">
            Av herr Jönsson i Ingemarsgården, om utredning angående de språkliga
            och kulturella minoriteternas ställning i Sve-
          </p>
          <p xml:id="i-WUk5Ydap9PDbC49QdmohhM">
            rige. (Lika lydande med motion nr 729 i Första kammaren)
          </p>
          <p xml:id="i-MGiN2EahNWg9sZBMhf2kZ">
            Frågan om invandrarnas anpassning och därmed förenade problem
            har uppmärksammats i hög grad i Sverige under senare år. I samband
            därmed har även de av ålder bofasta språkliga och kulturella minoriteternas
            ställ- ning aktualiserats. Delvis kan denna uppmärksamhet mot
            dessa problem förklaras genom de svårigheter som den stora och
            okontrollerade invand- ringen skapade under åren 1965 och 1966,
            men en bidragande orsak torde även vara framväxten av tämligen
            stora, väl organiserade och självmed- vetna minoritetsgrupper
            i Sverige. Genom sina organisationer har sådana minoritetsgrupper
            i skilda sammanhang framfört önskemål om samhällets stöd för sina
            strävanden. Frågan om språkligt eller kulturellt avvikande befolkningsgruppers
            ställning i Sverige har på detta sätt aktualiserats på ett helt
            annat sätt än för bara ett tiotal år sedan. I internationella
            sammanhang aktualiserades frågan om förhållandet mel- lan majoritetsbefolkningen
            och minoritetsgrupper i hög grad efter det första världskriget
            då Nationernas Förbund skapade ett invecklat system för mi- noritetsskydd
            i Centraleuropa. Genom fredsfördrag eller genom försäkringar som
            avgavs till FN förband sig en rad stater att inte bara tillförsäkra
            med- lemmar 1 minoritetsgrupper samma behandling som landets övriga
            invånare utan även att ge dessa grupper vissa rättigheter, i första
            hand rätt till egna skolor och andra institutioner som skulle
            tillförsäkra grupperna en reell möjlighet att leva kvar som särpräglade
            minoriteter. Dessa minoriteter fick således en internationellt
            garanterad och i viss mån privilegierad ställning, även om privilegiet
            endast avsåg att komplettera och delvis ersätta den ser- vice
            samhället ger i fråga om undervisning och kulturell eller religiös
            verk- samhet. Efter det andra världskriget har NF:s system för
            minoritetsskydd ej återupprättats. även om FN genom deklarationen
            om de mänskliga rättig- heterna, liksom genom konventionen om
            avskaffande av rasdiskriminering kraftigt har verkat för att avskaffa
            negativ särbehandling av minoriteter, har försöken att inom FN:s
            ram tillförsäkra minoritetsgrupperna positiva
          </p>
          <pb facs="riksdagen-motions-pdf/data/1968/mot_1968__ak__936/mot_1968__ak__936-002.pdf"/>
          <fw xml:id="i-Ndf9QXTgwW6RXhZ2K4dkdy">
            Motioner i Andra kammaren, nr 936 år 1968 5
          </fw>
          <p xml:id="i-MTNUVB3kEsCVmh2SWptmkp">
            rättigheter -— förslag i den riktningen har framförts bl. a.
            av Sverige vid FN:s tredje session 1948 -— ej lett till resultat.
            Flera faktorer torde ha bi- dragit till detta, bl. a. stormakternas
            ovilja att på nytt ikläda sig ansvar genom att garantera minoriteternas
            rättigheter; kraftigare betoning av den angloamerikanska traditionen
            med assimilering av avvikande befolknings- grupper som mål i motsats
            till den centraleuropeiska traditionen där rätten till nationell
            och kulturell identitet ansågs vara en grundläggande mänsk- lig
            rättighet liksom de många nya nationernas i viss mån förståeliga
            strä- van att genom assimilation skapa ett nationellt medvetande.
            Utvecklingen i Sverige har varit tillfredsställande och glädjande
            i fråga om skydd mot negativ särbehandling av avvikande grupper.
            Även om det fortfarande kan brista här och där, och även om de
            nuvarande resurserna inte alltid täcker behovet har vi kommit
            långt på vägen för att ge in- vandrare eller personer som tillhör
            minoritetsgrupper möjlighet att hävda sig på arbetsmarknaden och
            att undvika all diskriminering. Vi kan peka på ratificeringen
            av Europarådets konvention om de mänskliga rättigheterna och tillsättandet
            av utredningen angående förbud mot rasdiskriminering m. m. inför
            ratificeringen av FN:s konvention om avskaffande av ras-
          </p>
          <p xml:id="i-8aTBB2fuRotBv5H4j2bdfZ">
            diskriminering. Hit kan även föras de åtgärder som — delvis på
            initiativ av arbetsgruppen för invandrarfrågor — har vidtagits
            för språk- och sam-
          </p>
          <p xml:id="i-K7o81gJEaVzSb6w36VMxtw">
            hällsundervisning av invandrare, inrättande av informationscentraler
            och kuratorer etc. Motsvarande gäller inte beträffande den andra
            av de ovan antydda fråge- ställningarna, nämligen frågan om positivt
            minoritetsskydd. Som framgår av det ovan sagda avser sådana åtgärder
            att ge den berörda gruppen en inte bara teoretisk utan även reell
            möjlighet att — beroende på de enskilda män- niskornas fria val
            — behålla sin gruppidentitet, d. v. s. kvarleva som två- språkig
            grupp i landet, behålla och utveckla sin egen kultur etc. Betecknande
            för dessa slags åtgärder är att de riktar sig till grupper av
            människor — minoriteter — och ej de enskilda personerna som dessa
            grupper konstitueras av; vidare förutsätter sådana åtgärder frivillig
            medverkan från gruppernas sida, d. v. s. vanligen även att grupperna
            är organiserade och har institutio- ner för att tillfredsställa
            sina speciella önskemål. Det saknas inte exempel på åtgärder i
            Sverige som syftar till positivt minoritetsskydd. På skolfronten
            kan vi peka på de möjligheter som öppnats för samerna genom riksdagsbeslutet
            1962 om den nya nomadskolan, liksom det statliga stödet till de
            estniska skolorna och den judiska Hillelskolan i Stockholm. Stöd
            har även utgått till bl. a. tidningen Samefolket och till Svenska
            samernas riksförbund för dess organisationsarbete. Vad som däremot
            saknas och har efterlysts av flera minoritetssammanslutningar
            är ett samlat grepp på hela frågeställningen. Det har i olika
            sammanhang framförts att det f. n. är för tidigt för stats- makterna
            att diskutera och fastslå en målsättning för svensk minoritets-
          </p>
          <pb facs="riksdagen-motions-pdf/data/1968/mot_1968__ak__936/mot_1968__ak__936-003.pdf"/>
          <fw xml:id="i-K3yEPZkK6QdB7BedBttcT9">
            6 Motioner i Andra kammaren, nr 936 år 1968
          </fw>
          <p xml:id="i-Ctm5x5NuQso8sPcfPYVTXm">
            politik på längre sikt. Man har bl. a. gjort gällande att vi
            f. n. vet alltför litet om hur invandrare och även andra personer
            som på något sätt kan anses tillhöra en minoritetsgrupp själva
            ställer sig till frågorna om assimi- lering eller bevarande av
            sin gruppidentitet. Detta skulle tala för att t. ex. avvakta resultat
            från de sociologiska och andra undersökningar som ar- betsgruppen
            för invandrarfrågor har tagit initiativ till, innan någon politisk
            målsättning kan diskuteras. Ett sådant ställningstagade synes
            dock ej vara motiverat. Som tidigare sagts kan positivt minoritetsskyddande
            åtgärder bli aktuella endast för sådana grupper som själva vill
            det. Därvid måste grupp- tillhörigheten avgöras subjektivt, d.
            v. s. varje person måste själv avgöra om hon/han tillhör någon
            minoritetsgrupp eller ej. Det i sammanhanget relevanta är således
            ej hur stor andel av invandrarna från ett visst land eller hur
            stor andel av en gammal minoritet som vill bevara sin särprägel
            utan att tillräckligt stora grupper önskar det och att dessa grupper
            är organiserade eller kan organiseras så att de själva förmår
            uppbära en minoritetskultur i Sverige. Olika undersökningar om
            relationsproblem mellan minoritets- grupper och majoritetsbefolkningen,
            om imigranternas anpassningsproce- dur etc. är naturligtvis värdefulla
            för att utforma detaljerna i samhällets invandrings- och minoritetspolitik,
            däremot måste målsättningen för denna politik fastställas utifrån
            de värderingar som ligger till grund för vår de- mokratiska samhällsuppfattning
            och vår deklarerade vilja att låta de en- skilda människorna själva
            utforma sitt liv inom den ram samhället ger. De problem som här
            berörs har i olika sammanhang tidigare aktualiserats i riksdagen.
            Det har gällt såväl förhållandena för någon viss minoritets- grupp
            som åtgärder inom ett visst område, t. ex. skolan och undervisningen.
            Senast i fjol behandlade riksdagen de likalydande motionerna nr
            137 i första kammaren och nr 175 i andra kammaren angående invandrade
            minoriteters bibehållande av sin egenart och uttalade i sin skrivelse
            nr 11 1967 att »frågan bör så noggrant som möjligt belysas genom
            kompletterande under- sökningar eller särskild utredning&gt;. I anslutning
            till denna skrivelse fram- förde Svenska samernas riksförbund
            i en framställning till Kungl. Maj:t önskemål om att »&gt;samefrågan
            i Sverige i hela dess vidd måtte upptagas till fullständig behandling
            i samband med de undersökningar och den utred- ning, som föranledes
            av riksdagens skrivelse». En liknande framställning har skett
            från judiskt håll. Av de invandrade minoriteterna har företrädare
            för åtminstone den finska och den estniska gruppen uttalat sig
            för en sådan allmän utredning i syfte att klarlägga principerna
            för samhällets politik i frågan. Det synes således berättigat
            att nu ta upp frågan om minoriteternas ställning i Sverige från
            principiella synpunkter, varvid särskilt bör upp- märksammas frågan
            om samhällets ansvar för och inställning till åtgärder i syfte
            att låta minoritetsgrupper — i den mån de själva så önskar — behålla
            och utveckla sin speciella kultur samt de organisatoriska formerna
            därför. Frågan synes lämpligast kunna behandlas genom en parlamentariskt
            sam-
          </p>
          <pb facs="riksdagen-motions-pdf/data/1968/mot_1968__ak__936/mot_1968__ak__936-004.pdf"/>
          <fw xml:id="i-TFJRsohZFnULRthntRpN8X">
            Motioner i Andra kammaren, nr 936 år 1968 7
          </fw>
          <p xml:id="i-C3MmKXpnij4DscUR3CucWU">
            mansatt utredning varvid även representanter för berörda minoriteter
            bör beredas möjlighet att deltaga i arbetet. Med hänvisning till
            ovanstående föreslås, att riksdagen i skrivelse till Kungl. Maj:t
            måtte anhålla om utredning av språkliga och kulturella minoriteters
            ställ- ning i Sverige och de principiella riktlinjerna för samhällets
            politik gentemot dessa minoriteters strävan att bibehålla och
            utveckla sin egenart. Stockholm den 26 januari 1968
          </p>
          <p xml:id="i-35KRqHRq8uPFYyJtQVJhBm">
            Elias Jönsson (fp)
          </p>
          <p xml:id="i-59A51WoVrqZDAhEvAmaVJm">
            i Ingemarsgården
          </p>
        </div>
      </div>
    </body>
  </text>
</TEI>
