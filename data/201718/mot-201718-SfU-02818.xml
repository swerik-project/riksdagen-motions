<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SfU-02818">
  <teiHeader>
    <fileDesc>
      <titleStmt>
        <title>En human och realistisk asylpolitik</title>
        <author corresp="i-AHfQ621Fp1orxTGB2WDjUY">av Fredrik Malm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2818 av Fredrik Malm m.fl. (L)</title>
          <idno type="rdwebb">H5022818</idno>
          <rs type="number">2818</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H5022818/text</ref>
          <ref type="dokument_url_html">http://data.riksdagen.se/dokument/H5022818</ref>
          <ref type="dokumentstatus_url_xml">http://data.riksdagen.se/dokumentstatus/H5022818</ref>
          <ref type="docx">http://data.riksdagen.se/fil/2153F4F4-7BA1-45CF-B701-5365D6D370C1</ref>
          <ref type="pdf">http://data.riksdagen.se/fil/C28D4200-9B59-4092-AE87-F0F6F2BB3D5E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-W5ULSPbZMNDyuzzVh44TWA" type="signed"/>
        <correspContext corresp="i-W5ULSPbZMNDyuzzVh44TWA">
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction type="submitted" xml:id="i-AEVPsor7pFiVPuUw4gSGVN">
          <date when="2017-10-04"/>
          <time when="15:27:33"/>
        </correspAction>
        <correspAction type="reviewed" xml:id="i-Q5VVFLzzqDZVujKJawvEDw">
          <date when="2017-10-04"/>
          <time when="16:06:49"/>
        </correspAction>
        <correspAction type="referred" xml:id="i-LrKf7ocUvGc5LdHU7HLukc">
          <date when="2017-10-13"/>
        </correspAction>
        <correspAction type="assigned" xml:id="i-94wmegZtdkGTPr2XuQbpFt">
          <date when="2018-09-24"/>
          <time when="15:33:08"/>
        </correspAction>
        <correspContext corresp="i-94wmegZtdkGTPr2XuQbpFt">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-Bqu5VYQunnsr1pJSugkfzG"/>
        <correspContext corresp="i-Bqu5VYQunnsr1pJSugkfzG">
          <ref type="uppgift">2017/18:KU1</ref>
          <ref type="ref_dok_id">H501KU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU1</ref>
          <ref type="ref_dok_titel">Utgiftsområde 1 Rikets styrelse</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-DjDSB9Ki1zfwRbvRHQSbzZ"/>
        <correspContext corresp="i-DjDSB9Ki1zfwRbvRHQSbzZ">
          <ref type="uppgift">2017/18:SfU4</ref>
          <ref type="ref_dok_id">H501SfU4</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU4</ref>
          <ref type="ref_dok_titel">Utgiftsområde 8 Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-E3ZEBVg8qiXFxARXZAvo28"/>
        <correspContext corresp="i-E3ZEBVg8qiXFxARXZAvo28">
          <ref type="uppgift">2017/18:SoU13</ref>
          <ref type="ref_dok_id">H501SoU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU13</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-4eV8BDwH6Rkuoe5VgHF3Em"/>
        <correspContext corresp="i-4eV8BDwH6Rkuoe5VgHF3Em">
          <ref type="uppgift">2017/18:SfU15</ref>
          <ref type="ref_dok_id">H501SfU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU15</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-VF6YrbbLr6QePaMRnHZWnk"/>
        <correspContext corresp="i-VF6YrbbLr6QePaMRnHZWnk">
          <ref type="uppgift">2017/18:SfU16</ref>
          <ref type="ref_dok_id">H501SfU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU16</ref>
          <ref type="ref_dok_titel">Anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-PyuD7Zrz9mmfzTmpybSA2u"/>
        <correspContext corresp="i-PyuD7Zrz9mmfzTmpybSA2u">
          <ref type="uppgift">2017/18:UU2</ref>
          <ref type="ref_dok_id">H501UU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3g3hHsX7yUjvrV5z5K3wnq"/>
        <correspContext corresp="i-3g3hHsX7yUjvrV5z5K3wnq">
          <ref type="uppgift">2017/18:UbU19</ref>
          <ref type="ref_dok_id">H501UbU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU19</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:2818 av Fredrik Malm m.fl. (L) En human och realistisk asylpolitik</div>
      </div>
      <div type="motBody">
        <div type="motProposal" subtype="förslag">
          <head xml:id="i-XgykcqRa49iNvDa1iajbKA">
            Förslag till riksdagsbeslut
          </head>
          <list style="ol">
            <item xml:id="i-4BUn8b9d6C9Tvj8o2exohD">
              Riksdagen ställer sig bakom det som anförs i motionen om att
              värna asylrätten och individens rätt att få sin asylansökan prövad
              av myndighet och domstol och tillkännager detta för regeringen.
            </item>
            <item xml:id="i-FrKYmw31srSDsWmsRwfqFB">
              Riksdagen ställer sig bakom det som anförs i motionen om behovet
              av en stärkt och mer harmoniserad asylpolitik på EU-nivå och tillkännager
              detta för regeringen.
            </item>
            <item xml:id="i-D7L7qjb6WLxWh8WACrxxHG">
              Riksdagen ställer sig bakom det som anförs i motionen om att
              barnfamiljer inte ska splittras och tillkännager detta för regeringen.
            </item>
            <item xml:id="i-XgdKEyedYTGbvpZzfwraBe">
              Riksdagen ställer sig bakom det som anförs i motionen om uppehållstillstånd
              på grund av synnerligen eller särskilt ömmande omständigheter
              och tillkännager detta för regeringen.
            </item>
            <item xml:id="i-RNxcyQ3L2ArHozCW9snSJ8">
              Riksdagen ställer sig bakom det som anförs i motionen om regeringens
              alltför korta uppehållstillstånd och tillkännager detta för regeringen.
            </item>
            <item xml:id="i-2pXzan1rFRWL75idJSSNZg">
              Riksdagen ställer sig bakom det som anförs i motionen om en rättssäker
              och effektiv asylprövning och tillkännager detta för regeringen.
            </item>
            <item xml:id="i-VPnL7LJL2RkxYPq617ch3j">
              Riksdagen ställer sig bakom det som anförs i motionen om kortare
              handläggningstider för asylbesked och tillkännager detta för regeringen.
            </item>
            <item xml:id="i-PrrXWxyjMisFdp7dKiKe2u">
              Riksdagen ställer sig bakom det som anförs i motionen om att
              klara bifallsärenden och tydliga avslagsärenden ska avgöras inom
              tre månader och ett snabbspår för syrier och tillkännager detta
              för regeringen.
            </item>
            <item xml:id="i-FxmQe4hYK69bPuKuS1XFa1">
              Riksdagen ställer sig bakom det som anförs i motionen om möjligheten
              att införa prövningstillstånd för överklagande och en förenklad
              överklagandeprocess i asylärenden och tillkännager detta för regeringen.
            </item>
            <item xml:id="i-CJudL7bAyUrKgEGJ3DSQbc">
              Riksdagen ställer sig bakom det som anförs i motionen om vikten
              av en kort asylprocess för ensamkommande barn och unga och tillkännager
              detta för regeringen.
            </item>
            <item xml:id="i-2TbzeDLQDQKksEWgPvuTa3">
              Riksdagen ställer sig bakom det som anförs i motionen om möjligheten
              för den som överklagar ett asylbeslut att få göra en medicinsk
              åldersbedömning liksom i särskilda fall för den som fått en lagakraftvunnen
              avslagsdom, och detta tillkännager riksdagen för regeringen.
            </item>
            <item xml:id="i-MKohSpFtMMy2iexRzKVgLT">
              Riksdagen ställer sig bakom det som anförs i motionen om ensamkommande
              barn och unga och deras möjlighet att återförenas med sin familj
              efter erhållet svenskt medborgarskap och tillkännager detta för
              regeringen.
            </item>
            <item xml:id="i-5hv7rZoQ2LToJpJa7TA1UT">
              Riksdagen ställer sig bakom det som anförs i motionen om flexibilitet
              från skolans sida när det gäller mer av anpassade studier och
              tillkännager detta för regeringen.
            </item>
            <item xml:id="i-CWUJ8YfXKenFqD7BK4KLw6">
              Riksdagen ställer sig bakom det som anförs i motionen om att
              se över systemet med gode män och kopplingen till ensamkommande
              unga och tillkännager detta för regeringen.
            </item>
            <item xml:id="i-SRGuvRaPh4AkbpJ5HeTUa3">
              Riksdagen ställer sig bakom det som anförs i motionen om asylsökande
              ungdomars psykiska ohälsa och vikten av samhällets stöd och tillkännager
              detta för regeringen.
            </item>
            <item xml:id="i-PteRTd9V61SGf7r89paXN6">
              Riksdagen ställer sig bakom det som anförs i motionen om tryggheten
              för alla på asylboenden och vikten av skärpta upphandlingskrav
              för boenden och tillkännager detta för regeringen.
            </item>
            <item xml:id="i-CA1AxzdXrtFnwTGa4aHZ7R">
              Riksdagen ställer sig bakom det som anförs i motionen om att
              bryta sysslolösheten under asyltiden och tillkännager detta för
              regeringen.
            </item>
            <item xml:id="i-Gpw9koVNB3d9ADxAY71vo2">
              Riksdagen ställer sig bakom det som anförs i motionen om att
              svenskundervisning och obligatorisk samhällsinformation ska ges
              redan under asyltiden och tillkännager detta för regeringen.
            </item>
            <item xml:id="i-HBwtGHfitwRgzpASGZbo8t">
              Riksdagen ställer sig bakom det som anförs i motionen om att
              det måste bli enklare att arbeta och praktisera under asyltiden
              och tillkännager detta för regeringen.
            </item>
            <item xml:id="i-URb5rT71ypB37mbsryWd6F">
              Riksdagen ställer sig bakom det som anförs i motionen om boenden
              för asylsökande, inklusive en effektivare statlig organisation
              och fler långsiktiga anläggningsboenden, och tillkännager detta
              för regeringen.
            </item>
            <item xml:id="i-Eoa9X8u9LD5KqdgxxiQgWh">
              Riksdagen ställer sig bakom det som anförs i motionen om återvändande
              vid avslag av asylansökan och tillkännager detta för regeringen.
            </item>
            <item xml:id="i-KT2KRAtJzAYJ4yrHyzQb1m">
              Riksdagen ställer sig bakom det som anförs i motionen om att
              det svenska bilaterala biståndet, t.ex. till den afghanska staten,
              bör ses över för att kunna användas för att underlätta återvändande
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-8hhbbW8bK7YUEEXZvB1TDp">
            Motivering
          </head>
          <p xml:id="i-824DzBzkAV7ZNjzhCEWtH3">
            Vi lever i en tid med flyktingströmmar som saknar motstycke i
            historien. Krig och konflikter, som den i Syrien, måste få ett
            slut. Det internationella samfundet måste agera för att hjälpa
            människor i nöd. Alla EU-länder måste vara med och ta ansvar för
            att hjälpa asylsökande.
          </p>
          <p xml:id="i-Md8q4QQBkN4P2RJHxfS5dJ">
            Liberalerna står för en human och realistisk asylpolitik. Vi
            värnar asylrätten och varje människas rätt att söka asyl. Vårt
            asylsystem bygger på individuell prövning och rätten att få sin
            sak prövad av myndighet och domstol. Alla får dock inte asyl och
            måste då lämna landet. Vårt fokus ska vara att hjälpa personer
            som har skyddsskäl.
          </p>
          <p xml:id="i-C6BvgUPgBLFWjPTwPJiNpH">
            Att ge alla människor som fått en fristad i Sverige möjligheter
            att skapa en ny framtid här är en av de största uppgifterna vårt
            land står inför. Misslyckas det kommer nya generationer att hamna
            i utanförskap.
          </p>
          <p xml:id="i-XsbP4Qqh5kC76Qku1Y7m76">
            En liberal migrationspolitik handlar också om väl fungerande
            arbetskrafts­invandring. Arbetskraftsinvandring tillför betydande
            värden till den svenska ekonomin och är viktigt för svensk kompetensförsörjning.
            Sverige ska vara ett attraktivt land som människor med viktig
            kompetens vill flytta till. I Liberalernas särskilda motion om
            arbetskraftsinvandring finns mer utvecklade resonemang och förslag.
          </p>
          <head type="h2" xml:id="i-XEY7sXLQERxuC2RdbPZiVD">
            En gemensam och stärkt migrationspolitisk på EU-nivå
          </head>
          <p xml:id="i-3XcMPYzwKRYZFYtQekjD97">
            Sverige och Europa ska stå upp för en human och solidarisk asylpolitik.
            Det behövs mer av samarbete och harmonisering av EU:s asylregler.
            EU:s gemensamma asylpolitik måste stärkas, och alla länder måste
            ta ansvar och ta emot asylsökande. I dag är flyktingmottagandet
            inom EU alltför ojämnt fördelat. Behovet av en mer varaktig lösning
            för att dela ansvaret avseende flyktingmottagandet mellan EU:s
            länder är stort. Fler lagliga vägar in i EU är nödvändigt. Människor
            ska inte behöva riskera livet på väg till säkerhet och bli beroende
            av människosmugglare som tjänar pengar på deras utsatthet. Det
            behövs också ett gemensamt system för gränsskydd och kustbevakning.
            Sverige ska spela en aktiv roll i förhandlingar som nu pågår inom
            EU.
          </p>
          <head type="h2" xml:id="i-XQK54Nm2AZg2ZbS3LZqdXL">
            Barnfamiljer ska inte splittras
          </head>
          <p xml:id="i-Lbd5a8iEHogUDTEBWxmYXe">
            Krig och konflikter splittrar familjer. En human asylpolitik
            värnar möjligheten för familjer att återförenas. Dessvärre har
            regeringen istället försvårat för familje­återförening. Sverige
            och Europa ska stå upp för en human och solidarisk asylpolitik.
            Det behövs mer av samarbete och harmonisering av EU:s asylregler,
            vilket gör att svensk migrationslagstiftning behöver ligga mer
            i linje med andra europeiska länder, men Liberalerna kan däremot
            inte acceptera alltför restriktiva och inhumana regler. Det framfördes
            också i samband med riksdagsbehandlingen av den tillfälliga lagen
            om uppehållstillstånd i juni 2016. Vi är fortsatt kritiska till
            regeringens restriktiva regler avseende familjeåterförening.
          </p>
          <p xml:id="i-EXeMpen1BzrKqFnmfJNfJ4">
            Vi är också kritiska till att regeringen tagit bort bestämmelserna
            om uppehålls­tillstånd på grund av synnerligen eller särskilt
            ömmande omständigheter, vilka var en viktig ventil för utsatta
            grupper som kvinnor, barn, äldre och hbt-personer.
          </p>
          <p xml:id="i-9ZcSdAnq16XggVEfWz9vY6">
            Dessutom ifrågasätter vi fortsatt regeringens korta tillfälliga
            uppehållstillstånd på 13 månader för gruppen alternativt skyddsbehövande,
            som framförallt omfattar syrier. De korta uppehållstillstånden
            leder till en rad problem för både individ och samhälle.
          </p>
          <head type="h2" xml:id="i-uMEjJiQukuhiNomVLCf1K">
            Fler kvotflyktingar
          </head>
          <p xml:id="i-PTFsrCctvrUeKVSnDQ4XVw">
            Tack vare Liberalerna kommer Sverige framöver att ta emot 5 000
            kvotflyktingar per år. Kvotflyktingar är en grupp som FN:s flyktingorgan
            UNHCR utpekat som särskilt skyddsbehövande. Att öka antalet kvotflyktingar
            innebär att fler får möjlighet till lagliga vägar till EU och
            därmed färre farliga resor över Medelhavet, vilket minskar flyktingsmugglares
            lukrativa affärer.
          </p>
          <head type="h2" xml:id="i-QeK1hAzDHERL3N2jsYUKkF">
            Korta väntan för individen
          </head>
          <p xml:id="i-X2VmNgMdRcFc2UAtRPjt6Q">
            Att i ovisshet vänta på besked om man får stanna här eller inte
            är ansträngande för individen. Långa väntetider är också kostsamt
            för samhället. Asylprocessen ska vara rättssäker och effektiv.
            Det är av stor vikt att Migrationsverket har både kompetens och
            resurser som gör att varje enskild individ får en rättssäker prövning.
            Höga krav måste ställas på de ombud som företräder den asylsökande,
            men dessvärre förekommer oroande uppgifter om att kvalitén varierar.
          </p>
          <p xml:id="i-EZWL2j9GymezsHef67ffTz">
            Handläggningstiderna har varit över ett år alltför länge, vilket
            till stor del beror på att så många sökt asyl i Sverige de senaste
            åren. Dessvärre har regeringen bidragit till den långa väntan
            genom bristfällig och komplicerad lagstiftning. Den tillfälliga
            asyllagstiftningen innebär att alternativt skyddsbehövande, i
            realiteten många syrier, endast får tillfälliga uppehållstillstånd
            i 13 månader. När dessa korta uppehållstillstånd löper ut och
            måste förlängas leder det till mer arbete för Migrationsverket.
            Den tillfälliga lagen ger de som får status som flyktingar rätt
            till familjeåterförening, vilket gruppen alternativt skyddsbehövande
            saknar. Det leder i sin tur till fler överklaganden avseende statusbedömningen.
            Vidare är regeringens lagstiftning om uppehållstillstånd för gymnasiestudier
            både rörig och komplicerad. Dessutom lägger den ett alltför stort
            ansvar på lärare och rektorer som i praktiken blir en del av asylbedömningen.
            Migrationsverket har konstaterat att regeringens lagändringar
            tillfört komplexitet till ärendehanteringen, vilket bidrar till
            lägre produktivitet. I klartext betyder det att regeringen inte
            bidrar till att korta handläggningstiderna utan i stället har
            gjort dem längre, vilket drabbar enskilda människor.
          </p>
          <p xml:id="i-GZAt1c9F7jvYWA5DU5XTYi">
            Istället för att införa dessa otydliga och komplicerade regler
            måste mer göras för att korta handläggningstiderna och minska
            människors destruktiva väntan. Utöver vår kritik ovan vad gäller
            nya komplicerade regler vill vi att klara bifallsärenden och tydliga
            avslagsärenden ska avgöras inom tre månader, och vi vill se ett
            snabbspår för syrier som i väldigt stor utsträckning får stanna
            i Sverige. Migrationsverket har arbetat för att prioritera dessa
            ärenden, vilket är positivt. Vi ser gärna att ärendehanteringen
            avseende Syrienflyktingarna prioriteras och förenklas än mer.
            Vidare vill vi pröva möjligheten att införa prövningstillstånd
            för överklagande och en förenklad överklagandeprocess i asylärenden.
            Det borde vara rimligt att vissa mål hanteras skriftligen av enmansdomare
            i stället för en fullsutten domstol. Prövningstillstånd ska ges
            om domstolen bedömer att det finns skäl att betvivla riktigheten
            i det beslut som Migrationsverket fattat, t.ex. om domstolen gör
            bedömningen att den kommer att ändra Migrationsverkets beslut
            eller om det förekommit fel i handläggningen hos Migrationsverket.
            Detta innebär inte att rätten att begära ny prövning inskränks.
            Effekten av denna förändring är att klara avslagsfall inte får
            prövningstillstånd och därmed inte prövas i sak en andra gång.
            Verkställighet av ett avslagsbeslut ska först kunna ske efter
            att ett lagakraftvunnet beslut om att neka prövningstillstånd
            föreligger.
          </p>
          <head type="h2" xml:id="i-XnqXvDgrEmBTEu34KwTpGa">
            Ensamkommande barn och unga
          </head>
          <p xml:id="i-RswynymmgwMaAhxSUXwuf2">
            Många ensamkommande barn och unga har de senaste åren kommit
            till Sverige. De är ofta i en svår situation då de befinner sig
            i ett främmande land med en oviss framtid och långt från sina
            familjer. Det är särskilt viktigt att asylprocessen är så kort
            som möjligt för dessa barn och unga. Dessvärre gäller ofta det
            motsatta.
          </p>
          <p xml:id="i-Hghf73ba1YVwGjuKgixkjT">
            Barn ska behandlas som barn och de ska få det stöd och den hjälp
            de behöver. Vårt asylsystem ska vara rättssäkert och effektivt
            inklusive ett väl fungerande system för åldersbedömningar av unga.
            Migrationsverkets åldersbedömningar har inte fungerat tillfredsställande
            och det är positivt att Rättsmedicinalverket nu hanterar medicinska
            åldersbedömningar, vilket ökar den rättsliga kvalitén på Migrationsverkets
            sammantagna åldersbedömningar. Det är viktigt att arbetet med
            medicinska åldersbedömningar följs noga och utvärderas. Det är
            också positivt att åldersbedömningar kan göras tidigare i asylprocessen.
          </p>
          <p xml:id="i-YoipsSMi1zGs8TCkiiy5J">
            Det kan dock finnas personer som felaktigt fått sin ålder uppskriven
            av Migrationsverket. Om de överklagar sitt asylbeslut ska de självklart
            kunna få göra en medicinsk åldersbedömning. Vidare måste det i
            särskilda fall, där Migrationsverket anser det vara rimligt med
            hänvisning till myndighetens tidigare bristande hantering, vara
            lämpligt att ge asylsökande som fått en lagakraftvunnen avslagsdom
            möjligheten att få genomgå Rättsmedicinalverkets medicinska åldersbedömning.
            Det skulle i så fall endast handla om personer som enligt Migrationsverkets
            bedömning i dag är mellan 18 och 21 år och där åldersbedömningen
            blir avgörande för om det krävs ett ordnat mottagande för att
            kunna verkställa utvisning av personen till dennas hemland.
          </p>
          <p xml:id="i-AAHdkhvoDWwDdUHLVyXZV9">
            Ensamkommande barn och unga kan i dag inte återförenas med sin
            familj om de väl fått svenskt medborgarskap, vilket vi anser bör
            ses över. Det är inte rimligt att man hamnar i ett sämre läge
            för att man blivit svensk medborgare.
          </p>
          <p xml:id="i-D3y1E5Kjjj5oamX3ceUmRb">
            Unga asylsökande ska uppmuntras att gå i skolan, vilket de har
            rätt att göra. Asyltiden i Sverige bör användas som förberedelsetid
            oavsett var i världen den unge kommer att ha sin framtid. Därför
            bör det till exempel finnas flexibilitet från skolans sida när
            det gäller mer av anpassade studier för att fokusera på ämnen
            som den unge har användning för även utanför Sverige.
          </p>
          <p xml:id="i-XNXHXbRCNHSAG6idRDHfUw">
            Civilsamhället, inklusive studieförbunden, kan spela en viktig
            roll när det gäller att bidra till verksamheter som ger de unga
            färdigheter för livet.
          </p>
          <p xml:id="i-PgaiYb9eHFvdCGWJcPVwTd">
            Den som är över 18 år har inte längre rätt till god man, vilket
            kan innebära svårigheter för en ung asylsökande. Vi vill öppna
            upp för ett system där den som varit förordnad som god man för
            en person under en övergångstid ska kunna fungera som den unges
            kontaktperson även för den vars ålder efter åldersbedömning bedöms
            vara mellan 18 och 21 år. Det ska i så fall gälla tills beslutet
            vunnit laga kraft och om den unge så önskar.
          </p>
          <p xml:id="i-AodLnDtoa8gMMb5QaLhx7x">
            Därutöver finns det anledning att se över systemet med gode män
            och kopplingen till ensamkommande unga. En god man har en juridisk
            funktion i frånvaro av en vårdnadshavare, men den unge har ofta
            ett behov av en kontaktperson som är mer av en länk in i samhället.
          </p>
          <p xml:id="i-BPn9FMX2A516wrcy3zhmKk">
            Ensamkommande barn och unga måste få stöd i att hantera sin situation.
            Här spelar skolan, socialtjänst, barn- och ungdomsmottagningar,
            sjukvården och organisationer en stor roll. Det är centralt att
            kommunernas kunskap och förutsättningar att hantera asylsökande
            ungdomars psykiska ohälsa stärks inom socialtjänsten och att samverkan
            mellan kommunen och sjukvårdshuvudmännen i frågor som gäller psykisk
            ohälsa bland asylsökande ungdomar förbättras.
          </p>
          <p xml:id="i-R5jvKGtqnCjnvpuaf4vYwf">
            Många gånger knyts starka band mellan de unga och personer som
            befinner sig i deras närhet. Ett avslagsbesked drabbar därför
            fler än den enskilda individen. Olika personalgrupper och andra
            som arbetar med ensamkommande unga måste stärkas i sin professionella
            roll genom till exempel utbildning och handledning. Det handlar
            om att vara ett stöd för den unge här och nu oavsett var den unges
            framtid kommer att vara.
          </p>
          <p xml:id="i-DKAhviW5WtsrLwG8ViSK2K">
            Frågan om unga personer, till exempel från Marocko, som lever
            på gatan i våra större städer behandlas i en särskild motion.
          </p>
          <head type="h2" xml:id="i-2ocktPkEqG1ZJ7JAFCrn8n">
            Trygghet för alla på asylboenden och en meningsfull väntan
          </head>
          <p xml:id="i-Wu31bD2AFKtdPrBw2H8neq">
            Tryggheten på olika boenden för asylsökande måste förbättras
            avsevärt. Det gäller bland annat för flickor, kvinnor, hbt-personer
            och religiösa minoriteter. Människor som flytt krig och förföljelse
            ska inte förföljas och trakasseras på svenska asylboenden. Det
            är tydligt att upphandlingskraven för boenden måste skärpas. När
            det gäller hbt-personer och deras asylprocess hänvisas till Liberalernas
            motion som hanterar hbt-personers rättigheter.
          </p>
          <p xml:id="i-9ZEmCJ6p7Y1gK4XKqDVjod">
            Sysslolösheten under asyltiden måste motverkas. Asylsökande ska
            ses som aktiva individer som ska involveras i asylmottagandet.
            För att bryta det destruktiva omhändertagandet och passiviteten
            ska huvudregeln på anläggningsboenden vara att de asylsökande
            själva sköter städning, matlagning och liknande.
          </p>
          <p xml:id="i-NCYpm2vHWxVFidYKGd1CtL">
            Kunskaper i svenska och om det svenska samhället liksom demokratiska
            värderingar är centralt för att kunna bygga sin framtid i Sverige.
            Vi anser att svenskundervisning och obligatorisk samhällsinformation
            ska ges redan under asyltiden. Jämställdhet mellan kvinnor och
            män inklusive vikten av kvinnors och mäns lika möjligheter och
            skyldigheter i samhället generellt ska betonas. Hedersrelaterat
            våld och förtryck liksom hbt-personers rättigheter måste behandlas,
            och frågor om yttrandefrihet och tryckfrihet och andra centrala
            frågor för vårt demokratiska och sekulära samhälle måste belysas.
          </p>
          <p xml:id="i-Ejig8x2RzgukhtLSYbzTA">
            Tillgången till digitala verktyg för språkinlärning och samhällsinformation
            under asyltiden måste möjliggöras.
          </p>
          <p xml:id="i-KuQXeMoUDrLUTk9LYaVSQX">
            Det måste också bli enklare att arbeta och praktisera under asyltiden.
            Varje asylsökande vars identitet är styrkt bör per automatik få
            ett så kallat samordningsnummer för att det ska vara möjligt att
            praktisera och jobba.
          </p>
          <head type="h2" xml:id="i-7FxS93pJqTJMKdc8W391Xd">
            Boenden
          </head>
          <p xml:id="i-CSCzFxqcV8P3HcnorHXE81">
            Ett högt asylmottagande kräver också snabba och kreativa boendelösningar,
            till exempel inventering av alla bostadsmöjligheter och modulboenden.
            Det behövs en effektivare statlig organisation och fler långsiktiga
            anläggningsboenden till rimligt pris. Migrationsverket bör ges
            förutsättningar att driva anläggningsboenden. Lägenheter ska prioriteras
            för dem som har erhållit uppehållstillstånd, särskilt barnfamiljer.
          </p>
          <head type="h2" xml:id="i-4jxa7qcroceSmLpbwYh5jY">
            Återvändande
          </head>
          <p xml:id="i-BmGQicyPzUFS191Y1e5KYD">
            Vårt fokus ska vara på dem som har asylskäl. Antalet som återvänder
            till sitt hemland efter att ha fått avslag på sin asylansökan
            behöver öka. Migrationsverket ska göra sitt yttersta för att övertyga
            den enskilde om frivilligt återvändande. Återvändandesamordnare
            på plats i ett antal länder, t.ex. Afghanistan, Marocko och Irak,
            kan spela en viktig roll för att underlätta återvändandet. Sverige
            ska tillsammans med EU ställa krav på återvändandeländer att ta
            emot dem som fått avslag på sina ansökningar. Till skillnad från
            regeringen anser Liberalerna att det svenska bilaterala biståndet,
            till exempel till den afghanska staten, bör ses över för att kunna
            användas för att underlätta återvändande till landet. Samarbetet
            med internationella aktörer som International Organization for
            Migration (IOM) behöver utvecklas för att underlätta för dem som
            nekats asyl att åka hem.
          </p>
        </div>
        <div type="motSignatures">
          <list>
            <item xml:id="i-KU2QykdmvHyvfLhDWFJR2p">
              Fredrik Malm (L)
            </item>
            <item xml:id="i-TuF8fWM4JeHiR7FWTodV4q">
              Christer Nylander (L)
            </item>
            <item xml:id="i-5EmtWCxoRXpSsb9UZFscRU">
              Tina Acketoft (L)
            </item>
            <item xml:id="i-UnibpxnV7Aaddqv8RvQuon">
              Emma Carlsson Löfdahl (L)
            </item>
            <item xml:id="i-MZ3Ran4i4iQvXC8qgZdSbC">
              Mats Persson (L)
            </item>
            <item xml:id="i-2mk1qRFtprryFFj5mKzqnA">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
