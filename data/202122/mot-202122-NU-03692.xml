<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-NU-03692">
  <teiHeader>
    <fileDesc>
      <titleStmt>
        <title>Handel utvecklar världen</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3692 av Lars Hjälmered m.fl. (M)</title>
          <idno type="rdwebb">H9023692</idno>
          <rs type="number">3692</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H9023692/text</ref>
          <ref type="dokument_url_html">http://data.riksdagen.se/dokument/H9023692</ref>
          <ref type="dokumentstatus_url_xml">http://data.riksdagen.se/dokumentstatus/H9023692</ref>
          <ref type="docx">http://data.riksdagen.se/fil/B82B5F43-5A85-4C01-B77D-6A5861DF4ABC</ref>
          <ref type="pdf">http://data.riksdagen.se/fil/2D3791F5-A597-465F-A958-E703D26CF7EE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5pt7V9L88gFuC3UA5MjoNb</idno>
            <name>Lotta Olsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-53KY3J6rUMztHFT2HWMr3x</idno>
            <name>Elisabeth Björnsdotter Rahm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KMLsiggKcacuoAuE6rhSdy" type="signed"/>
        <correspContext corresp="i-KMLsiggKcacuoAuE6rhSdy">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-5pt7V9L88gFuC3UA5MjoNb"/>
          <note type="signatory" corresp="i-53KY3J6rUMztHFT2HWMr3x"/>
        </correspContext>
        <correspAction xml:id="i-TXnhHZidvW843UEmopghLM" type="submitted">
          <date when="2021-10-05"/>
          <time when="12:05:05"/>
        </correspAction>
        <correspAction xml:id="i-VvB8P25MtnBPNTwHrRdzxW" type="reviewed">
          <date when="2021-10-05"/>
          <time when="15:29:22"/>
        </correspAction>
        <correspAction xml:id="i-JvrXRSLepztpS9Szfs1kcZ" type="referred">
          <date when="2021-10-14"/>
        </correspAction>
        <correspAction xml:id="i-AB1AQP1KhhxA5pYKrDLZUW" type="assigned">
          <date when="2022-11-03"/>
          <time when="12:49:26"/>
        </correspAction>
        <correspContext corresp="i-AB1AQP1KhhxA5pYKrDLZUW">
          <ref type="assignedTo">Näringsutskottet</ref>
        </correspContext>
        <correspAction xml:id="i-MWoWy6JiZTgQk2hNzsBAho" type="behandlas_i"/>
        <correspContext corresp="i-MWoWy6JiZTgQk2hNzsBAho">
          <ref type="uppgift">2021/22:NU19</ref>
          <ref type="ref_dok_id">H901NU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU19</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9mgGPNEQWAXwUmqiUT8Csf" type="motHeader">
        <div xml:id="i-KhWPRiHpehpye2wGnEhpki" type="motTitle">
          Motion till riksdagen 2021/22:3692 av Lars Hjälmered m.fl. (M)
          Handel utvecklar världen
        </div>
      </div>
      <div xml:id="i-5fnBDjhSWYsTGLm1QXcfUU" type="motBody">
        <div xml:id="i-3uexGjirPfqoyTX8RtdrTS" type="motProposal" subtype="förslag">
          <head xml:id="i-2YFQjD2A6N53gK4NjzpHDh">
            Förslag till riksdagsbeslut
          </head>
          <list xml:id="i-FaAKmyZCHRNp4PUgZ5Ws3f" style="ol">
            <item xml:id="i-E3RayRbx4cujqrvUZKUdtG">
              Riksdagen ställer sig bakom det som anförs i motionen om att
              stå upp för frihandel och motverka protektionism och tillkännager
              detta för regeringen.
            </item>
            <item xml:id="i-JF5cxca32gGZaQZAiUCBZ9">
              Riksdagen ställer sig bakom det som anförs i motionen om att
              säkra och utveckla den inre marknaden i Europa och tillkännager
              detta för regeringen.
            </item>
            <item xml:id="i-2e6fTs23Hos9eFNNhS92Yi">
              Riksdagen ställer sig bakom det som anförs i motionen om att
              identifiera och tillvarata handelspotentialen för Sverige efter
              pandemin och tillkännager detta för regeringen.
            </item>
            <item xml:id="i-QLuCrq2BReubCS6v1LAevq">
              Riksdagen ställer sig bakom det som anförs i motionen om att
              röja hinder för den inre digital- och tjänstemarknaden och tillkännager
              detta för regeringen.
            </item>
            <item xml:id="i-CCEexJggJVFxn98ZnWkpnU">
              Riksdagen ställer sig bakom det som anförs i motionen om att
              Sverige bör verka för att den inre marknaden och den fria rörligheten
              för personer och varor upprätthålls även i kristider och tillkännager
              detta för regeringen.
            </item>
            <item xml:id="i-XAGBLbc8drAKDdgRyEyZSJ">
              Riksdagen ställer sig bakom det som anförs i motionen om att
              Sverige ska verka inom EU för fler handelsavtal med omvärlden
              och tillkännager detta för regeringen.
            </item>
            <item xml:id="i-QFfbtw9UW6YhQ8nHMV3JdZ">
              Riksdagen ställer sig bakom det som anförs i motionen om att
              motverka icke-tariffära handelshinder i handelsavtal och tillkännager
              detta för regeringen.
            </item>
            <item xml:id="i-QjXqYvfSeshqmzn1ZssxDk">
              Riksdagen ställer sig bakom det som anförs i motionen om att
              Sverige ska verka för att EU lägger mer kraft på att minska handelshinder
              mellan utvecklingsländer och tillkännager detta för regeringen.
            </item>
            <item xml:id="i-UnQsWA2nya7a7TDNBkXcV2">
              Riksdagen ställer sig bakom det som anförs i motionen om att
              göra en uppföljning gällande handelsavtalet mellan EU och Storbritannien
              och tillkännager detta för regeringen.
            </item>
            <item xml:id="i-DgWZHw1KrzHdMcUhbFa84J">
              Riksdagen ställer sig bakom det som anförs i motionen om att
              Sverige även fortsatt måste verka för goda handelsrelationer med
              Storbritannien, oaktat deras relation till EU, och tillkännager
              detta för regeringen.
            </item>
            <item xml:id="i-QCdEW46PSFz8nFPchB3Ygd">
              Riksdagen ställer sig bakom det som anförs i motionen om vikten
              av ett handelsavtal mellan EU och USA och tillkännager detta för
              regeringen.
            </item>
            <item xml:id="i-FyVpsmH1Lq3xpMQ9B9fbhz">
              Riksdagen ställer sig bakom det som anförs i motionen om att
              Sverige ska verka för att EU ska ingå ett frihandelsavtal med
              Taiwan och tillkännager detta för regeringen.
            </item>
            <item xml:id="i-CLCaEcKoqoSV7oHFhUuaCb">
              Riksdagen ställer sig bakom det som anförs i motionen om att
              stärka svenska exportmöjligheter och tillkännager detta för regeringen.
            </item>
            <item xml:id="i-4TccVJD8onXm8CPzKiJKfw">
              Riksdagen ställer sig bakom det som anförs i motionen om att
              underlätta steget till export för små och medelstora företag och
              tillkännager detta för regeringen.
            </item>
            <item xml:id="i-SWk2vVPxpyEkNXFM6w98st">
              Riksdagen ställer sig bakom det som anförs i motionen om att
              skapa förutsättningar för ökad tjänsteexport och tillkännager
              detta för regeringen.
            </item>
            <item xml:id="i-szJ2BgsGfHGGcYFHvbHjQ">
              Riksdagen ställer sig bakom det som anförs i motionen om att
              värna och utveckla den svenska livsmedelsexporten och tillkännager
              detta för regeringen.
            </item>
            <item xml:id="i-HsYUTJQdrAAypSvL8f8Vu2">
              Riksdagen ställer sig bakom det som anförs i motionen om att
              främja export av svensk effektiv klimatteknik och tillkännager
              detta för regeringen.
            </item>
            <item xml:id="i-X3grpJr2QBaPm2zpuPFTvX">
              Riksdagen ställer sig bakom det som anförs i motionen om att
              Sverige ska vara pådrivande för att EU tar initiativ till multilaterala
              förhandlingar om sänkta eller avskaffade tullar på miljövänliga
              varor och tillkännager detta för regeringen.
            </item>
            <item xml:id="i-CXqJtysc8w6mejRhwkagVr">
              Riksdagen ställer sig bakom det som anförs i motionen om att
              öppna för privata aktörer inom exportrådgivning och tillkännager
              detta för regeringen.
            </item>
            <item xml:id="i-Y5CgwD7bpftKCttfzR775k">
              Riksdagen ställer sig bakom det som anförs i motionen om att
              bygga bort sårbarhet i infrastruktur för export och import och
              tillkännager detta för regeringen.
            </item>
            <item xml:id="i-CV9WcDGP3dT3b5nQEkzTLN">
              Riksdagen ställer sig bakom det som anförs i motionen om att
              göra en översyn av hur fler gränshinder mellan de nordiska länderna
              kan rivas i syfte att öka handeln mellan länderna och tillkännager
              detta för regeringen.
            </item>
            <item xml:id="i-RCR73FdBVeijgCiFhgrKhX">
              Riksdagen ställer sig bakom det som anförs i motionen om att
              Sverige bör verka för en reformering av WTO och upprättelse av
              den regelbaserade handeln och tillkännager detta för regeringen.
            </item>
            <item xml:id="i-STvrfwyQ5NdRYiCJnuSUwh">
              Riksdagen ställer sig bakom det som anförs i motionen om att
              ytterligare främja utländska direktinvesteringar på ett sätt som
              inte innebär ett säkerhetshot mot Sverige och tillkännager detta
              för regeringen.
            </item>
            <item xml:id="i-FvaNy4U9B3ptvFX1bMng7c">
              Riksdagen ställer sig bakom det som anförs i motionen om att
              Sverige ska kontrollera utländska direktinvesteringar inom den
              privata och statliga sektorn hårdare och tillkännager detta för
              regeringen.
            </item>
            <item xml:id="i-Je8QRNbRvYJaBHCRTcBrfh">
              Riksdagen ställer sig bakom det som anförs i motionen om att
              Sverige bör arbeta för att säkerställa ett fungerande informationsutbyte
              inom den granskningsfunktion för utländska direktinvesteringar
              som upprättats inom EU och tillkännager detta för regeringen.
            </item>
            <item xml:id="i-JSSMPPQidNXL49WemLF36Y">
              Riksdagen ställer sig bakom det som anförs i motionen om att
              ge Exportkreditnämnden i uppdrag att även analysera säkerhetspolitiska
              konsekvenser när affärer görs och tillkännager detta för regeringen.
            </item>
            <item xml:id="i-K9WT2yMkEdxW4BZx92coFd">
              Riksdagen ställer sig bakom det som anförs i motionen om att
              dra lärdom av analyser gällande Business Swedens verksamhet och
              tillkännager detta för regeringen.
            </item>
            <item xml:id="i-JWih3cUFsQM6f73gr16sUx">
              Riksdagen ställer sig bakom det som anförs i motionen om att
              se över olika former av samarbete, samordning eller sammanslagning
              mellan Business Sweden, Visit Sweden och Svenska institutet, från
              främjandet inom ambassader och konsulat, och tillkännager detta
              för regeringen.
            </item>
            <item xml:id="i-DU97mpudwbivs5QhisjXNr">
              Riksdagen ställer sig bakom det som anförs i motionen om att
              utveckla insatserna för svenska företags möjligheter att medverka
              i FN-upphandlingar och tillkännager detta för regeringen.
            </item>
            <item xml:id="i-3fM7cXG77cxuUp6UCgH5Pd">
              Riksdagen ställer sig bakom det som anförs i motionen om tydliga
              regler för geografiska ursprungsbeteckningar och tillkännager
              detta för regeringen.
            </item>
          </list>
        </div>
        <div xml:id="i-5REa5BzTPkdjrit4hK1h4C" type="motContent">
          <head xml:id="i-CvyUNEjsUy5rsqmBky9hsk" type="h1">
            Motivering
          </head>
          <p xml:id="i-8ozRNuMUyqbahnmrCUq39i">
            Mycket av svenskt välstånd är byggt tack vare en öppen och fri
            handel. Hälften av vår BNP kommer från export tack vare att vi
            har företag i världsklass. Handel tar länder ur fattigdom och
            minskar konflikter mellan världens länder – den franske filosofen
            Frédéric Bastiat sa att ”om inte varor korsar gränserna kommer
            soldater göra det”. För Moderaterna är den fria handeln en viktig
            princip att värna av denna anledning och flera andra.
          </p>
          <p xml:id="i-FY8pfUFUvVDz1NBygPux4b">
            Pandemin har orsakat enorm ekonomisk skada och inneburit ett
            bakslag för den globala handeln. Slutsatsen kan dock inte vara
            att vi ska handla mindre; tvärtom måste vi nu göra allt i vår
            makt för att fler ska få möjlighet att handla med varandra och
            för att nya handelsavtal ska skrivas under. På så vis kan större
            välstånd skapas och spridas.
          </p>
          <p xml:id="i-C61zcRA9gpncsBVUNujKQA">
            Världen blir bättre av fler frihandelsavtal och för Sverige är
            EU det avgörande verktyget för att detta ska ske. Tyvärr ser vi
            hur allt fler medlemsländer väljer slutenhet framför öppenhet.
            Sverige måste därför vara en kraftfull röst för den fria handeln
            för att fler handelsavtal ska komma på plats.
          </p>
          <p xml:id="i-8A4FQcwkKPGsh1f9naVkcz">
            I slutet av november håller WTO sin tolfte ministerkonferens.
            Förväntningarna på konferensen är höga, framförallt gällande frågor
            om förbud av vissa subventioner och att få till ett fungerande
            tvistlösningssystem i WTO. Moderaterna är särskilt positiva till
            att frågan gällande ett nytt tvistlösningssystem lyfts. Att få
            på plats nytt tvistlösnings­system hade förbättrat den internationella
            handeln avsevärt.
          </p>
          <p xml:id="i-RfaPPQBm4J5mTkF7tsEPJc">
            Det är glädjande att handelsrelationerna mellan EU och USA utvecklas
            i en positiv riktning. Med ett USA som är mer engagerat i att
            upprätta goda relationer med sina allierade kan världen återgå
            till en mer regelbaserad handel och sätta ett större fokus på
            att hantera det ökade hotet från Kina. Kan ett frihandelsavtal
            mellan EU och USA dessutom slutas skulle det innebära en större
            maktförskjutning mot en mer regelbaserad och rättvis handel.
          </p>
          <head xml:id="i-LVYaXtnaNDYVK5TKa5GFpJ" type="h2">
            Värna och utveckla den fria handeln
          </head>
          <p xml:id="i-Q9Z7ufkKJ45srhcSCc6c17">
            En öppen och fri handel är viktig för Sverige. Dessvärre kan
            vi efter pandemin se att problemen med protektionism fortsatt
            finns kvar och till och med ökat något. Det gäller såväl inom
            EU som globalt. De flesta förstår att ett mindre land som Sverige
            inte kommer att få igenom alla krav eller önskemål kring handelspolitiken,
            men det fråntar inte att vårt land har en viktig roll att spela.
            Det kan handla om att skapa bilaterala band med andra länder och
            på olika sätt visa vad mer frihandel betyder för ekonomin. Sverige
            behöver kliva fram och visa att vi står upp för den fria handeln.
            Regeringen bör därför ta fram en agenda för hur Sverige bäst kan
            agera för att värna och utveckla den fria handeln generellt men
            även specifikt kopplat till pandemin och dess effekter.
          </p>
          <p xml:id="i-4VMD94qijhzrgstyzQLC9U">
            Pandemin har slagit hårt mot Sverige och resten av världen. På
            det ekonomiska planet har företag gått under och jobb gått förlorade.
            Samtidigt har ekonomiska trender som pågått under en tid accentuerats
            – exempelvis digitaliseringen inom handeln. Olika länder och regioner
            har kommit att drabbas väldigt olika. Vi har kunnat se hur världen
            och Europa slutit sig till nackdel för oss alla. Behovet av medicinsk
            skyddsutrustning runt om i EU ökade de protektionistiska dragen
            inom EU. Bland annat stoppade och beslagtog flera länder skyddsutrustning
            som var inköpt och på väg för leverans. Sverige måste vara pådrivande
            i EU för att ta lärdom av den problematik som uppkom för att undvika
            liknande situationer framöver.
          </p>
          <head xml:id="i-6pccw71Hnb2VDeuXUuF1rn" type="h2">
            Värna och utveckla handeln med tjänster
          </head>
          <p xml:id="i-EsaARSNWUoAsJY5U43wERe">
            Den gamla tidens produktion och försäljning av varor har i mångt
            och mycket ersatts av produkter kopplade till tjänster. Till exempel
            kan nämnas att industriprodukter ofta är sammankopplade med tjänsteinnehåll.
            Tjänstesektorn har därför ökat rejält över tid. Runt en tredjedel
            av Sveriges utrikeshandel består i dag av tjänster. Av den totala
            tjänsteexporten går drygt 50 procent till andra EU-länder, vilket
            innebär att den inre marknaden måste fungera lika bra för tjänster
            som för varor. Moderaterna vill därför ta bort de hinder som krävs
            för att tjänstesektorn ska bli helt integrerad. Fler sektorer
            bör omfattas av tjänstehandel såsom välfärdstjänster, för att
            ge möjlighet för svenska aktörer inom välfärdstjänster, som internationellt
            sett håller hög klass, att växa internationellt. I kombination
            med det måste handelsavtalen ses över vad gäller tjänstehandeln
            och införa det som kallas Mode 5 inom WTO som innebär att varor
            och tjänster kopplas samman.
          </p>
          <head xml:id="i-4GHd7W8KEhVPbaSTGJqJju" type="h2">
            Värna och utveckla den digitala inre marknaden
          </head>
          <p xml:id="i-aq8tyM6gQqoxhSobtnXF9">
            EU:s inre marknad är betydelsefull för Sverige. Ungefär 75 procent
            av vår handel går till den inre marknaden. Samtidigt kan vi se
            att det finns stora möjligheter att utveckla marknaden. Coronakrisen
            resulterade i fler gränshinder och det finns fortsatta problem
            med den tidigare nämnda tjänstehandeln men också för den digitala
            inre marknaden.
          </p>
          <p xml:id="i-3oEZE9xPif4Fb59C1ebC8W">
            Inriktningen bör vara att främja en digital inre marknad med
            övergripande gemen­samma regler och borttagande av särregler i
            olika länder. EU bör ha som ledstjärna att bli världsledande där
            uppkoppling och avreglering bör vara ledstänger i arbetet liksom
            rimlig reglering av datahantering.
          </p>
          <head xml:id="i-W1e9D8S7zs7ZXEXo7oXRof" type="h2">
            Verka för att fler handelsavtal skrivs under
          </head>
          <p xml:id="i-LEJ5hY3PUXHc7unKf2K7kQ">
            Sverige har sin handelspolitik tillsammans med EU. Det är en
            styrka att vara en stor spelare på den globala marknaden. Under
            devisen ”Ett starkare Europa i världen” arbetar EU med att vara
            en stark röst i den globala handelspolitiken. Regeringen måste
            se till att EU fortsätter att gå fram med en ambitiös frihandelsagenda
            och för att behålla det geopolitiska inflytande som EU i dag har.
          </p>
          <p xml:id="i-G7zuorELKCtNavcv7Nf84R">
            Moderaterna vill att EU sluter fler frihandelsavtal som främjar
            tillväxt både inom och utanför EU. En ökad fri och rättvis handel
            knyter länder och marknader närmare varandra samt ökar det globala
            välståndet. Det är glädjande att Mercosuravtalet mellan länderna
            i Sydamerika och EU, som förhandlats i 20 år, blev färdigförhandlat
            i början av 2020. Än är det dock en bit kvar innan allt är klart.
            Det är därför viktigt att arbetet inte stannar av. Det är därför
            av största vikt att regeringen fortsatt arbetar för att främja
            ratificeringsprocessen. Ett annat viktigt arbete som Moderaterna
            vill se är att regeringen stödjer processen om att EU ska återstarta
            förhandlingarna om ett frihandelsavtal med USA samt knyter handelsavtal
            med Indien.
          </p>
          <head xml:id="i-DzgekHGXTs34r2bUtfLAYP" type="h2">
            Motverka handelshinder
          </head>
          <p xml:id="i-KEcHb1gjLgdsoaHz4JtkML">
            Frihandel är grunden för välfärd och ekonomisk tillväxt. Därför
            är det viktigt att åstadkomma så väl utformade handelsavtal som
            möjligt, där alla parter bedriver en hållbar handel. Moderaterna
            vill se att Sverige är pådrivande för att EU:s handelsavtal inte
            innehåller statliga åtgärder såsom icke-tariffära handelshinder
            som exempelvis kvoter, licenser, förbud, säsongstullar, minimiimportpriser
            och interna skatter.
          </p>
          <p xml:id="i-UvEZkySVsLxe6xAb38YCb3">
            Sverige behöver vara bärare av att på EU-nivå verka för att skapa
            möjligheter för utvecklingsländer, både via handelsfrämjande åtgärder
            och genom att minska eller avskaffa handelshinder som ligger i
            vägen för att länder ska kunna fortsätta utvecklas via frihandel.
          </p>
          <p xml:id="i-XkM6xHrfPcCVHxob5VYr8P">
            I dag finns redan borttagna tullavgifter för de länder som benämns
            som fattiga länder och reducerade kostnader för de länder som
            går under beskrivningen låg- och medel­inkomstländer. Men mer
            behöver göras för att med goda incitament också minska handelshinder
            mellan utvecklingsländerna. Under en längre period har det däremot
            framkommit protektionistiska tendenser inom handelspolitiken.
            Både genom direkta tullar som införts och potentiella risker via
            förslag som har goda intentioner. Ett exempel som skulle kunna
            försvåra handel om förslaget inte hamnar rätt är EU-kommissionens
            förslag om anti-coercion-instrument. Moderaterna vill här påpeka
            vikten av att kunna skydda laglydiga företag och medborgare i
            handel med andra länder men att det också är viktigt att Sverige
            är pådrivande i EU för att minimera risken för protektionism.
          </p>
          <head xml:id="i-TsmoFtiVu8vc2G7vRXkKVq" type="h2">
            Utveckla relationen till Storbritannien
          </head>
          <p xml:id="i-Xo5fcbyfgsDfoMT8XMRkmY">
            Storbritannien är en viktig handelspartner för EU, men speciellt
            för Sverige, och det ligger i svenskt intresse att vara pådrivande
            för att värna och upprätthålla handeln mellan EU och Storbritannien.
            Det är viktigt att säkerställa att det handels- och samarbetsavtal,
            TCA, som antogs i slutet av 2020, fungerar väl för alla inblandade
            parter. Kommissionen har uttalat en hög ambition med avsikt att
            driva ambitiösa för­handlingar om avtal och underlätta handel,
            marknadstillgång och lika konkurrensvillkor. Moderaterna stödjer
            ett sådant initiativ och vill även se en uppföljning av handelsavtalet
            mellan EU och Storbritannien.
          </p>
          <p xml:id="i-AYkmZTTtvPUyVehdyRBhR9">
            Svenskt Näringsliv har bland annat vädjat till regeringen att
            ha överseende med att det kan finnas brister i inledningsfasen
            när företag ska fylla i underlag till Skatteverket och att det
            behövs en hjälpande myndighet i att lösa ut frågor kring formulärhantering.
            För fler förslag gällande handel med Storbritannien se även vår
            utrikespolitiska handelsmotion.
          </p>
          <head xml:id="i-WdCQusL6N5E8hrSz9NtYqm" type="h2">
            Frihandelsavtal mellan EU och USA
          </head>
          <p xml:id="i-JXh8MqZ8QhF6HxLsR6wcUk">
            USA är en av Sveriges största exportmarknader. Sverige och svenska
            företag behöver göra direktinvesteringar i USA precis som USA
            behöver handla med världen. Sverige har ett intresse av att ett
            brett och modernt frihandelsavtal mellan parterna kommer på plats.
            Om EU och USA kan enas innebär det inte bara bättre förutsättningar
            för handeln mellan länderna utan också för frihandeln i världen.
            Ett enat EU och USA kan med gemensamma krafter arbeta för en reformering
            av WTO, en gemensam hantering av Kina och ett fortsatt fokus på
            frihandelsagendan. Ett sådant avtal kommer att betyda mycket för
            jobb och ökat välstånd och bidra till en stärkt transatlantisk
            länk. Det är bland annat nödvändigt att tullarna på stål och aluminium
            tas bort permanent, att konflikten mellan Airbus och Boeing får
            en lösning som båda parterna blir nöjda med. Särskilt viktigt
            är att en lösning för att överföra data mellan EU och USA kommer
            på plats. Det är därför glädjande att det första Trade and Technology
            Council, TTC, mellan EU och USA ägde rum 29–30 september på ministernivå.
            Det är ett första viktigt steg. Moderaterna vill därför att Sverige
            ska vara en stark röst för fortsatta förhandlingar i syfte att
            nå ett komplett frihandelsavtal mellan EU och USA.
          </p>
          <head xml:id="i-6rXDtdaCK67G6eub7fSuH9" type="h2">
            Frihandelsavtal mellan EU och Taiwan
          </head>
          <p xml:id="i-VfKasniAgJVMpj82owwz9P">
            Taiwan är en viktig handelspartner för oss i EU, och tvärtom
            är EU en av Taiwans viktigaste handelspartners. Frihandelsavtal
            upprättades mellan Japan och EU år 2019 och mellan EU och Vietnam
            år 2020. Moderaterna vill att Sverige verkar för att ett frihandelsavtal
            mellan EU och Taiwan kommer på plats snarast möjligt. Ett frihandels­avtal
            innefattande investeringar, offentlig upphandling och marknadstillträde
            för handel med tjänster skulle stärka och fördjupa redan goda
            handelsförbindelser med mål om ökad ekonomisk tillväxt och välfärd.
            Se även fler förslag om handel med Taiwan i vår utrikespolitiska
            handelsmotion.
          </p>
          <head xml:id="i-3FN4jehq8VPCMxjggAAium" type="h2">
            Underlätta exporten för små och medelstora företag
          </head>
          <p xml:id="i-37Aoe5gati28kRJc6gAZHf">
            Företagare besitter enorm kunskap om företagsklimat och regelverk
            i olika länder som de verkar i. Genom att få kontakt med företag
            som redan gjort resan och som har god lokalkännedom om respektive
            lands regelverk kan svenska företag få en skjuts på väg ut på
            den internationella marknaden. Den kunskapen måste bättre nyttjas
            mellan företag.
          </p>
          <p xml:id="i-BMEPbpZsqSSc5ekGTELoXP">
            Moderaterna anser att Kommerskollegium gemensamt med bland annat
            Business Sweden och Exportkreditnämnden bör arbeta mer med hur
            man underlättar för exporten för små och medelstora företag. Exportfrämjande
            åtgärder via våra myndigheter är viktiga för att ge företagen
            rätt förutsättningar. De kontakter och den kompetens som myndigheterna
            kan bistå med är ovärderliga för att små och medelstora företag
            ska lyckas exportera sina varor. De svenska företagsstödsystemen
            måste vara bättre rustade för immaterialrättsfrågor för företag
            som ska ut på export; speciellt kommer små och medelstora företag
            behöva hjälp med det.
          </p>
          <head xml:id="i-Ey1dtvypk5JanxeSt3vfj8" type="h2">
            Värna och utveckla den svenska livsmedelsexporten
          </head>
          <p xml:id="i-QVLvkLmdVWXgFYhe4TyjFx">
            Sverige har en omfattande livsmedelsproduktion. Hela den svenska
            livsmedelskedjan har utvecklats rejält under ett par decennier.
            Sverige är i dag ett framstående land på mat och matlagning. I
            vårt land finns fler såväl mindre som större företag som lyckats
            väl med export till andra länder. Drycker och dryckesproduktion
            har exempelvis under det senaste decenniet utvecklats på ett imponerande
            sätt. Våra möjligheter att öka exporten är också goda.
          </p>
          <p xml:id="i-6vgK4uh8YSeZyGDfFASrGi">
            Moderaterna anser att regeringen bör arbeta mer med att värna
            och utveckla den svenska livsmedelsexporten. I arbetet bör erfarenheter
            från tidigare satsningar, såsom Matlandet, tas tillvara.
          </p>
          <head xml:id="i-LKKFJCBdrAXwM7iCf5Qxou" type="h2">
            Främja export av svensk klimatteknik
          </head>
          <p xml:id="i-SRNRhGCbWKkkEENV5A33We">
            Sverige och stora delar av världen arbetar nu hårt med att ställa
            om till fossilfritt för att minska utsläppen. För att främja detta
            arbete behövs ökad handel med varor som är klimatsmarta. Regeringen
            bör därför ges i uppdrag att verka inom EU för att framtida frihandelsavtal
            ska vara så gröna som möjligt, med så få tullar och andra handelshinder
            som möjligt, samt främja handel med effektiv klimatteknik.
          </p>
          <p xml:id="i-VbgvPW1pkTbZKQZ9s5Ag68">
            Det är viktigt att Sverige ligger på för att EU ska ta ledartröjan
            för att de multi­laterala avtalen och det globala nätverket inte
            ska fallera vare sig nu eller framöver, så att vi kan få en stark
            frihandelsagenda med moderna avtal. För att främja en hållbar
            utveckling och ge den en ordentlig skjuts framåt vill vi se att
            tullar helt avskaffas eller sänks på miljövänliga varor.
          </p>
          <head xml:id="i-FaABJyNw5kbX3ijedEuhsq" type="h2">
            Verkningsfull och effektiv klimatpolitik inom handeln
          </head>
          <p xml:id="i-MMYRmTYz7XatPkuGpJsrVo">
            EU ligger i framkanten när det kommer till att ställa om till
            fossilfritt och har antagit ambitiösa klimatmål. En konsekvens
            av att EU antagit ambitiösa klimatmål är ökad risk för bland annat
            koldioxidläckage. I ett försök att minimera den risken har EU-kommissionen
            föreslagit en gränsjusteringsmekanism, även kallad Carbon Border
            Adjustment Mechanism (CBAM).
          </p>
          <p xml:id="i-3eJPEu2xLGoeZe5UATiQX4">
            Moderaterna vill lyfta vikten av att EU och Sverige bedriver
            en effektiv klimat­politik, som får global effekt. Som världens
            största ekonomiska samarbete har EU stora möjligheter att påverka
            andra länder att införa åtgärder för att minska utsläppen. I arbetet
            med gränsjusteringsmekanismen är det särskilt viktigt att dessa
            regler och lagar som tas fram inte försämrar europeisk konkurrenskraft.
            Inte heller bör de strida mot rådande WTO-regler eller riskera
            att handelskonflikter utbryter. EU och Sverige bör fortsatt vara
            en förkämpe för frihandel och genom handeln även förbättra klimatet
            samt stärka vår konkurrenskraft.
          </p>
          <head xml:id="i-QrwXr5qZcShb2x2q4DuupF" type="h2">
            Öppna upp för privata aktörer inom exportrådgivning
          </head>
          <p xml:id="i-3UVxZcr718gdBNBndfqx4J">
            Moderaterna vill gärna i högre grad bygga utförandet av de näringslivsfrämjande
            åtgärderna på privata kvalitetssäkrade aktörer utanför myndighetskretsen.
            Dessa aktörer skulle exempelvis kunna utses genom att kvalitetskrav
            ställs samt att projekt och insatser sker i konkurrens mellan
            varandra. Myndigheternas, statens, uppgift skulle på detta sätt
            i huvudsak begränsas till att utifrån de politiska målen sätta
            allmänna ramar och fatta inriktningsbeslut för insatser och för
            kvaliteten på genomförare samt att följa upp resultaten, kontrollera
            att medlen använts på avsett vis och medverka till att förbättringar
            tillvaratas. I arbetet bör även erfarenheterna från Riksrevisionens
            granskning av de regionala exportcentrana från 2019 tillvaratas.
          </p>
          <head xml:id="i-CE9uV7C8K2bsDnuPKjY4sh" type="h2">
            Infrastruktur för att underlätta handeln
          </head>
          <p xml:id="i-4eDpYXAL1ucnhE7Bwvc6YK">
            Fungerande transporter, där alla transporter nyttjas och inte
            ställs mot varandra, är helt avgörande för en fungerande handel.
            Flera viktiga frågor inom transportområdet behöver lösas. Speciellt
            måste Arlanda och Göteborgs hamns förutsättningar förbättras för
            att handeln ska kunna utvecklas. Transporterna måste säkerställas
            i hela landet. I planeringen av åtgärder inom infrastrukturområdet
            måste man därför analysera hur olika åtgärder påverkar näringslivet
            och svensk konkurrenskraft.
          </p>
          <head xml:id="i-E2q94KiDn8n6nNE8s9GkTe" type="h2">
            Undanröj gränshinder i Norden
          </head>
          <p xml:id="i-X9RnX8sjfotW3Pmf6pLR5q">
            De nordiska länderna är nära sammankopplade. Många norska och
            danska invånare arbetar i Sverige och tvärtom. Bland annat omsätter
            vår gränshandel med Norge miljardbelopp. I Tornedalen knyts Sverige
            och Finland ihop på ett naturligt sätt. I Öresund är bron en naturlig
            länk mellan länderna. Det finns stora möjligheter att utveckla
            handeln och annat utbyte mellan Sverige och Norge, Danmark och
            Finland. I dag utnyttjas inte den potential som finns med en gemensam
            strategi för nordiska produkter och tjänster internationellt och
            för att fullt ut få utväxling på arbetsmarknads­regionerna. Exempelvis
            kan vissa tullsatser övervägas om de ska ses över inom ESS för
            bland annat Norge men också minska mängden regler som försvårar
            utbyte inom regionen. Ett arbete för ökad handel bör utvecklas
            och drivas av Sverige bilateralt och inom Nordiska ministerrådet.
          </p>
          <head xml:id="i-Sf2VDTdwtx5pKeJN2gec14" type="h2">
            En regelbaserad handel
          </head>
          <p xml:id="i-MFBotatvWsAARpRxWfQyK6">
            WTO är i behov av en reformering för att återupprätta efterlevnaden
            av de bestämda regelverken. Under lång tid har medlemsländerna
            varit oense och protektionismen har fått stort genomslag i organisationen,
            särskilt under pandemin. USA, som en av de viktigaste aktörerna
            i WTO, valde bland annat att under den föregående administra­tionen
            blockera frågan om tillsättning av domare i överprövningsförfaranden.
            Positiva tecken kan dock skymtas. Med ett nytt ledarskap på plats
            i WTO, och en ny administra­tion i USA, ser det ut att kunna genomföras
            nödvändiga förändringar.
          </p>
          <p xml:id="i-USP8NfStvqW6dGT7Le8u6X">
            Den svenska regeringen behöver däremot fortsätta driva på för
            att få såväl USA som Kina till förhandlingsbordet. Formellt är
            det EU som företräder medlemsländerna inom WTO, men det förminskar
            inte Sveriges roll. Sverige bör inom EU ta plats för en rimlig
            linje avseende reformering av WTO liksom bilateralt driva för
            landet viktiga frågor. Givet frågans vikt är det rimligt och Sverige
            bör ta en aktiv roll för att EU stödjer och driver på för en reformering
            och modernisering av organisationen. Sverige har stort intresse
            av ett fungerande WTO. Tillgänglighet till marknader, likvärdiga
            spelregler och borttagna handelshinder är viktigt för svensk ekonomi.
          </p>
          <p xml:id="i-G5tv3eF5UjZoMkW4RMijA5">
            Moderaterna vill även lyfta betydelsen av att en reformering
            av WTO skulle kunna göra att Tripsavtalet skulle kunna fungera
            bättre, vilket möjliggör en bättre harmonisering i handeln. De
            immaterialrättsintensiva företagen inom EU står i dag för 90 procent
            av EU:s export. Därför är det så viktigt att det fungerar. Det
            skulle gynna EU och Sverige. Under denna reformering bör även
            WTO hitta nya former för en närmare dialog med näringslivet. Företagen
            som varje dag handlar och nyttjar de handelsregelverk som tas
            fram sitter på mängder av kunskap som skulle vara ytterst värdefull
            för WTO.
          </p>
          <head xml:id="i-XCSbosZG9UTFnaDq9iV4Fz" type="h2">
            En noggrannare granskning av utländska direktinvesteringar
          </head>
          <p xml:id="i-CLb9q5mNLAUxAy3TiCUEVi">
            Världen vinner på det globala utbytet av varor och tjänster.
            Men det finns situationer där det är nödvändigt att vara uppmärksam
            på krafter som har andra syften än att bara bedriva handel. Granskning
            är avgörande i tider som dessa för att säkerställa rättvis konkurrens
            och värnande om äganderätt och motverka korruption. Frihandel
            kan gå åt två håll, och det är viktigt att bygga handelsrelationer
            men också att säkerställa att utländska investerare inte har illvilliga
            agendor som är orättvisa eller till och med farliga. Sverige måste
            stå upp för att spelregler följs och se till att så sker.
          </p>
          <p xml:id="i-vSxKbDkvfryKmjrMHeH4A">
            Därför är det angeläget att Sverige ökar kontrollerna av utländska
            direkt­investeringar inom såväl privat som statlig sektor, för
            att säkerställa att de inte hotar svenska säkerhetsintressen.
            Vi noterar även att Sten Heckscher planeras presentera sitt slutbetänkande
            gällande direktinvesteringar i början av november 2021 men uppmanar
            även regeringen att fortsätta arbeta med denna komplexa frågan.
          </p>
          <p xml:id="i-PWSe3jcMaQ36WoGcEhVsKH">
            Förra året infördes en ny lag i Sverige till följd av EU:s förordning
            om granskning av utländska direktinvesteringar. Inspektionen för
            strategiska produkter (ISP) har fått uppdraget som kontaktpunkt
            av regeringen och för den internationella samordnings­rollen ska
            myndigheten också få befogenhet att hämta in vissa uppgifter från
            inblandade företag inför en investering, om det finns risk att
            affären kan påverka svensk säkerhets­känslig verksamhet. Berörda
            företag ska ha möjlighet att överklaga ett beslut som myndigheten
            har fattat om att hämta in uppgifter. Som exempel kan nämnas infra­struktur,
            såväl fysisk som digital, samt olika former av näringslivsetableringar.
            Sverige bör ta på sig ledartröjan och säkerställa att informationsdelning
            inom denna funktion fungerar smidigt och effektivt.
          </p>
          <head xml:id="i-596mMexNnTxanrGThWoVXS" type="h2">
            Överväg ett nytt uppdrag till EKN
          </head>
          <p xml:id="i-TvU6op5WS81ArsFSTiNmrY">
            Efter de massiva protester som pågått i över ett år i Belarus
            och regimens brutala svar på protesterna har frågan om mänskliga
            rättigheter återkommit på dagordningen även i handelspolitiken.
            Under sommaren framkom bland annat att svenska Exportkredit­nämnden,
            EKN, har ställt ut offerter på statliga kreditgarantier på miljardbelopp
            i Belarus. EKN backade sedan, men frågan blir ändå aktuell för
            hur demokratier ska se på den här typen av handelsrelationer.
            Moderaterna inser komplexiteten i frågan då vi inte vill straffa
            ett lands hela befolkning men samtidigt inte gynna en regim som
            kränker mänskliga rättigheter. Regeringen bör därför ge Exportkreditnämnden
            i uppdrag att även analysera säkerhetspolitiska konsekvenser när
            affärer görs med dessa regimer.
          </p>
          <head xml:id="i-DYjhQoYzoMvY32njYLk97X" type="h2">
            Värna våra internationella samarbeten
          </head>
          <p xml:id="i-Ui7txerXYnGpTFKjAFHWNi">
            Business Sweden är en viktig aktör för svensk handel. Företaget
            har en omfattande närvaro i många delar av världen och många kunniga
            medarbetare. Deras främjande­uppdrag samt arbetet de gör för att
            främja investeringar är viktigt. Flera delar av handelsfrämjandet
            har varit föremål för diskussion, i diverse utredningar samt genomgång
            av Riksrevisionen. Det är viktigt att lärdomar dras från dessa
            analyser. Sverige behöver ett förstklassigt främjande av handel.
            Mål och medel för att fullfölja uppdraget bör göras tydliga.
          </p>
          <p xml:id="i-2BPGNRP3mZHrYUhwv5jN9b">
            Business Sweden har till uppgift att hjälpa svenska företag att
            öka sin globala försäljning och att få internationella företag
            att investera och expandera i Sverige. Samtidigt har Visit Sweden
            uppdrag att internationellt marknadsföra Sverige som resmål och
            att marknadsföra varumärket Sverige. Marknadsföringen riktas till
            utvalda målgrupper på definierade utlandsmarknader. Därutöver
            är Svenska institutet en statlig myndighet med uppgift att skapa
            intresse och förtroende för Sverige utomlands. Arbetet främjar
            Sverige med samarbete i Östersjöregionen och den globala utvecklingen.
            Moderaterna vill göra en översyn av vilka synergieffekter ett
            samarbete, samordning eller sammanslagning kan skapa genom att
            få en helhetsbild av vad som kan åstad­kommas gemensamt mellan
            Business Sweden, Visit Sweden och Svenska institutet.
          </p>
          <head xml:id="i-5bwxpEvWwXxhfLn6dwrzp9" type="h2">
            Öka företags möjlighet att medverka i FN-upphandlingar
          </head>
          <p xml:id="i-SmGiQJ4hUybq2EBLdRW8N2">
            Globalt upphandlade FN under 2020 varor och tjänster för ungefär
            195 miljarder kronor, varav endast en 0,21 procent upphandlades
            från Sverige. Det är en andel som vida understiger Sveriges andel
            av FN:s budget. I nuläget levererar Sverige främst medicinsk utrustning
            och laboratorieutrustning samt sport- och fritidsutrustning. På
            tjänstesidan levererar Sverige tjänster inom administration, bygg
            och ingenjör samt transport.
          </p>
          <p xml:id="i-5csKgPMP5dHZL1fZ2a3JTq">
            Sverige är en stor bidragsgivare, men hittills har väldigt få
            svenska företag varit med i upphandlingarna. Många handelskamrar
            har genom åren byggt kompetens- och resurscentrum för svenska
            företag som vill börja sälja till FN. Sverige behöver skapa förutsättningar
            för svenska företag att delta i, och konkurrera på, en jämn spelplan
            om internationella upphandlingar.
          </p>
          <head xml:id="i-DyWNRen9juDcLkjTWjBAHN" type="h2">
            Geografiska ursprungsbeteckningar
          </head>
          <p xml:id="i-49Q2ry9omJJhVX5dEnFBRK">
            Inom EU finns regler för så kallade geografiska ursprungsbeteckningar.
            I flera delar är det rimligt att en leverantör är tydlig med en
            varas ursprung eller egenskaper. Det är inte minst viktigt vad
            gäller jordbruksprodukter. Å andra sidan finns en utveckling där
            värdekedjorna inom allt fler områden blir allt mer komplexa. Vi
            anser att tydliga regler bör kunna användas som upplysning och
            argument i en försäljning, men samtidigt får inte sådana regler
            landa i ökad protektionism. Det bör finnas rimliga regler och
            en samlad, rimlig reglering. Vidare är det angeläget att regeringen
            säkerställer att befintliga och eventuella tillkommande regler
            inte innebär ökad protektionism. Olika initiativ för detta bör
            övervägas, men framförallt bör Sverige anta en position som håller
            emot utvidgningen av detta förslag.
          </p>
        </div>
        <div xml:id="i-GPSsqF4pCbK8tn99zmtztE" type="signatureBlock">
          <list xml:id="i-WevAnWWZMvuSXnkRAh5d11">
            <item xml:id="i-LCEfnVgRxzMKSrkHMJ7M3z" who="i-9118KyeHJPwjSm2gBg9zwB" type="signature">
              Lars Hjälmered (M)
            </item>
            <item xml:id="i-EyeMq4UHq7Bha5pdMRVJCm" who="i-BNPcdNmACXycfvLR8wqbHp" type="signature">
              Ann-Charlotte Hammar Johnsson (M)
            </item>
            <item xml:id="i-6av2WeKia28bNqir8CAucN" who="i-5pt7V9L88gFuC3UA5MjoNb" type="signature">
              Lotta Olsson (M)
            </item>
            <item xml:id="i-HMc8LjbKCBGiyT242kshMu" who="i-53KY3J6rUMztHFT2HWMr3x" type="signature">
              Elisabeth Björnsdotter Rahm (M)
            </item>
          </list>
        </div>
      </div>
    </body>
  </text>
</TEI>
