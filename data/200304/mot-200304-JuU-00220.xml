<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-JuU-00220">
  <teiHeader>
    <fileDesc>
      <titleStmt>
        <title>Effektivare gränskontroll</title>
        <author corresp="i-9Kt7koTgzUZUA9ovNXYdWj">av Marietta de Pourbaix-Lundin (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Effektivare gränskontroll</title>
          <idno type="rdwebb">GR02Ju220</idno>
          <rs type="number">Ju220</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GR02Ju220/text</ref>
          <ref type="dokument_url_html">http://data.riksdagen.se/dokument/GR02Ju220</ref>
          <ref type="dokumentstatus_url_xml">http://data.riksdagen.se/dokumentstatus/GR02Ju220</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8L33nazCwZz6Q7VBmFEPvd" type="signed"/>
        <correspContext corresp="i-8L33nazCwZz6Q7VBmFEPvd">
          <note type="signatory" corresp="i-9Kt7koTgzUZUA9ovNXYdWj"/>
        </correspContext>
        <correspAction xml:id="i-UezqV2S3iVkfex8SDvCCeF" type="referral">
          <date when="2003-10-15"/>
        </correspAction>
        <correspAction xml:id="i-MN4SxxCq7qoDxjiS3mp1hK" type="dismissal">
          <date when="2003-10-15"/>
        </correspAction>
        <correspAction xml:id="i-DoGPzMSZi7VVZrhfjXA2KG" type="submission">
          <date when="2003-10-07"/>
        </correspAction>
        <correspAction xml:id="i-SQWHRuEfqpFLh2ZZE8TL5a" type="assigned"/>
        <correspContext corresp="i-SQWHRuEfqpFLh2ZZE8TL5a">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Ju_0220/mot_200304_Ju_0220-0001.pdf"/>
      <div xml:id="i-JzHjTMkNhPXfv1CKmDGX56" type="motHeader">
        <div xml:id="i-13P86unnLyaZ3RGn1jfDC5" type="motTitle"/>
        <div xml:id="i-QCRiWu383QVc7cDvEKSD53" type="motSubmissionInfo"/>
      </div>
      <div xml:id="i-Noco9fCvRotGZ5RgzZzXYz" type="motBody">
        <div xml:id="i-HgmUHWV9expc7gjweFUmnj">
          <p xml:id="i-BAcowSb6enK2KDReoB1RF">
            2003/04 mnr: Ju220 pnr: m1154
          </p>
          <p xml:id="i-3uNb2mbPRB8vvaTshwQvV4">
            Motion till riksdagen 2003/04:Ju220
          </p>
          <p xml:id="i-FwcxqXH3uN3YxExzrjdQLL">
            av Marietta de Pourbaix-Lundin (m)
          </p>
          <p xml:id="i-YXMfqD5PyWVAvzGd5sKzFd">
            Effektivare gränskontroll
          </p>
          <p xml:id="i-R7MFNxHr2pA16CMS1mPCdU">
            Förslag till riksdagsbeslut
          </p>
          <p xml:id="i-MsR7idRS3kM8tkCGxCgLWj">
            Riksdagen tillkännager för regeringen som sin mening vad i motionen
            anförs om behovet av att lägga fast riktlinjer för en fortsatt
            och utvidgad myndighetssamverkan när det gäller gränskontroll.
          </p>
          <p xml:id="i-DQAXf7zicvfbLc9PPDs78r">
            Motivering
          </p>
          <p xml:id="i-2nAEk3XCYKNv1sNp5K3T7q">
            Polisen, Tullverket, Kustbevakningen och Migrationsverket ansvarar
            för olika delar av den svenska gränskontrollen av personer. I
            utlänningslagen (1989:529) finns bestämmelser om polisens ansvar
            och befogenheter i gränskontrollen. Av lagen framgår att polisen
            har ansvaret för inresekontrollen. I utlänningsförordningen (1989:547)
            sägs att utlänning skall inresa till eller utresa från svenskt
            landterritorium där passkontroll är anordnad (passkontrollort).
            Vid resor mellan Sverige och övriga nordiska länder kan in- och
            utresa även ske vid annan ort än passkontrollort (gränsövergångsställe).
            Det är sålunda polismyndigheten som har ansvaret för kontrollen
            vid passkontrollorterna. I denna kontroll har polisen en rad befogenheter.
            Vid inresekontroll får polisman kroppsvisitera en utlänning samt
            undersöka dennes bagage, handresgods, handväskor och liknande
            i den utsträckning det är nödvändigt för att ta reda på utlänningens
            identitet. Sådan undersökning får också ske för att ta reda på
            utlänningens resväg till Sverige om denna är av betydelse för
            bedömningen av rätten att resa in i och vistas här i landet. Polisman
            får också under vissa förutsättningar ta hand om utlännings pass
            och biljetter samt fotografera utlänningen och ta fingeravtryck.
            Tullmyndigheten och Kustbevakningen är skyldiga att bistå polisen
            vid kontrollen av utlänningars in- och utresa. Moderaterna har
            vid upprepade tillfällen föreslagit åtgärder i anledning av att
            Schengenreglerna i vissa situationer anses göra det omöjligt för
            Tullverket att informera polismyndigheten.
          </p>
          <pb facs="riksdagen-motions-pdf/data/200304/mot_200304_Ju_0220/mot_200304_Ju_0220-0002.pdf"/>
          <p xml:id="i-2d8WXfzXUbhxSA9ZrfjNuw">
            2003/04:Ju220
          </p>
          <p xml:id="i-KwyAZZub5oN246KdxerVRY">
            Riksrevisionsverkets granskning av samverkan
          </p>
          <p xml:id="i-S3X1BQz6B56CwmmoYNKm3Z">
            Riksrevisionsverket (RRV) har, mot bakgrund av att regeringen
            bedömt att en utvecklad operativ samverkan mellan gränskontrollmyndigheterna
            kan friställa resurser, låtit granska personkontrollen vid gränserna.
            RRV lämnar flera förslag på hur dagens gränskontroll kan bli effektivare.
            Person- respektive varukontroll görs i dag vid två olika tillfällen
            vid gränsövergångarna. Enligt RRV borde polisen och tullen vid
            de mindre övergångarna kunna byta tjänster med varandra, så att
            antingen polisen eller tullen svarar för både inrese- och tullkontroll.
            Vid färjelägen skulle kontrollen av resenärer i personbilar dessutom
            kunna genomföras vid ett och samma tillfälle. RRV föreslår också
            att ett försök genomförs med en organisatorisk samordning av polisens
            och tullens verksamheter vid större gränsövergångar. Polisen,
            Tullverket, Kustbevakningen och Migrationsverket ansvarar för
            olika delar av gränskontrollen. Dessa gör var för sig bedömningar
            av hot och risker vid gränserna. Bedömningarna skall utgöra underlag
            för inriktningen av kontrollen. RRV:s granskning visar att kvaliteten
            på dessa riskbedömningar varierar. Polisens kontrollverksamhet
            styrs dessutom endast till viss del utifrån aktuella riskbedömningar.
            RRV föreslår därför att de olika myndigheterna mer systematiskt
            utnyttjar varandras resultat, erfarenheter och kunskaper vid utarbetandet
            av riskbedömningar. Sådana bedömningar bör göras för samtliga
            gränsövergångar och de bör utarbetas av professionella analytiker
            som har en oberoende ställning inom myndigheterna.
          </p>
          <p xml:id="i-GvBrum8UYch6r8gwZxPbBC">
            Försöksverksamhet hos tullen och polisen
          </p>
          <p xml:id="i-HGNApXxKJnv5dLPHBbKEvf">
            I linje med RRV:s rekommendationer om myndighetssamverkan har
            tullen och polisen inlett ett försök med utbyte av tjänster. Försöket
            innebär att resenärer som kommer till Visby flygplats från ett
            land utanför Schengenområdet från och med den 11 juni 2001 inresekontrolleras
            av tulltjänstemän. Tullkontrollen av resande som kommer från utrikes
            ort till Visby flygplats sköts som vanligt av tullen. På motsvarande
            sätt utförs tullkontrollen av resenärer från utrikes ort som kommer
            till Jönköpings flygplats Axamo av polismän. Som vanligt ombesörjs
            också inresekontrollen av resenärer från ett land utanför Schengenområdet
            till Jönköping av polisen. Genom utbytet av tjänster kan resurser
            för andra angelägna uppgifter frigöras hos båda myndigheterna.
            Det skall dock uppmärksammas att utbytet inte innebär att huvudansvaret
            för respektive kontrollverksamhet övergår till den myndighet som
            utför respektive kontroller. Det är fortfarande polisen som har
            huvudansvaret för personkontroll och Tullverket som har huvudansvar
            för tullkontroll (kontroll av varor). Den huvudansvariga myndigheten
            måste därför lämna det stöd som behövs till den utförande myndigheten.
            Det påbörjade utbytet av tjänster är en försöksverksamhet grundad
            på en central överenskommelse mellan Rikspolisstyrelsen och Tullverket.
          </p>
          <pb facs="riksdagen-motions-pdf/data/200304/mot_200304_Ju_0220/mot_200304_Ju_0220-0003.pdf"/>
          <p xml:id="i-A4CPravSL2Jenj3Mj1Tx2L">
            Dags för nya helhetsgrepp
          </p>
          <p xml:id="i-2UgLZ4STLScMqAwvj8dafa">
            Den försöksverksamhet som pågår är spännande och ett steg i rätt
            riktning. Det känns dock angeläget att regering och riksdag ger
            tydliga signaler om den framtida inriktningen när det gäller en
            utvidgad myndighetssamverkan beträffande gränskontroller. Regeringen
            bör därför på lämpligt sätt initiera noggranna och systematiska
            bedömningar av hur samverkan kan utvecklas vidare och lägga fram
            förslag till riktlinjer för det fortsatta och utvidgade samverkansarbetet.
            Samverkan får dock inte innebära att en av samverkansparterna
            helt försvinner från en ort, vilket riskerar bli fallet när nu
            Tullverket tvingas göra stora nedskärningar.
          </p>
          <p xml:id="i-H5qxSd2BrW1XM9Q2MfrXGf" type="date">
            Stockholm den 22 september 2003
          </p>
          <div xml:id="i-5qtLLGnmLvxvFKoMKNui4h" type="signatureBlock">
            <list xml:id="i-AmAumieqKw1T4VijcxMnVH">
              <item xml:id="i-2vCtScPqgqF1Y6p1k1Pp51" who="i-9Kt7koTgzUZUA9ovNXYdWj" type="signature">
                Marietta de Pourbaix-Lundin (m)
              </item>
            </list>
          </div>
          <p xml:id="i-2AXmm2nLbipPjt9UxVQ4Ht">
            2003/04:Ju220
          </p>
        </div>
      </div>
    </body>
  </text>
</TEI>
