<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00216">
  <teiHeader>
    <fileDesc>
      <titleStmt>
        <title>Religionsfrihet i en ny utrikespolitik</title>
        <author corresp="i-Ybw8JnrmHGCsqpipBke8a7">av Mikael Oscarsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Religionsfrihet i en ny utrikespolitik</title>
          <idno type="rdwebb">GU02U216</idno>
          <rs type="number">U216</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U216/text</ref>
          <ref type="dokument_url_html">http://data.riksdagen.se/dokument/GU02U216</ref>
          <ref type="dokumentstatus_url_xml">http://data.riksdagen.se/dokumentstatus/GU02U216</ref>
          <ref type="doc">http://data.riksdagen.se/fil/118852AA-EEC5-4F43-8B3F-15A100E02EBD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PnuRvj6cwCg21S2qQ1cUXz" type="signed"/>
        <correspContext corresp="i-PnuRvj6cwCg21S2qQ1cUXz">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction type="referral" xml:id="i-PCepZyBiyERBd4XZzK6jRX">
          <date when="2006-11-07"/>
        </correspAction>
        <correspAction type="dismissal" xml:id="i-6BUo5T4WFT4HUKgXmxarYe">
          <date when="2006-11-07"/>
        </correspAction>
        <correspAction type="numbering" xml:id="i-QXCoND9Cf2ckgkDDRztPEP">
          <date when="2006-10-31"/>
        </correspAction>
        <correspAction type="submission" xml:id="i-FKebWPAhe6HAJTnG4BG7B5">
          <date when="2006-10-31"/>
        </correspAction>
        <correspAction type="transfer" xml:id="i-KiS4apvBqjNthZhobuLrcd">
          <date when="2006-10-27"/>
        </correspAction>
        <correspAction type="assigned" xml:id="i-V4SSCwF6rDZ2QACwFmHjkR"/>
        <correspContext corresp="i-V4SSCwF6rDZ2QACwFmHjkR">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-7c6y67DTicLooK7A8eUdwY">
            Förslag till riksdagsbeslut
          </head>
          <p xml:id="i-Dxj9rUteFwQDYsbaLTZjkK">
            Riksdagen tillkännager för regeringen som sin mening vad i motionen
            anförs om internationell religionsfrihet.
          </p>
        </div>
        <div type="motContent">
          <head type="h1" xml:id="i-ASDZQ6gicYv312Gsz7GAbg">
            Religionsfrihet i en ny utrikespolitik
          </head>
          <head type="h1" xml:id="i-FHsKDAg5BQ1wsWiyLVEBio">
            Motivering
          </head>
          <p xml:id="i-KykFTfuWH5gCRHFSBL5SRG">
            1998 instiftade USA:s kongress en lag om internationell religionsfrihet,
            the International Religious Freedom Act, med det uttalade målet
            att stärka USA:s försvar av individer som förföljs av religiösa
            skäl. Kongressen ville också försäkra sig om att internationell
            religionsfrihet främjades och integrerades i alla aspekter av
            USA:s utrikespolitik. I samband med att den nya lagen antogs inrättade
            landets president Bill Clinton en nationell kommitté för att övervaka
            den internationella utvecklingen för tanke, samvets- och religionsfrihet:
            U.S. Commission on International Religious Freedom (USCIRF).
          </p>
          <p xml:id="i-RdPezxprU8iL3bm8rUoDcT">
            När den nationella kommittén den 3 maj 2006 presenterade sin
            årliga rapport över länder vars brott mot den universella religionsfriheten
            är särskilt bekymmersamma togs följande länder med: Burma, Nordkorea,
            Eritrea, Iran, Pakistan, Kina, Saudiarabien, Sudan, Turkmenistan,
            Uzbekistan och Vietnam.
          </p>
          <p xml:id="i-28nS1EvNCmgnE6iGpKWUKQ">
            Utöver det har Afghanistan lagts till de länder som står på kommitténs
            bevakningslista, som sedan tidigare omfattar Bangladesh, Vitryssland,
            Kuba, Egypten, Indonesien och Nigeria. Kommittén nämner även Indien,
            Ryssland, Sri Lanka och Irak som länder som kan behöva uppmärksammas
            med avseende på problematiken.
          </p>
          <p xml:id="i-Fhrm83xcMFB5fd1qjos9cz">
            Den i dag vanligaste orsaken till att människor utsätts för förföljelse,
            kränkningar och övergrepp inte sällan med dödlig utgång är religiös
            tillhörighet och identitet. I ett land som Sverige, där Socialdemokraterna
            som generellt har varit det största partiet framgångsrikt har
            drivit den ideologiska och politiska uppfattningen att religionen
            ska vara en privatsak, kan denna icke-ideologiska verklighet vara
            svår att förstå. Därför är det nu angeläget att Sverige blir bättre
            på att uppmärksamma den religiösa förföljelse som i dag äger rum
            runtom i världen, men kanske även i vårt eget land. Religiös identitet
            måste åter få bli en del av offentligheten.
          </p>
          <p xml:id="i-HwBLokZh1HfUx7TwrKyHei">
            De stora förbrytarna mot religionsfriheten är främst regimer
            som bygger på marxistisk eller islamistisk ideologi, även om dessa
            inte står för hela problematiken. Inte heller är alla islamiska
            stater repressiva i fråga om religionsfrihet, även om detta tyvärr
            inte kan sägas om de marxistiska. Förbrytelserna mot religionsfriheten
            är dessvärre inte heller begränsade till de länder som nämndes
            i USCIRF:s rapport för 2006. Många av dessa länder känns samtidigt
            igen från annan nedslående statistik vad gäller mänskliga fri-
            och rättigheter, liksom ekonomisk utveckling etc.
          </p>
          <head type="h2" xml:id="i-B8au1UQQb9dRAx96Q6qnqS">
            Sveriges internationella relationer
          </head>
          <p xml:id="i-UmoPAYGKxN9zvRZtVu6pDv">
            En gemensam faktor som går att urskilja i många av de länder
            som i dag inte respekterar mänskliga fri- och rättigheter är just
            bristande religionsfrihet, dit FN:s allmänna förklaring också
            binder så grundläggande friheter som tanke- och samvetsfrihet.
            Artikel 18 i FN:s allmänna förklaring om de mänskliga rättigheterna
            lyder: Envar har rätt till tankefrihet, samvetsfrihet och religionsfrihet.
            Denna rätt innefattar frihet att byta religion eller tro och att
            ensam eller i gemenskap med andra offentligt eller enskilt utöva
            sin religion eller tro genom undervisning, andaktsövningar, gudstjänst
            och iakttagande av religiösa sedvänjor.
          </p>
          <p xml:id="i-2jfRBQRKpmkuSRAy3iXoBe">
            På samma sätt som det finns en negativ koppling mellan överträdelser
            mot de mänskliga rättigheterna och hoten mot fred och säkerhet,
            finns det en positiv koppling mellan religionsfrihet och respekten
            för övriga mänskliga rättigheter.
          </p>
          <p xml:id="i-NovbVtdCN5w8MF1PT32hct">
            Sveriges utrikespolitik omfattar inte bara kampen för internationell
            rätt och mänskliga rättigheter, utan också utvecklingsarbete och
            handel etc. En viktig del i arbetet är spridandet av demokrati
            och demokratiska värden. Även dessa områden berörs av förekomsten
            av eller bristen på religionsfrihet.
          </p>
          <p xml:id="i-XHQv6B5ZnavyX96HtHzUZN">
            Under senare år har Sverige drivit några särskilda perspektiv
            kring fri- och rättigheter i internationella sammanhang. Hit hör
            genderperspektivet. När det gällde inställningen till religionens
            betydelse i människors liv tycktes däremot den förra regeringen
            inta en ytterst negativ inställning. Inte minst gällde det hur
            de såg på religionen i fråga om kvinnor och kvinnors rättigheter
            i internationella sammanhang. För många människor i vår värld
            utgör religionen tvärtom en oerhört positiv kraft i kampen mot
            förtryck och övergrepp. Inte minst gäller detta för kvinnor.
          </p>
          <p xml:id="i-KCumAmqCHRGZaNKmKNcrXZ">
            Mot denna bakgrund menar jag att Sverige och dess regering bör
            driva religionsfriheten som en av de absolut viktigaste grundpelarna
            i internationella sammanhang och i utrikespolitiken. Vi får inte
            acceptera något annat än internationell och verkligen allmän religionsfrihet.
            Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-V6m7KuYMtweBvbU7v3Pa9P" who="i-Ybw8JnrmHGCsqpipBke8a7">
              Mikael Oscarsson (kd)
            </item>
          </list>
        </div>
      </div>
    </body>
  </text>
</TEI>
