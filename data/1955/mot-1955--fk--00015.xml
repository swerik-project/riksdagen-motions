<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__fk__15/mot_1955__fk__15-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Första kammaren, nr 15
          </p>
          <p>
            Nr 15
          </p>
          <p>
            Av herr Ollén, om behörighet för kvinna att inneha prästerlig
            och annan kyrklig tjänst.
          </p>
          <p>
            Ett problem, som blivit aktuellt för svenska kyrkan under senaste
            år, är prästbristen, och energiska ansträngningar i skilda avseenden
            har vidta- gits och föreslås bli vidtagna för att häva densamma.
            Det säges på ledan- de kyrkligt håll, att frågan om prästrekrytering
            håller på att bli ett av den svenska kyrkans stora problem under
            det kommande decenniet, som, om det ej tillfredsställande kan
            lösas, hotar att ”skapa katastrof” för kyrkans hela verksamhet.
            Enligt uppgifter lämnade föregående år av diakonistyrelsen utgjorde
            prästbristen då 53 personer och kommer, om icke extra åtgärder
            tillgripes, efter fem års förlopp att uppgå till mer än 250 präster.
            Därvid har ej räknats med behovet av ett antal pastorsadjunk-
            ter, disponibla för korttidsförordnanden. Bland åtgärder, som
            förordats ur rekryteringssynpunkt på den inre fronten, märkes,
            att i konfirmandundervisningen alltid bör ingå en lektion om prästämbetet;
            att församlingsbibliotek respektive skolbibliotek för- ses med
            lämpliga präst- och missionärsbiografier; att unga prästämnen
            utnyttjas i församlingsarbetet; att, där läroverk finnes inom
            församlingen, prästen underhåller nära personliga relationer med
            rektor och lärarkol- legium. I sådant syfte föreslås det, att
            prästen håller vissa morgonböner vid läroverket och att han årligen
            får en lektionstimme, dels i abituricnt- klassen, dels i ämnesvalsklassen,
            för att tala om kyrkan och prästämbetet, såvida detta icke sker
            vid en s. k. skolans timme, som numera anordnas vid läroverken.
          </p>
          <p>
            Man kan starkt ifrågasätta lämpligheten av dylika rekryteringsåtgärder
            både beträffande konfirmandundervisningen och skolan, då Ju rekrytering
            lätt urartar till agitation och då i ett land med religionsfrihet
            någon dylik påverkan i viss riktning icke bör ske, särskilt icke
            bland ungdomen. Dessa åtgärder på den inre fronten anses dock
            icke leda till önskvärda resultat. Biskoparna bör särskilt engagera
            sig för skilda åtgärder i stiften. Det heter sålunda i den på
            diakonistyrelsens förlag utgivna skrif- ten ”Det behövs flera
            präster” av direktor Wilh. Schröder och kyrkoherde Åke Zetterberg:
            ”Hela kyrkans tradition, inte minst sådan den kommer till uttryck
            i våra bekännelseskrifter, framhåller biskopen som den som kallar
            präster. Alldeles speciella fält för denna del av biskopens verksam-
          </p>
          <pb facs="riksdagen-motions-pdf/data/1955/mot_1955__fk__15/mot_1955__fk__15-002.pdf"/>
          <p>
            Motioner i Första kammaren, nr 15 11
          </p>
          <p>
            het är gymnasierna, folkhögskolorna och universiteten. En nära
            kontakt med biskopen och läroverksrektorerna, innefattande täta
            biskopsbesök vid gymnasierna, är angelägen.” Dylika ingripanden
            från biskoparnas sida beträffande läroverkens och folkhögskolornas
            ungdom förefaller icke önskvärda eller lämpliga. Vädjandena kan
            lätt bli påtryckningar och det är att märka, att frikyrkorörelsen
            varken har eller vill ha några möjlig- heter att på liknande sätt
            värva proselyter. Lämpligheten av även andra åtgärder i liknande
            syfte kan starkt ifrågasättas. Detta är emellertid åtgärder på
            längre sikt. För att möta den aktuella bristsituationen diskuteras
            bl. a. kvarhållande i tjänst av präster, som upp- nått pensionsåldern,
            inkallande av norska präster, anställande av lekmän som pastorsassistenter
            samt tvåårig prästutbildning av ett begränsat an- tal män, som
            på andra områden skaffat sig en meriterad utbildning och genom
            sin tidigare verksamhet visat sig skickade att bli präster. Detta
            senare förslag, som framkallat en livlig förhandsdebatt såväl
            bland de teologie studerandena som i pressen, har av diakonistyrelsen
            framförts till Kungl. Maj:t med hemställan, att skyndsam utredning
            måtte göras för fastställande av kursplaner, lärarbehov m. m.
            för en dylik utbildning vid sidan om den ordinarie och utan att
            jämbördiga kunskaper uppnås. Det måste anses som ytterst anmärkningsvärt,
            att när frågan om präst- bristen på detta sätt diskuteras inom
            kyrkan både principiellt och prak- tiskt den utomordentligt viktiga
            frågan om kvinnas behörighet att inneha prästerlig och annan tjänst
            inom statskyrkan blott beröres i förbigående och då utomordentligt
            negativt. I den nyss nämnda redogörelsen avföres hela problemet
            med några rader: ”Frågan om kvinnors prästvigning är en stridsfråga,
            på vilken icke anledning finnes att här ingå. Frågan är av den
            art, att den måste avgöras från helt andra synpunkter än en till-
            fällig prästbrist.” Man ställer sig utomordentligt frågande till
            en argumentering av detta slag. Varför kan man inte tänka sig,
            att den naturligaste lösningen av prästbristen på både nära och
            längre sikt just är, att kristna kvinnor be- redes möjligheter
            att bli präster? Det är ju en uppfattning, som svenska riksdagen
            för decennier sedan gett uttryck åt och nu senast vid 1946 års
            riksdag aktualiserat genom hemställan till Kungl. Maj:t om en
            allsidig utredning, vilken utredningskommitté tillsattes samma
            år under biskop Torsten Bohlins ledning och slutredovisade sina
            resultat 1950. I det nu aktuella läget kan det anses befogat att
            i största korthet beröra kommit- tåns ställningstagande. Mcd betydande
            majoritet, 10 ledamöter mot 4, beslöt kommittén att förorda förslag
            till ny lag, enligt vilken kvinna skall äga lika behörighet som
            man att prästvigas och att inneha prästerlig
          </p>
          <pb facs="riksdagen-motions-pdf/data/1955/mot_1955__fk__15/mot_1955__fk__15-003.pdf"/>
          <p>
            12 Motioner i Första kammaren, nr 15
          </p>
          <p>
            tjänst; dock att kvinna ej må förordnas till prästerlig tjänstgöring
            eller utnämnas till prästerlig tjänst i annan församling än sådan,
            i vilken fin- nes minst två prästerliga tjänster och av dessa
            tjänster minst en har man- lig innehavare. I fråga om behörighet
            att innehava kyrklig tjänst, vilken icke är att hänföra till prästerlig
            tjänst, skall kvinna vara likställd med man. Enligt majoritetens
            uppfattning skulle prästämbetets öppnande för kvinnorna betyda
            ett stort värde både rent religiöst och ur kyrkans egen synpunkt.
            Ej minst bland den kvinnliga ungdomen i församlingen skulle en
            kvinnlig själasörjare kunna vara till gagn på ett sätt som en
            manlig ej kan. Därtill kommer, att en kvinnlig arbetare i kyrkan
            skulle ha möjlighet att nå vissa kvinnor eller grupper av kvinnor,
            som trots religiösa behov eller kanske en medveten kristen tro
            nu ej finner sig till rätta inom kyr- kan. Men också den del av
            kvinnovärlden, som står mer eller mindre främmande för varje religiös
            förkunnelse, ställer kyrkan inför särskilda uppgifter. Vill hon
            här söka nå kontakt, är det uppenbart, att detta syfte i hög grad
            främjas genom kvinnliga arbetare i kyrkans tjänst. Saken kan också
            ses ur kvinnans egen synpunkt. För den speciella kvinnorörelsen
            ter sig en reform, som innebure prästämbetets öppnande för kvinnor,
            som en naturlig konsekvens av den i behörighetslagen fastslagna
            principen om mäns och kvinnors jämställdhet i fråga om rätten
            att inneha statstjänst eller eljest brukas i offentliga uppdrag.
            Eftersom detta kvinnorörelsens krav ur vissa synpunkter måste
            anses vara ett rättfärdighetskrav, kan det från kyrkans sida icke
            utan vidare avvisas. Därtill kommer, att kristen- domen principiellt
            hävdar mannens och kvinnans religiösa jämställdhet. Det senast
            anförda utgör några glimtar ur majoritetens aktstycke. I valet
            mellan särskilt kvinnligt ämbete eller kvinnliga präster anser
            sig majoriteten icke kunna förorda inrättandet av ett särskilt
            kvinnligt äm- bete inom kyrkan i stället för prästämbetets öppnande
            för kvinnor: ”Tan- ken på ett dylikt ämbete har ju också uttryckligen
            avvisats av 1946 års riksdag vid behandlingen av den motion, som
            närmast föranlett denna ut- redning.” Beträffande bibeltolkningen
            sammanfattar utredningen: ”Vår kyrkas bundenhet vid bibeln som
            norm för kristen tro och kristet liv kan alltså icke ur någon
            synpunkt anföras som skäl mot kvinnans tillträde till prästämbetet.
            Frågan om kvinnas tillträde till prästämbetet måste därför bedömas
            som en praktisk lämplighetsfråga. Principiella religiösa hinder
            för en lösning i positiv riktning finnes icke.” En av de sakkunniga,
            författarinnan fru Märta Leijon, som vill sträcka sig längre än
            majoritetsförslaget, betonar, att vid den undersökning, som hon
            enligt uppdrag gjort bland de större medborgargrupperna i vårt
            land
          </p>
          <pb facs="riksdagen-motions-pdf/data/1955/mot_1955__fk__15/mot_1955__fk__15-004.pdf"/>
          <p>
            Motioner i Första kammaren, nr 15 13
          </p>
          <p>
            om deras ställning till prästvigning av kvinnor, ingen tillfrågad
            organisa- tion har svarat nekande. Flera har som väntat underlåtit
            att svara på grund av deras allmänna likgiltighet för religiösa
            ting. Av de svarande har flera påpekat särskilda kyrkliga uppgifter,
            lämpliga för kvinnor, och lan- dets största ungdomsorganisation
            SLU, som har över 115 000 medlemmar, betonar i sin skrivelse,
            att kvinnan även befordringsvägen bör likställas med mannen samt
            således kunna bli kyrkoherde, prost och biskop liksom han. Följande
            organisationer har enligt fru Leijon genom sina ordförande och
            styrelser uttalat sig för prästvigning av kvinnor: Landsorganisatio-
            nen, Arbetarnas bildningsförbund, Svenska landsbygdens studieförbund,
            Svenska landsbygdens ungdomsförbund, Socialdemokratiska kvinnoför-
            bundet, Folkpartiets kvinnoförbund, Svenska landsbygdens kvinnoför-
            bund, Sveriges husmodersförenings riksförbund och Fredrika Bremer-för-
            bundet. Dessutom har högerns kvinnoförbund meddelat, att åsikterna
            där är delade. Dessa uppgifter visar, att kravet på kvinnliga
            präster stödes av en bred allmän opinion inom landet, icke minst
            bland landets kvinnor. Viktigare kanske är, att många unga kvinnor
            känner en inre kallelse att tjäna Sve- riges kyrka som präster
            men nu känner sig utestängda. På alla andra om- råden är dörrarna
            öppnade för kvinnorna att göra sin insats, men på det område,
            där frågan om könet främst borde vara betydelselöst, nämligen
            den kristna insatsen som förkunnare och ledare, där är dörrarna
            fortfa- rande fast slutna. Det är under sådana förhållanden icke
            underligt, att unga kristna kvinnor känner sig djupt upprörda
            över läget. Föregående år kunde man i diakonistyrelsens organ
            ”Vår Kyrka” läsa ett dylikt verk- ligt nödrop från en kvinnlig
            teologie studerande. Det heter där bl. a.:
          </p>
          <p>
            När jag började mina studier, hade jag i minnet alla uttalanden
            jag sett och hört om hur väl den kvinnliga arbetskraften behövdes
            i kyrkan. Vår s. k. kvinnliga egenart skulle ju komma så väl till
            pass med teologisk utbildning till. Nu har åren gått, och fortfarande
            väntar jag. Ofta får vi kvinnor en vänlig klapp på axeln för våra
            utomordentliga insatser i det tysta, men när det blir fråga om
            vår ställning i den kyrka vi arbetar för, tycks det avgörande
            vara, inte vad vi uträttar, utan vad vi är, d. v. s. vårt kön.
            Vad oss teologer beträffar, anser jag det vara självklart, att
            denna vår ställning skall socialt och ekonomiskt — inte minst!
            — motsvara prästens, eftersom vi har samma utbildning som han
            och kan och bör utföra ett likartat arbete. Nå, detta är ju självklart,
            men när får vi det så? Jag börjar få en otäck känsla av att kyrkan
            i stort resonerar som en del församlingspräster jag träffat: kvinnorna
            kommer ändå. I dessa prästers mun betydde detta, att kvinnorna
            i deras respektive församlingar var trogna mot kyrkan redan förut,
            varför det inte var nödvändigt att uppmuntra dem med förtroende-
          </p>
          <pb facs="riksdagen-motions-pdf/data/1955/mot_1955__fk__15/mot_1955__fk__15-005.pdf"/>
          <p>
            14 Motioner i Första kommaren, nr 15
          </p>
          <p>
            uppdrag o. d., utan att dessa i stället kunde reserveras åt männen
            (obero- ende av deras kyrklighet) för att så eventuellt vinna
            deras själar. Detta är nu något kyrkan inte bör ta efter. Dels
            är det synd, eftersom arbetaren är värd sin lön, även om ”han”
            är en kvinna, och dels är det farligt, eftersom det kan hända,
            att kvinnorna till slut upphör att ”kom- ma ändå”. Kanske jag
            överdriver faran, men jag är rädd, att kyrkan en vacker dag kommer
            att finna, att hon förlorat kvinnorna på samma sätt som hon lär
            ha förlorat den s. k. arbetarklassen. Följderna därav behöver
            inte påpekas. Detta säger jag inte som något slags hot, utan jag
            vill varna för att vara alltför säker på kvinnornas lojalitet
            och tro, att det räcker mcd ett köttstycke tillkastat då och då
            för att hålla vårt nit vid liv för en kyrka, som vi visserligen
            vill tillhöra, och som vi älskar, men som inte vill ha med OSS
            att göra annat än som tjänstefolk, som billig eller helst gratis
            arbets- kraft. Är vi kvinnor i kyrkan verkligen inte värda något
            som människor, som medmänniskor med samma behov av rättvisa och
            uppskattning (syn- lig) som kvinnorna inom andra yrken? Är vi
            ingenting annat än redskap — inte i Guds händer, utan i männens
            — till att förverkliga något för vars utförande vi just nu behövs,
            därför att männen sviker; redskap, som måste räkna med att inte
            få begära något för egen del utan vara så tack- samma för att
            vi duger som reserv åtminstone, och som, när vi förbrukats, skall
            slängas undan (med många tacksägelser från ömse håll) för att
            få försörja oss på ett yrke, som kanske inte intresserar oss.
            ”Moren har gjort sin plikt och kan gå!” Detta yttrande ställer
            den aktuella prästbristen och därmed samman- hängande problem
            i bjärt belysning. Å ena sidan kan man emotse en ener- gisk aktion
            från biskopars och prästers sida bland läroverksungdom och annan
            studerad ungdom i syfte att få fram så många som möjligt på präst-
            banan. Men märk väl! Denna bottenskrapning gäller blott den manliga
            ungdomen, för den kvinnliga är vägarna stängda, även om inre kallelse,
            studiebegåvning och naturlig fallenhet gör ett dylikt yrkesval
            till något na- turligt, kanske till en bjudande plikt. Å ena sidan
            har man att räkna med snabbkurser utan tillräckliga examina i
            syfte att fylla prästbristen, å andra sidan slutförda, ofta lysande
            teologiska examina. Skillnaden är att i ena fallet gäller det
            män, i det andra kvinnor. Men ligger inte i själva statskyrkosystemet
            från statens sida som något mycket centralt, att kra- vet på prästens
            allmänna bildningsnivå icke sjunker? Och ligger vidare icke i
            själva statskyrkosystemet från statens sida det bestämda kravet,
            att likställigheten mellan könen skall respekteras även på det
            kyrkliga området, om icke bestämda bibliska skäl talar däremot.
            Majoritetsförsla- get avvisar alla dylika skäl som obefogade.
            Det Bohlinska majoritetsför- slaget är ett toleransens och frisinnets
            aktstycke både gentemot svenska kyrkan och svenska staten. Det
            måste betraktas som anmärkningsvärt, att detta de sakkunnigas
            år
          </p>
          <pb facs="riksdagen-motions-pdf/data/1955/mot_1955__fk__15/mot_1955__fk__15-006.pdf"/>
          <p>
            Motioner i Första kammaren, nr 15 15
          </p>
          <p>
            1950 avlämnade förslag till lag om kvinnas behörighet att innehava
            präs- terlig och annan kyrklig tjänst är det andra sakkunniga
            förslag i dylik riktning som framlagts på grund av framställning
            från riksdagen. Det första framlades redan 1923. Även enligt detta
            sakkunnigförslag skulle — med vissa undantag — kvinna vara likställd
            med man i fråga om behörig- het att prästvigas och inneha prästerlig
            tjänst. Detta förslag lades dock aldrig fram inför riksdagen.
            Sedan riksdagen senast begärde utredning av frågan har snart ytterligare
            nio år gått, och utredningen har varit färdig i snart fem år.
            Frågans principiella betydelse gör det enligt min mening angeläget,
            att ett positivt beslut av statsmakterna snart fattas. Den aktu-
            ella kyrkliga situationen med akut och växande prästbrist understryker
            även vikten av att frågan inte ytterligare fördröjes. Något avgörande
            skäl för att kyrkomötet skulle behandla frågan före riksdagen
            kan knappast förebringas. Då allmänt kyrkomöte, enligt vad som
            framgår av den nyligen framlagda statsverkspropositionen, icke
            avses att hållas innevarande år, skulle, om turordningen kyrkomötet
            först, riksdagen sedan, tillämpades, frågan kunna avgöras tidigast
            vid 1957 års riksdag. En tidsvinst skulle därför kunna göras om
            förslaget först förelades riksda- gen, vilket borde kunna ske
            år 1956, varefter frågan kunde föreläggas allmänt kyrkomöte på
            hösten samma år. Jag föreslår, att riksdagen i skrivelse till
            Kungl. Maj:t hemställer om att frågan förelägges nästa års riksdag.
            Det kan erinras om att det största reformbeslutet på det kyrkliga
            området under senare tid — religionsfrihetslagen — först prövades
            av riksdagen och därefter av kyrkomötet. Vissa särskilda åtgärder
            för den akuta prästbristens avhjälpande har vidtagits. Dylika
            åtgärder är uppenbarligen — rätt utformade — väl mo- tiverade.
            Kungl. Maj:t bör dock enligt min mening tillse, att inga åtgärder
            härvid vidtages, som kan vara ägnade att försvåra en positiv lösning
            av frågan om kvinnans behörighet att inneha prästerlig tjänst.
            Med hänvisning till och med stöd av vad sålunda anförts hemställes,
            att det år 1950 av offentlig utredning utarbetade försla- get
            till lag om kvinnas behörighet att inneha prästerlig och annan
            kyrklig tjänst (SOU 1950: 48) efter den över- arbetning, som den
            avslutade remissbehandlingen even- tuellt kan befinnas föranleda,
            så snart som möjligt, dock senast 1956, förelägges riksdagen.
          </p>
          <p>
            Stockholm den 18 januari 1955
          </p>
          <p>
            David Ollén
          </p>
        </div>
      </div>
    </body>
  </text>
</TEI>
