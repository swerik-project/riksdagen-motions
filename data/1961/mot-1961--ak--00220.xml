<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00220">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__220/mot_1961__ak__220-001.pdf"/>
      <fw xml:id="i-HVm8NNdNsMd1d9ChJHhsod">
        8 Motioner i Andra kammaren, nr 220 år 1961
      </fw>
      <div xml:id="i-LugJ8jgDWgcf7JgRgR9LVk" type="motHeader">
        <div xml:id="i-MbrrkPbzdtuvibvKp4PYCD" type="motTitle"/>
        <div xml:id="i-9Gxkv41BkXzfZ2uVMfTK3y" type="motSubmissionInfo"/>
      </div>
      <div xml:id="i-q7XK3svMUrvBDkiXT79A4" type="motBody">
        <div xml:id="i-8DXr8VQMEkdEAMdKzVQKKa">
          <p xml:id="i-Bxm6twmBFLBk87Xzb2UUkA">
            Nr 220
          </p>
          <p xml:id="i-9SFVVAtjiA7HcfzD8AHgzd">
            Av herrar Wedén och Nyberg, om utgivande av ett värdefast statligt
            obligationslån.
          </p>
          <p xml:id="i-6CEt8yoA57RBFaHzmBGcXw">
            (Lika lydande med motion nr 261 i Första kammaren)
          </p>
          <p xml:id="i-RKEiftR8nrGxsEvSc7JA97">
            För att motverka de icke önskvärda sociala konsekvenserna av
            en pen- ningvärdeförsämring har statsmakterna vad gäller folkpensioneringen
            och den allmänna tjänstepensionen vidtagit värdesäkrande åtgärder
            i form av indexreglerade pensionsbelopp. Från vårt håll har vid
            upprepade tillfällen förslag väckts om att liknande åtgärder borde
            vidtagas vad gäller den vik- tiga funktion i samhället som sparandet
            utgör. Bakgrunden härtill är väl känd. Den under efterkrigstiden
            starka pen- ningvärdeförsämringen har verkat hämmande på den sparandeökning
            som är naturlig i en expanderande ekonomi med stigande levnadsstandard
            hos medborgarna. De negativa verkningarna av inflationen har även
            vållat spa- rarna jättelika förluster, vilka enbart för försäkringsspararna
            genomsnitt- ligt uppgått till flera hundra miljoner kronor årligen.
            Vad det framför allt gäller är — utom det självklara att föra
            en målmedveten politik för att upp- nå ett stabilt penningvärde
            — att finna metoder att göra det mera långsik- tiga sparandet
            någorlunda värdesäkrat. Flera olika uppslag i detta syfte har
            från vår sida framlagts. Vi erinrar om våra förslag i syfte att
            möjliggöra värdesäkra placeringar av pensions- medel och värdebeständiga
            bostadslån. Viljan från regeringens sida att ta itu med dessa
            problem på ett sådant sätt som motsvarar deras utomordent- liga
            betydelse har dock varit påfallande liten. Först efter uttrycklig
            hem- ställan av riksdagen 1959 om skyndsamma åtgärder rörande
            konkreta åt- gärder i sparfrämjande syfte och för att underlätta
            värdesäkring av lång- siktigt sparande tillsatte regeringen samma
            år den s. k. värdesäkringskom- mittén, som tillagts mycket omfattande
            uppgifter, vilka icke beräknas kun- na bli slutförda under innevarande
            år. Knappheten på sparmedel som står till förfogande för långsiktiga
            place- ringar har blivit alltmera utpräglad och resulterat i regleringsåtgärder
            på kapitalmarknaden, vilka kan befaras på sikt verka bromsande
            på produk- tionens ökning och näringslivets expansionstakt och
            konkurrensförmåga. Betecknande är att de långfristiga lån som
            staten upptagit har kunnat kom- ma till stånd endast till priset
            av en relativt hög räntesats och vad gäller »Spar 60» med hjälp
            av en betydande propagandaapparat. Strävandena efter långsiktigt
            värdesäkra placeringsmöjligheter har även
          </p>
          <pb facs="riksdagen-motions-pdf/data/1961/mot_1961__ak__220/mot_1961__ak__220-002.pdf"/>
          <fw xml:id="i-RDKiE2rYaDstkvwZdz7tDe">
            Motioner i Andra kammaren, nr 220 år 1961 9
          </fw>
          <p xml:id="i-4yUDevh16sXS6oJwGLHQJc">
            visat sig däri att det långsiktigt placeringsvilliga sparandet
            i för den svenska marknaden påfrestande omfattning inriktat sig
            på aktieköp. S.k. aktie- sparklubbar jämte andra former för att
            möjliggöra för småsparare att pla- cera besparingarna i aktier
            har viss betydelse i sammanhanget. Trots de risker som alltid
            är inneslutna i aktieplaceringar har uppenbarligen spa- rare föredragit
            att ta dessa risker jämsides med en mestadels låg reell av- kastning
            på insatt kapital i förhoppning att därigenom någorlunda värde-
            säkra sina besparingar. Vid flera tillfällen under senare år har
            från vår sida förslaget väckts om utgivande av ett värdesäkrat
            statligt obligationslån. De närmare villkoren för lånet torde
            på vanligt sätt böra utformas av riksgäldskontoret, vilket för
            detta ändamål i all behövlig omfattning bör kunna rådgöra med
            värde- säkringskommittén, som i sitt remissvar till föregående
            års motion i ena- handa syfte förklarat sig beredd till sådan
            medverkan med avseende på valet av regleringsindex, garantiens
            omfattning och andra hithörande frå- gor. Eftersom försäljning
            av statsobligationer är en prisfråga, d.v.s. obliga- tionernas
            räntesats tillsammans med övriga villkor måste vara sådana att
            papperen blir attraktiva, kan man utgå ifrån att en på lämpligt
            sätt utfor- mad värdesäkringsklausul skulle medföra att räntesatsen
            kan sättas avse- värt lägre än vad som varit fallet vid de under
            senare tid emitterade obli- gationslånen. En realränta av storleksordningen
            3,5 proc. torde f.n. med tanke på dels den genomsnittliga reella
            avkastningen av alternativa någor- lunda värdesäkra placeringar,
            dels avkastningen på vanliga obligationer utan indexklausul vara
            tillräcklig. Såsom värdesäkringskommittén i sitt remissyttrande
            föregående år påpe- kat råder oklara skatteförhållanden i fråga
            om belopp, vilka i förekom- mande fall skall utgöra kompensation
            för inträffad penningvärdeförsäm- ring. Full klarhet måste skapas
            härutinnan, möjligen genom att de eventuel- la indexreglerade
            kompensationsbeloppen enligt lag göres skattefria. De härmed sammanhängande
            frågorna bör ägnas uppmärksamhet vid utarbe- tandet av riktlinjerna
            för det föreslagna lånet. Skattebefrielse förefaller motiverad,
            eftersom eventuell kompensation ju endast avser att förebygga
            en förlust för långivaren och ingalunda realekonomiskt ökar hans
            tillgångar. Det torde enligt vår uppfattning icke vara nödvändigt
            att innan ett försök med ett värdefast obligationslån göres avvakta
            värdesäkringskommitténs ut- redningsresultat, vilka torde dröja,
            eftersom denna utrednings uppgifter spänner över så vida fält.
            Däremot förefaller det oss klart att utgivandet av ett värdefast
            obligationslån skulle kunna erbjuda värdefulla erfarenheter inte
            minst av betydelse för värdesäkringskommitténs fortsatta arbete.
            Vi föreslår därför att riksgäldskontoret får i uppdrag att utan
            dröjsmål upp- draga riktlinjerna för ett lån av den typ vi här
            förordat att emitteras vid lämplig tidpunkt.
          </p>
          <pb facs="riksdagen-motions-pdf/data/1961/mot_1961__ak__220/mot_1961__ak__220-003.pdf"/>
          <fw xml:id="i-LAqLEEiT8giva7G6y1LhYH">
            10 Motioner i Andra kammaren, nr 220 år 1961
          </fw>
          <p xml:id="i-QoDW62RjWKeVDtdkqbSY4x">
            Självklart bör avtal om värdebeständiga lån, som kan träffas
            inom ramen för nu gällande bestämmelser, få komma till stånd utan
            att hindras av in- gripanden från regeringens eller myndigheternas
            sida. Med hänvisning till ovanstående föreslår vi sålunda, att
            riksdagen må i skrivelse till fullmäktige i riksgälds- kontoret
            uppdraga åt fullmäktige att i samråd med värde- säkringskommittén
            uppdraga riktlinjerna för utgivande av ett värdefast statligt
            obligationslån att emitteras vid tid- punkt som bedömes lämplig
            samt att i den mån detta prö- vas nödigt framlägga förslag om
            erforderliga författnings- ändringar för att bana väg för ett
            sådant lån.
          </p>
          <p xml:id="i-VPPK6QXpMQZLi9csTEBiC5">
            Stockholm den 25 januari 1961
          </p>
          <p xml:id="i-YCqNerrZPsSk6CYf6Zinc1">
            Sven Wedén Olaus Nyberg
          </p>
        </div>
      </div>
    </body>
  </text>
</TEI>
