<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00641">
  <teiHeader>
    <fileDesc>
      <titleStmt>
        <title>Regalskeppet Kronan</title>
        <author>Birger Rosqvist m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regalskeppet Kronan</title>
          <idno type="rdwebb">G702641</idno>
          <rs type="number">641</rs>
          <ref type="dokument_url_text">http://data.riksdagen.se/dokument/G702641/text</ref>
          <ref type="dokument_url_html">http://data.riksdagen.se/dokument/G702641</ref>
          <ref type="dokumentstatus_url_xml">http://data.riksdagen.se/dokumentstatus/G702641</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RVMDA8NcF8YRYEU3Y4MfQL</idno>
            <name>BIRGER ROSQVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-5BA98ZchZEfNAH2JER4cKK</idno>
            <name>BENGT KRONBLAD</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-6UrnZSyhA8En3ghbWrejVN</idno>
            <name>LENA ÖHRSVIK</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JrgZN37N6ZsPnmTZhRpqkm" type="signed"/>
        <correspContext corresp="i-JrgZN37N6ZsPnmTZhRpqkm">
          <note type="signatory" corresp="i-RVMDA8NcF8YRYEU3Y4MfQL"/>
          <note type="signatory" corresp="i-5BA98ZchZEfNAH2JER4cKK"/>
          <note type="signatory" corresp="i-6UrnZSyhA8En3ghbWrejVN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__641/mot_198384__641-001.pdf"/>
      <fw xml:id="i-66QjrQqYZcR2H91FXwqwaH">
        Motion 1983/84:641
      </fw>
      <div xml:id="i-HJgGtbXzt4tiGi1L37SpY5" type="motHeader">
        <div xml:id="i-YHbfzQsHYpdASLYV7tTBJ3" type="motTitle"/>
        <div xml:id="i-FM6QcN95WjqL9SpHxMxKYT" type="motSubmissionInfo"/>
      </div>
      <div xml:id="i-VF9MwQnmiWPGTR4HmNFAGM" type="motBody">
        <div xml:id="i-AQE4wBRnt22gS7nzT9eubS">
          <p xml:id="i-MqToGm9CfZyrApFsjhCq5f">
            12
          </p>
          <p xml:id="i-NabGs9wunu5k4Gnd5B4vRw">
            Birger Rosqvist m. fl. Regalskeppet Kronan
          </p>
          <p xml:id="i-4smWw26FLSiDSuHmnjo5JC">
            Den 1 juni 1676 inträffade en av de största sjöolyckorna i Östersjön.
            Det var det svenska regalskeppet Kronan som gick till botten knappt
            4 sjömil utanför Hulterstad på Ölands ostkust. Av 840 man ombord
            omkom 800. Något fientligt skepp var det inte som sänkte Kronan.
            Det kan ha varit en sjömansmässigt felaktig vändningsmanöver i
            frisk vind med fulla segel satta i kombination med öppna kanonportar
            som orsakade förlisningen. Kanske var det skeppets egna kanoner
            — 126 st. — med krut och kulor som bidrog. Fortsatta marinarkeologiska
            undersökningar kan möjligen ge besked om vad som orsakade katastrofen
            även om detta nu inte är det mest intressanta i sammanhanget.
            I augusti 1980 fann Anders Franzén och hans medhjälpare Kronan
            på 26 meters djup. Fyndet av vraket — efter ett av dåtidens största
            skepp — innebär nya möjligheter att historiskt rekonstruera och
            levandegöra förhållandena i Sverige som en stormakt för mer än
            300 år sedan. På en yta av 3000 m? ute i Östersjön döljs i sedimenten
            hundratusentals föremål. Helt känd är dock fortfarande inte vrakplatsens
            utbredning i sedimentdjupet. Över 6 000 föremål har hittills bärgats
            från Kronan. 5 90 av vrakplatsen beräknas ha undersökts. Fynden
            representerar ett tvärsnitt av föremålsbeståndet och ger besked
            om vad som kan väntas om bärgningsarbetet kan fortsätta i organiserad
            form. Vraket av Kronan rymmer många föremål av konstnärligt kulturellt
            intresse i form av bl. a. väl bevarade träskulpturer. I övrigt
            finns allt från vanliga block till 4-tons bronskanoner med inskriptioner.
            Men till skillnad från exempelvis skeppet Wasa var Kronan ett
            fullt utrustat örlogsskepp. De nautiska instrument som tagits
            upp är av mycket stort vetenskapligt intresse. Kronan med all
            sin bevarade utrustning efter en stor bemanning ger en direkt
            bild av svenskt 1600-talssamhälle. Ombord på skeppet levde och
            arbetade mer än 800 människor ur samhällets alla sociala skikt.
            Av funnet material kan utläsas hur skarp den sociala klassindelningen
            var. Befäl och besättning hade var och en sin personliga utrustning
            med sig. Föremål som intakta sjömanskistor och kabinettskåp med
            hela glasflaskor med innehåll (sjögungad 1600-talskonjak eller
            300-årigt arommognat svensk-kryddat brännvin!), fickur, kompasser,
            guldsmycken, vapen, klädespersedlar i textiler och läder, livsmedel,
            tågvirke och metallföremål är exempel på fyndföremål som ger besked
            om 1600-talets vardag och helg såväl till sjöss som på land, för
            fattig och rik in i minsta detalj. Unika guldmynt och cirkulerade
            kopparmynt har hittats. De marinarkeologiska undersökningar-
          </p>
          <pb facs="riksdagen-motions-pdf/data/198384/mot_198384__641/mot_198384__641-002.pdf"/>
          <fw xml:id="i-DyKYWPA7rsJNJBgbqRonQ5">
            Mot. 1983/84:641 13
          </fw>
          <p xml:id="i-K3ygQVnU5M1aF96FDsKYpF">
            na har pågått under tre somrar. Arbetet får ske i öppet hav.
            Det ställer stora krav på personal och material. Det krävs erfarna
            dykare med stor teknisk kompetens. All utrustning måste vara av
            hög klass såväl den som gäller dykarnas säkerhet som kameror,
            mätinstrument osv. Därför blir undersökningar och bärgning kostsamma
            och tidsödande. Kalmar läns museum har lett arbetet som till övervägande
            del skett med hjälp av frivilliga insatser och privata donationer.
            Inga statliga medel har hittills tilldelats Kronan-projektet.
            Allmänhetens intresse för de marinarkeologiska undersökningarna
            är stort. En svensk TV-film har visats i svensk TV två gånger.
            Den har sålts till 11 länder, bl. a. Storbritannien och USA. Ett
            internationellt marinarkeolo- giskt samarbete håller också på
            att utvecklas då Kronan-projektet kan betraktas som unikt och
            få internationell genomslagskraft. Ekonomiska garantier måste
            skapas om ett framtida undersökningsarbete skall tryggas och planeras.
            Hittills gjorda undersökningar har haft karaktären av provundersökningar
            för dokumentation av vrakplatsen och för att bärga de mest plundringsvärda
            föremålen. Platsens belägenhet och alla värdeföremål vilka man
            nu känner till finns gör att plundring ej kan uteslutas. Det är
            därför angeläget att detta bärgningsarbete ej drar alltför långt
            ut på tiden. Kalmar läns museum har arrangerat en utställning
            av Kronan-föremål på Kalmar slott. Den har rönt ett mycket stort
            publikt gensvar. En fast Kronan-utställning skulle kunna bli en
            rejäl turistattraktion i Sydostsverige, någonting av vad Wasa
            har blivit i Stockholm. Mängden av föremål från Kronan skulle
            också möjliggöra utställning av liknande fynd på flera andra museer
            i länet och området. Sjöfartsmuseet i Oskarshamn exempelvis är
            redan nu ett intressant mål för turismen men skulle självfallet
            som andra muséer bli ännu mera attraktivt kompletterat med unika
            marinarkeologiska fynd från Kronan. Kronan erbjuder en enorm arbetsuppgift
            och en vetenskaplig utmaning för många år framöver för svensk
            och internationell marinarkeologi. För framtiden måste tillföras
            tekniska, personella och administrativa resurser om man vill slå
            vakt om de mångsidiga rikedomar som finns på land och på havets
            botten med anknytning till Kronan. Med frivilliga insatser på
            det ekonomiska området har man kommit en bit på väg. Men skall
            tillgången Kronan tas till vara på det sätt den förtjänar torde
            stödinsatser från central myndighet — riksantikvarieämbetet —
            vara nödvändig. Kronan-projektet bör vara med i en övergripande
            planering av kulturminnesvården och även när det gäller att främja
            kunskapen om svenskt sjöförsvar, svensk handelssjöfart och svensk
            skeppsbyggeriverksamhet genom tiderna.
          </p>
          <pb facs="riksdagen-motions-pdf/data/198384/mot_198384__641/mot_198384__641-003.pdf"/>
          <fw xml:id="i-5GtckGi923MSMbaiqFg5g9">
            Mot. 1983/84:641 14
          </fw>
          <p xml:id="i-LnkBVijqeBBafxpe8bGoQq">
            Med hänvisning till det anförda föreslås att riksdagen uttalar
            sig för att överväganden görs beträffande möjligheterna att från
            statens sida bidra till arbetet med bärgning och tillvaratagande
            av föremål från regalskeppet Kronan.
          </p>
          <p xml:id="i-M5S1chRPG6Q1tzV1KTK7jd" type="date">
            Stockholm den 15 januari 1984
          </p>
          <p xml:id="i-sB4rPru6GctwNYSSj8Jg7" type="signatureBlock">
            BIRGER ROSQVIST (s) BENGT KRONBLAD (s) LENA ÖHRSVIK (s)
          </p>
        </div>
      </div>
    </body>
  </text>
</TEI>
