<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00413">
  <teiHeader>
    <fileDesc>
      <titleStmt>
        <title>Reformering av bostadspolitiken</title>
        <author corresp="i-Ev6Dx3pWj2WT32VGQpabaz i-RNLiVMpCYiPgzxr2ERSxMt">av Finn Bengtsson och Lars-Arne Staxäng (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Reformering av bostadspolitiken</title>
          <idno type="rdwebb">GX02C413</idno>
          <rs type="number">C413</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C413/text</ref>
          <ref type="dokument_url_html">http://data.riksdagen.se/dokument/GX02C413</ref>
          <ref type="dokumentstatus_url_xml">http://data.riksdagen.se/dokumentstatus/GX02C413</ref>
          <ref type="doc">http://data.riksdagen.se/fil/37787E79-5095-4406-A3D2-25C8C3AF8C5F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HbbWjA8Ar1VSMZQuykwUgk" type="signed"/>
        <correspContext corresp="i-HbbWjA8Ar1VSMZQuykwUgk">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-RNLiVMpCYiPgzxr2ERSxMt"/>
        </correspContext>
        <correspAction xml:id="i-Gx8q9YJBPMX6fGMZDuQXAC" type="numbering">
          <date when="2009-10-07"/>
        </correspAction>
        <correspAction xml:id="i-Qipjked6YvCHzoM12RWY7Q" type="submission">
          <date when="2009-10-05"/>
        </correspAction>
        <correspAction xml:id="i-FdfBPKFPqZT1HHYeMj3nhz" type="transfer">
          <date when="2009-10-05"/>
        </correspAction>
        <correspAction xml:id="i-WfcsMEeCiLshALDdKjBDBs" type="assigned"/>
        <correspContext corresp="i-WfcsMEeCiLshALDdKjBDBs">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-ATvsPaYumCXWukWwHoxyJC">
            Förslag till riksdagsbeslut
          </head>
          <list style="ol">
            <item xml:id="i-7r6b6LXSY8cU5VC3RQqfBg">
              Riksdagen tillkännager för regeringen som sin mening vad som
              anförs i motionen om att se över möjligheten att avskaffa tomträttslagstiftningen.
            </item>
            <item xml:id="i-UeViTDCNRwU1nhWa8Eqk8P">
              Riksdagen tillkännager för regeringen som sin mening vad som
              anförs i motionen om att se över möjligheten att avskaffa taxeringssystemet.
              1
            </item>
          </list>
          <p xml:id="i-34jX7KHPkW7bSXZf5sL5x8">
            1 Yrkande 2 hänvisat till SkU.
          </p>
        </div>
        <div type="motContent">
          <head xml:id="i-ApHWH2gs5qSz9DK8wCvbbE" type="h1">
            Fastighetsskatten
          </head>
          <p xml:id="i-P1aGqdYLRf6CH45AKBj5t">
            Allians för Sverige har avskaffat den gamla och illa fungerande
            fastighetsskatten och ersatt denna med en låg kommunal fastighetsavgift
            som har ett maxtak. Tidigare kunde fastighetsskattens storlek
            skena iväg med allt högre taxeringsvärden. Detta var ett orättvist
            sätt att beskatta villaägarna på och det var inte verklighetsförankrat.
            Alliansens reform har gjort boendet tryggare för många och kostnaderna
            mer förutsägbara än med fastighetsskatten. Skatten på boende har
            minskat med cirka tio miljarder kronor per år och detta har kommit
            alla till del som bor i eget hus, i bostadsrätt eller i hyresrätt.
            Reformen genomfördes för att skapa ett mer rättvist och förutsägbart
            system där boendekostnaden inte beror på huruvida närboende grannar
            säljer sina hus till höga belopp. Fastighetsskattens avskaffande
            var ett mycket viktigt steg men mer måste göras.
          </p>
          <head xml:id="i-QmprLQdDQYm5Z4tUYtuJg" type="h2">
            Obebyggda tomter
          </head>
          <p xml:id="i-R76K1o3bYCBapBwn9f5U6u">
            I en lagrådsremiss 2009 föreslås att systemet med kommunal fastighetsavgift
            ska utvidgas så att det även omfattar fastigheter med småhus som
            saknar byggnadsvärde (hus för vilka värdet understiger 50 000
            kronor) och tomtmark för småhus som är bebyggd med småhus på ofri
            grund (exempelvis hus på tomt som arrenderas).
          </p>
          <p xml:id="i-36yVCQwwfK2umxVWQZXNy4">
            Boendet har alltså tack vare fastighetsskattens avskaffande blivit
            billigare för vanliga hus och småhus som saknar byggnadsvärde
            men obebyggda tomter ingår inte i reformen. Detta gör att obebyggda
            tomter, vilka avses bebyggas för ett framtida boende, beskattas
            med 1 procent av taxeringsvärdet. En effekt av detta har varit
            att även arrendetomter, enkla sommarstugor och andra hus som saknar
            taxeringsvärde beskattas som om tomterna de står på vore obebyggda.
            Skatten för en sommarstuga kan således bli högre än för en vanlig
            villa i samma område, som omfattas av den låga kommunala fastighetsavgiften.
            För enkla sommarstugor och arrendetomter finns nu ett förslag
            till lösning men problemen för helt obebyggda tomter kvarstår.
            Det finns starka skäl för att även obebyggda tomter ska omfattas
            av det nya kommunala avgiftssystemet med ett maxtak för hur hög
            fastighetsskatten kan bli. Det viktigaste är att ett schablonmässigt
            massvärderingssystem ger taxeringsvärden som inte är korrekta
            utan ofta avviker från det verkliga värdet.
          </p>
          <head xml:id="i-S5rJ9aecUzdFUEYM7hJXqo" type="h2">
            Taxeringssystemet
          </head>
          <p xml:id="i-79tgfk8hwvpRtVXExPdAX9">
            Fastigheters taxeringsvärden beräknas idag enligt ett massvärderingssystem
            med schablonberäkningar. Dagens system och dess beräkningsmodeller
            ger idag i flera fall inte ett korrekt värde av en fastighet.
            Enligt Villaägarnas Riksförbund är varje småhus vid 2009 års taxering
            i genomsnitt felvärderat med 21 procent, vilket motsvarar 260
            000 kronor. Sex av tio tomter har fått för höga taxeringsvärden.
          </p>
          <p xml:id="i-XaVeA3wKKCkLa39rmhY8Gy">
            Eftersom taket för den kommunala fastighetsavgiften inte uppnås
            av alla fastighetsägare, är det än idag trots fastighetsskattens
            avskaffande många som berörs av felaktiga taxeringsvärden. I vissa
            fall är inte taxeringsvärdet för högt utan det kan även vara för
            lågt. Men oavsett i vilken riktning felet pekar så bör inte värden
            som inte går att fastställa korrekt heller användas som underlag
            för beskattning i ett rättssamhälle.
          </p>
          <p xml:id="i-5R3gPdwEekGPMKtqyNbv7Y">
            Regeringen bör således se över hur det schablonmässiga taxeringssystemet
            kan avskaffas. I det fall en värdering behövs bör den ske på ett
            sätt som mer rättvist speglar det verkliga värdet på en fastighet.
          </p>
          <head xml:id="i-BZiC9yR3ioNnhNyP5f1W6W" type="h2">
            Tomträttslagstiftningen
          </head>
          <p xml:id="i-TtneNdjp7UUAbrrkbfTYCx">
            Tomträttslagstiftningen har funnits sedan 1907 och är en omodern
            och förlegad lagstiftning som idag inte fyller sitt egentliga
            syfte. En utredning av tomträttslagstiftningen bör syfta till
            att finna på möjliga sätt att avskaffa densamma då den inte längre
            har någon funktion att fylla i den form som den nu existerar.
            Utredningen bör även få till uppgift att skapa trygghet för tomträttshavarna
            till dess systemet är avvecklat.
          </p>
          <p xml:id="i-UB3wmDTQP6rVdt2BKPUqhs">
            Det finns omkring 60 000 kommunala tomträtter i 55 kommuner.
            De flesta finns i Göteborg, Västerås och Stockholm. I Linköping
            har, i bred politisk enighet, en lösning om lägre friköpspriser
            lett till att antalet friköp har ökat. Det upplåts relativt få
            nya tomträtter i Sverige och antalet friköp har ökat i takt med
            allt högre tomträttsavgälder.
          </p>
          <p xml:id="i-CgpgM4kCgzkg7UMLKMvDUe">
            Tomträtten är en otrygg upplåtelseform som vilar på en lagstiftning
            som är omodern och som kan tolkas och användas på olika sätt beroende
            på vilken kommun man tittar på. Stort ansvar vilar på kommunerna
            att finna bra och rimliga beräkningsgrunder. Dock så skiljer det
            sig mycket från kommun till kommun hur beräkningsformeln för tomträttsavgälden
            ser ut. Tomträtten är orättvis då omreglering av olika områden
            inom en kommun kan ske under olika år.
          </p>
          <p xml:id="i-LMHjVzbJiHNg69tApV3pRA">
            Det finns risk för att kommunerna använder tomträttslagstiftningens
            brister som en budgetregulator genom att justera tomträttsavgälder
            och friköpspriser utifrån önskad intäkt. Det bästa vore att avskaffa
            tomträtterna helt.
          </p>
          <p xml:id="i-XiGFNjueQFUuMgZYt3bCbT">
            Ett annat problem är att tomträttsavgälden omräknas vart tionde
            år eller än mer sällan. Detta gör att kostnaden ökar kraftigt
            en gång per decennium istället för lite varje år. Detta skapar
            stor osäkerhet för tomträttshavaren som inte vet hur stor omräkningen
            i framtiden kan komma att bli. En årlig uppräkning skulle lösa
            detta osäkerhetsproblem.
          </p>
          <p xml:id="i-Y6pq3kqgT1ekpE8pAi1wpC">
            Tomträttslagstiftningen tillkom en gång i tiden för att fler
            skulle ha råd att bygga ett eget hus.
          </p>
          <p xml:id="i-2CruTTwQbgfmundkfSXrWr">
            I behandlingen av motion 2008/09:C302 Kortare tidsperioder för
            tomt-rättsavgäld, Finn Bengtsson (m), redovisas att den förra
            regeringen vid två tillfällen, 1997 och 1998, har remitterat förslag
            om ändrade avgäldsregler till Lagrådet. Dessa remisser har dock
            inte lett fram till någon proposition. Att gå vidare med äldre
            förslag har inte ansetts vara en framkomlig väg, enligt justitieministerns
            svar på en ledamotsfråga den 2 juli 2008. Istället bör frågan
            ses över i ett vidare perspektiv. Att då inbegripa tomträttsfrågan
            i en stor reformering av bostadspolitiken som tar ett helhetsgrepp
            bör då vara en bättre och bättre lösning.
          </p>
          <p xml:id="i-Bb9Xs1aqjX498m4MF9C6cr">
            Tomträtten infördes för att man skulle kunna bygga ett eget hus
            även om man inte hade råd att köpa marken. Socialdemokraternas
            utredningar ledde inte till något resultat eller någon förändring.
            Arbetet lades istället i en byrålåda och man ville inte ta tag
            i och lösa problemet.
          </p>
          <p xml:id="i-FtLEZoH3NjKCc1iwxkksUd">
            Frågan om en översyn av tomträttslagstiftningen bereds nu på
            Justitiedepartementet och regeringen bör därmed snarast se över
            möjligheterna att avskaffa denna orättvisa och omoderna lagstiftning
            och öka tryggheten för tomträttshavarna runt om i landet. Detta
            är angeläget mot bakgrund av de kraftiga ökningar som skett av
            marktaxeringsvärdena vid 2009 års fastighetstaxering och som förstärker
            tomträttsproblemen.
          </p>
          <head xml:id="i-ZxBf63zuEzMyo5gGyCEwV" type="h1">
            Förslag
          </head>
          <p xml:id="i-DuGvweeR74JLaksyKpDjDB">
            För att komma till rätta med bland annat de problem som tas upp
            i motionen bör en översyn göras av såväl taxeringssystemet i sig
            som tomträttslagstiftningen. Från berörda parter och branschföreningar
            har föreslagits att det schablonmässiga massvärderingssystem som
            taxeringssystemet innebär, samt tomträttslagstiftningen, bör avskaffas.
            Översynen skulle i så fall kunna ha detta som utgångspunkt och
            då bör det även ingå i översynen att skapa trygghet för de befintliga
            tomträttshavarna till dess att systemet är avvecklat. Eftersom
            regelverken och lagstiftningarna är beroende av varandra så bör
            problematiken lösas en gång för alla genom en helhetsöversyn.
            Den svenska bostadspolitiken måste och kan förbättras och därför
            är det av vikt att frågan ses över.
          </p>
        </div>
        <div type="motSignatures">
          <list>
            <item xml:id="i-CbjPN3jZ79cCcwiCKfdFuj" who="i-Ev6Dx3pWj2WT32VGQpabaz">
              Finn Bengtsson (m)
            </item>
            <item xml:id="i-WZGBqswM9edgxHRBzVSk94" who="i-RNLiVMpCYiPgzxr2ERSxMt">
              Lars-Arne Staxäng (m)
            </item>
          </list>
        </div>
      </div>
    </body>
  </text>
</TEI>
