<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00315">
  <teiHeader>
    <fileDesc>
      <titleStmt>
        <title>Svenska och europeiska bolags agerande i andra länder</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svenska och europeiska bolags agerande i andra länder</title>
          <idno type="rdwebb">GW02U315</idno>
          <rs type="number">U315</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U315/text</ref>
          <ref type="dokument_url_html">http://data.riksdagen.se/dokument/GW02U315</ref>
          <ref type="dokumentstatus_url_xml">http://data.riksdagen.se/dokumentstatus/GW02U315</ref>
          <ref type="doc">http://data.riksdagen.se/fil/BC0F6D07-48DA-4335-AB61-5D325382C29F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BCVfFXjSNSw54ZPK1gQYnX" type="signed"/>
        <correspContext corresp="i-BCVfFXjSNSw54ZPK1gQYnX">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-Q6UywURdDfH4kXfTm7hwEb"/>
        </correspContext>
        <correspAction xml:id="i-G2D3pboB8onTUfxHjR39Y9" type="numbering">
          <date when="2008-10-08"/>
        </correspAction>
        <correspAction xml:id="i-7pKGV56WhWQ1bKEZnMRDkK" type="submission">
          <date when="2008-10-06"/>
        </correspAction>
        <correspAction xml:id="i-AACUJFD6wj8kY5Dmy6FPCz" type="transfer">
          <date when="2008-10-06"/>
        </correspAction>
        <correspAction xml:id="i-MpPey4U577UPcTEacTPJEF" type="assigned"/>
        <correspContext corresp="i-MpPey4U577UPcTEacTPJEF">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HKhdNEY8ujCV4Znyz9LBzo" type="motBody">
        <div xml:id="i-Rkdywzy3qh2EUWbN73gvig" type="motProposal" subtype="förslag">
          <head xml:id="i-TWsaPWKoaSJDzfPpGW2CZC">
            Förslag till riksdagsbeslut
          </head>
          <list xml:id="i-TpnSRVyXH3VzXN9tripNJZ" style="ol">
            <item xml:id="i-LkPuFU4jXhRRFAAQEE2g4i">
              Riksdagen tillkännager för regeringen som sin mening vad som
              anförs i motionen om att verka för att det ställs sociala och
              miljömässiga krav på svenska bolags verksamheter i länder utanför
              EU.
            </item>
            <item xml:id="i-CAmL4Wvma7YdtVzvY2BgyN">
              Riksdagen tillkännager för regeringen som sin mening vad som
              anförs i motionen om att i EU driva att sociala och miljömässiga
              krav ska ställas på europeiska bolags verksamheter i länder utanför
              EU.
            </item>
          </list>
        </div>
        <div xml:id="i-QRmVnrNxhMS5nCuDyrjVCG" type="motContent">
          <head xml:id="i-MYAV5WSv9xZ9xCxynBtj5F" type="h1">
            Inledning
          </head>
          <p xml:id="i-T9EEg2GFky3JiFcRpZxLdH">
            Strax före jul år 2007 fick de anställda på det av Stora Enso
            ägda och lönsamma pappersbruket Norrsundet chockbeskedet att fabriken
            skulle läggas ned. Det har nu gått snart ett år och inom kort
            avslutas de sista delarna av verksamheten. När den första chocken
            i samhället lagt sig påbörjades arbetet med att hitta alternativa
            verksamheter på området och andra arbetstillfällen för dem som
            arbetat på bruket. I det arbetet har företaget varit mycket delaktigt,
            och fackföreningarna har i dagsläget inga större klagomål på hur
            företaget skött de sociala bitarna av nedläggningen.
          </p>
          <p xml:id="i-54dUaiW8CQTnEhcxaBjM5N">
            Men Norrsundet är inte ensamt. Pappersindustrins strategi är
            att flytta verksamheten dit marknaden finns. Det råder en överetablering
            av pappersindustrier i Nordamerika och i Västeuropa. Att transportera
            papperet dit marknaden finns är inget alternativ eftersom transporterna
            är dyra. Man lägger därför ned fungerande pappersbruk och industrier
            i Norden för att montera ned fabrikerna och bygga upp dem igen
            i Sydamerika, Asien eller i Östeuropa/Ryssland. Höga personalkostnader,
            elkostnader och höga råvarupriser skyndar på utvecklingen.
          </p>
          <head xml:id="i-BbnQg5waNJ5xkMjHda7UVa" type="h1">
            Pappersbruk
          </head>
          <p xml:id="i-RpwKu8piaLQnijMPdYAscZ">
            Samtidigt som Stora Enso lägger ned i Sverige expanderar företaget
            i Latinamerika. Kalla Fakta uppmärksammade med anledning av Norrsundets
            nedläggning i ett program Stora Ensos pappersbruk Veracel i Brasilien.
            Veracel är bara ett av väldigt många pappersbruk europeiska företag
            driver i Latinamerika. I programmet belystes att de förhoppningar
            som getts om att skapa arbetstillfällen för ortsbefolkningen inte
            infriats och att ortsbefolkningen i stället fått sämre möjligheter
            att försörja sig på grund av bolagets närvaro. Den skog de tidigare
            hade tillgång till för att hämta bränsle m.m. var nu förbjudet
            område och fabriken anställde väldigt få.
          </p>
          <p xml:id="i-N9qV5mMXh7BhRmEMbypMCu">
            Råvaran hämtas från eukalyptusodlingar. Eukalyptusskogarna växer
            mycket fort och kan avverkas efter bara sjutio år, vilket är cirka
            tio gånger så snabbt som barrträden i Norden. Trädslaget ger därför
            en bra avkastning för industrin men är oerhört vatten- och näringskrävande
            och utarmar därför de jordar där de växer väldigt fort. De tar
            död på all annan vegetation i området, redan utan tillsatser av
            kemikalier. Den mängd kemikalier som används enligt tv-inslaget
            skulle aldrig få användas i EU-länderna. Veracel räknar med att
            kunna bruka samma jord till tvåtre skördar, dvs. odling under
            en period av omkring 20 år. Därefter är jorden utarmad, och man
            börjar odla på annan plats. Veracel var, då programmet spelades
            in, indraget i en rättstvist med de lokala myndigheterna om mark
            där man enligt lag inte skulle få odla.
          </p>
          <p xml:id="i-DSgfZ7GDtVyYPaGDkc2sVC">
            Stora Enso äger också skogsbruket Fazenda Tarumã i den brasilianska
            delstaten Rio Grande do Sul nära gränsen till Uruguay. Småbrukarorganisationen
            Via Campesina anser att det svensk-finländska skogsbolaget agerar
            olagligt. De hävdar att Stora Enso bryter mot en lag som förbjuder
            utländska företag att äga mark i gränsområden. Att plantera i
            denna gröna öken i gränszonen är ett brott mot vårt land och mot
            pampas ekosystem, skrev gruppen i ett pressmeddelande som citerades
            av brasilianska och svenska medier. Stora Ensos brasilianska ledning
            hänvisar till att man ansökt om undantag från lagen.
          </p>
          <p xml:id="i-NrXSUXVjx6QDrFeXaHsu5B">
            Det är dock inte bara Stora Enso som varit i blåsväder i Latinamerika.
            Nordisk massaindustri överlag är förknippad med kontroverser i
            regionen, i synnerhet på grund av de senaste årens bråk kring
            finländska Metsä-Botnias verksamhet i Uruguay. En massafabrik
            har förlagts vid en gränsflod mot Argentina, vilket har lett till
            en djup diplomatisk kris mellan de båda länderna. I täten för
            de folkliga protesterna står de boende i Gualeguaychú, en semesterort
            på den argentinska sidan av floden Uruguay belägen mittemot det
            nya pappersbruket. De har sedan tre år tillbaka spärrat av riksvägen
            mellan de båda länderna, vilket leder till långa omvägar för alla.
          </p>
          <p xml:id="i-FZf6odtjawEqigTEMC8X1u">
            Uruguay hävdar att Botnia uppfyller alla miljökrav och att utsläppen
            är mindre än för motsvarande pappersbruk på andra håll. Argentina
            å sin sida hävdar att Uruguay brutit mot den överenskommelse länderna
            har att samråda med varandra om verksamheter som kan påverka den
            gemensamma floden. Frågan ligger nu för avgörande i domstolen
            i Haag.
          </p>
          <p xml:id="i-8rTMSDdRcKYuWCQ781n8Xm">
            Från början var det två pappersbruk som begärde tillstånd att
            få bygga där Botnia nu ligger, dels Botnia och dels ett spanskt
            företag. Det spanska företaget valde på grund av protesterna en
            annan lokalisering. Inget hindrade Botnia från att göra ett liknande
            ställningstagande. Det finns många alternativa lokaliseringar
            i andra floder som inte riskerar att leda till problem med grannlandet.
            Vi ifrågasätter inte i sig riktigheten i uppgifterna att Botnia
            uppfyller de miljökrav som ställs vad gäller utsläpp i vatten
            och att det använder samma moderna teknik som när de har verksamhet
            här i Norden, men pappersbruk ger många olika slags miljöpåverkan.
            Det handlar t.ex. också om hamn­bygget som ger upphov till en
            stor miljöpåverkan. Det handlar om huruvida de kyler vattnet genom
            att släppa ut det varma i floden och hämta nytt kallt eller om
            de använder slutna system som kyls i floden. Ingetdera är bra
            eftersom båda värmer flodvattnet och då också påverkar växt- och
            djurliv.
          </p>
          <p xml:id="i-MigopNtGqRi8KWSDTijtk">
            De allra största problemen i just det här fallet är dock, förutom
            den diplomatiska krisen, säkerligen att de sociala aspekterna
            på den argentinska sidan inte beaktats, dvs. människors rädsla
            att vattnet ska förorenas, rädslan att Gualeguaychú ska förlora
            i attraktionskraft som semesterort då de har ett pappersbruk på
            andra sidan floden, rädslan att därför förlora arbetstillfällen
            etc. En social konsekvensbeskrivning för annat än den egna uruguayanska
            befolkningen har såvitt vi vet inte gjorts. Om Botnia hade kunnat
            förutse att deras etablering skulle leda till en så stor ovänskap
            mellan två länder skulle de då inte valt en annan lokalisering?
          </p>
          <head xml:id="i-QGMPNSjepam5QzDWDALq9B" type="h1">
            Energi
          </head>
          <p xml:id="i-Cc52WjTSG7yBFSWEeeRa67">
            I studier som gjorts om radioaktiv strålning har det visat sig
            att det finns mycket strålning i Benin. Orsaken är dumpat radioaktivt
            avfall. Vilka bolag och vilka länder som är inblandade i den hanteringen
            kan vi förstås spekulera om. I Sudan ser det ut på ett liknande
            sätt. Där är också det svenska bolaget Lundin Oil verksamt, trots
            att landet är i inbördeskrig. I Burma hittar vi t.ex. franska
            oljebolag, trots att landet är en av världens värsta diktaturer.
            Att driva företagsverksamhet i länder som förtrycker eller våldför
            sig på sin egen befolkning kan snarast ses som ett indirekt stöd
            till regimen i fråga.
          </p>
          <p xml:id="i-CxeHD4YMasZRa5AXiKpzdJ">
            I Chile äger det spanska bolaget Endesa 80 procent av allt vatten.
            Resterande 20 procent ägs av USA, Kanada m.fl. Chile äger noll
            procent. Endesa planerar nu en högspänningskabel som är 2 000
            km lång från Patagonien i syd till huvudstaden Santiago. Elen
            ska komma från en damm som byggs i mapucheindianernas område och
            fördriver därmed befolkningen. Endesas dammbyggen påverkar också
            människorna på andra sidan om gränsen i Argentina. Den planerade
            ledningen ska under sina 2 000 mil inte ge någon ström till de
            städer och samhällen som passeras. All el går till Santiago, som
            ligger närmre Atacamaöknen än Patagonien, och som skulle kunna
            få sin el från solenergi från ett område där ingen odlingsbar
            mark går till spillo och ingen behöver fördrivas. För att inte
            tala om den enorma potential Chile har att satsa på andra förnybara
            och flödande energislag, t.ex. vågkraft.
          </p>
          <p xml:id="i-7jCWwXZBoTjE4SoWhUKMpZ">
            I Afrika har nyligen det svenska företaget Sekab kritiserats
            för sina etanolprojekt i Tanzania (sockerrör) och Moçambique (jatroba).
            Projekten kritiseras i huvudsak eftersom de tar mark i anspråk
            som tidigare användes för livsmedelsförsörjning. När det gäller
            sockerrören krävs mycket vatten, vilket också riskerar att försämra
            förutsättningen för annan odling i närområdet. I Tanzania tvingades
            tusentals personer att flytta på grund av det svenska etanolprojektet.
            Även om etanolprojektet inte betalades av biståndspengar enligt
            svar på en fråga ställd till biståndsministern har Sverige varit
            företaget behjälpligt på andra sätt genom vår beskickning i landet.
            Frågan har varit föremål för diskussion i Tanzanias parlament.
          </p>
          <p xml:id="i-UsmkGgW6fnR7hAchyLaYra">
            I Colombia anklagas många utländska bolag, bl.a. europeiska,
            för samröre med paramilitärer.
          </p>
          <head xml:id="i-GzdHqqGR4fmNHvxB1WYe3n" type="h1">
            Övrigt
          </head>
          <p xml:id="i-KJu6EG86Fy1uzpX4xpAETm">
            I dag har många länder infört miljöskyddsregler och det görs
            prövningar vid tillstånds­givning. De reglerna är ofta lägre ställda
            än de vi ställer i EU på våra bolag. Om kostnaden för att leva
            upp till EU-standard inte är högre eller bara något högre i verksamhetslandet
            och företaget vill ta ansvar gör de det ofta. Om kostnaden är
            avsevärt högre är situationen naturligtvis en annan. I många fall
            har europeiska bolag varit inblandade i miljöskandaler runtom
            i världen vid en tid då inga skyddsregler fanns och det därför
            inte går att ställa dem till ansvar. Ett sådant exempel är Bolidens
            utsläpp i Atacamaöknen på 70-talet. Boliden undslapp också ansvar
            i miljöskandalen i Coto Doña Ana i Spanien genom att man lagt
            verksamhet på underentreprenörer. Att lägga tid och resurser på
            långvariga processer för att slippa betala för de skador man åsamkar
            är inte tecken på ett ansvarsfullt företagande.
          </p>
          <p xml:id="i-6WtzxVUNc8FK5dsuVF6CXu">
            Ett stort problem i flera afrikanska länder är att företag i
            EU exporterar elektronik­skrot, som i EU är omgärdat av ett strikt
            regelverk, till länder som dumpar detta skrot på en tipp någonstans,
            helt utsatt för väder och vind. Att köpa denna tjänst av fattiga
            länder för att slippa ta hand om det egna miljöfarliga avfallet
            är fullständigt oacceptabelt.
          </p>
          <p xml:id="i-NLR7Q3Lj9z86jXwyE2R8YT">
            Att göra en uppräkning av alla svenska och europeiska bolag som
            befinner sig utanför EU:s gränser är naturligtvis inte möjligt
            i en kort motion. Vår avsikt är att sätta fokus på att de inte
            alltid följer de miljöskyddsregler som finns i verksamhetslandet
            och att de i många fall inte når upp till det regelverk som gäller
            i EU när de är verksamma i andra länder. Att flytta ren och socialt
            ansvarstagande verksamhet till en annan kontinent för att där
            inte följa samma sociala och miljömässiga normer som man skulle
            följt i hemlandet är oetiskt. Företag ska naturligtvis kunna etablera
            sig i andra länder. Det är viktigt ur ett fattigdomsbekämpningsperspektiv
            att företag etablerar sig också i fattigare länder, men det är
            inte bra när vi exporterar smutsig verksamhet eller verksamhet
            som leder till större fattigdom för befolkningen.
          </p>
          <p xml:id="i-Xnyxf3Dm4NABPqne4L8tX3">
            I ett antal fall är länder i EU delägare i dessa bolag. Stater
            borde ta ett större ansvar för sitt ägande när de t.ex. lägger
            ned fungerande och vinstdrivande pappersbruk i Norden, eller bygger
            dammar eller andra verksamheter som driver befolkningar på flykt
            för att sedan genom bistånd/ exportkrediter hjälpa företagen att
            etablera sig i andra delar av världen. Ansvaret vilar tungt på
            dessa stater för de konsekvenser etableringarna får för miljön
            och samhället, lokalt, på de platser de väljer att etablera sig.
            Vi har bra miljölagstiftning och tar ett socialt ansvar här, det
            är mindre bra där. Arbetsförhållandena är också ofta dåliga i
            t.ex. Sydamerika.
          </p>
          <p xml:id="i-4AGKPPGGjty9qrFJhPhGAp">
            Vi vill därför att regeringen ska verka för att sociala och miljömässiga
            krav ska ställas på svenska och europeiska bolag som verkar i
            länder utanför EU.
          </p>
        </div>
        <div xml:id="i-7sFzG8xG7nsLRYn2v8JjxF" type="signatureBlock">
          <list xml:id="i-JsEKSokhHJ68dwrH4YGEsF">
            <item xml:id="i-W3wcinkKGEUYv3ncLG9qDA" who="i-34FRvyXQKUigF3Qr9AwKJe" type="signature">
              Bodil Ceballos (mp)
            </item>
            <item xml:id="i-JkWtGmfGHRVePTkgZR5BCL" who="i-5QNmudGpnjjRJCTYzakn9H" type="signature">
              Karin Svensson Smith (mp)
            </item>
            <item xml:id="i-UDnuB6HVbLQw5RvpJwsUTj" who="i-PPtpTU7erj7n8C4rdQihuK" type="signature">
              Lage Rahm (mp)
            </item>
            <item xml:id="i-EeEoaXheT3Guc6X6Y63wJ5" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
            <item xml:id="i-Fg1du4H6fPSvgfG4QuuTw6" who="i-2EZPhWWR7yHztg3zN2aNvh" type="signature">
              Peter Rådberg (mp)
            </item>
            <item xml:id="i-V9wVmMyFhXUUhdGS6QiJ7N" who="i-Q6UywURdDfH4kXfTm7hwEb" type="signature">
              Max Andersson (mp)
            </item>
          </list>
        </div>
      </div>
    </body>
  </text>
</TEI>
