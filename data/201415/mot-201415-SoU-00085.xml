<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-00085">
  <teiHeader>
    <fileDesc>
      <titleStmt>
        <title>En jämlik och jämställd hälso- och sjukvård</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:85 av Jonas Sjöstedt m.fl. (V)</title>
          <idno type="rdwebb">H20285</idno>
          <rs type="number">85</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H20285/text</ref>
          <ref type="dokument_url_html">http://data.riksdagen.se/dokument/H20285</ref>
          <ref type="dokumentstatus_url_xml">http://data.riksdagen.se/dokumentstatus/H20285</ref>
          <ref type="docx">http://data.riksdagen.se/fil/6414EEFB-6EBE-45A9-BE18-0EA882D08515</ref>
          <ref type="pdf">http://data.riksdagen.se/fil/14AF1A9F-F6C7-40F4-8407-5AD85FBD2041</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-95RNrmR9rV3mq88JAm6vWy" type="signed"/>
        <correspContext corresp="i-95RNrmR9rV3mq88JAm6vWy">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-9XTMNkDLu5u66FsWiwysh1"/>
        </correspContext>
        <correspAction xml:id="i-NYH8JEmvsjr3QaQpzxq9gz" type="submitted">
          <date when="2014-10-27"/>
          <time when="14:32:07"/>
        </correspAction>
        <correspAction xml:id="i-QEx6Zs78LWGCcknuCZaJkV" type="reviewed">
          <date when="2014-10-27"/>
          <time when="15:04:19"/>
        </correspAction>
        <correspAction xml:id="i-8p8yt4Hd481DguZdJdE1nV" type="referred">
          <date when="2014-11-12"/>
        </correspAction>
        <correspAction xml:id="i-U3STvS816phRXnyBZ8XPfd" type="assigned">
          <date when="2016-10-03"/>
          <time when="09:15:41"/>
        </correspAction>
        <correspContext corresp="i-U3STvS816phRXnyBZ8XPfd">
          <ref type="assignedTo">Socialutskottet</ref>
        </correspContext>
        <correspAction xml:id="i-L4sodiVV6piVU9mTH5Gw9b" type="behandlas_i"/>
        <correspContext corresp="i-L4sodiVV6piVU9mTH5Gw9b">
          <ref type="uppgift">2014/15:SoU7</ref>
          <ref type="ref_dok_id">H201SoU7</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU7</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-B9HRvcJaQNT7G8D4ykBSzW" type="behandlas_i"/>
        <correspContext corresp="i-B9HRvcJaQNT7G8D4ykBSzW">
          <ref type="uppgift">2014/15:SoU12</ref>
          <ref type="ref_dok_id">H201SoU12</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU12</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XqNkRHenmWu8Zd7SXCj1Ef" type="behandlas_i"/>
        <correspContext corresp="i-XqNkRHenmWu8Zd7SXCj1Ef">
          <ref type="uppgift">2014/15:SoU6</ref>
          <ref type="ref_dok_id">H201SoU6</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU6</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:85 av Jonas Sjöstedt m.fl. (V)
          En jämlik och jämställd hälso- och sjukvård
        </div>
      </div>
      <div type="motBody">
        <div xml:id="i-X8pD285YC16dH2rwLhKrzW" type="TOC">
          <head xml:id="i-9zpP6M6J4eutphXiM3P8Xc">
            1Innehållsförteckning
          </head>
          <list>
            <item style="indent-level: 1">
              2Förslag till riksdagsbeslut
            </item>
            <item style="indent-level: 1">
              3Inriktning för hälso- och sjukvården
            </item>
            <item style="indent-level: 1">
              4Jämställd och jämlik vård
            </item>
            <item style="indent-level: 2">
              4.1Vårdens prioriteringar
            </item>
            <item style="indent-level: 2">
              4.2Kunskap och statistik
            </item>
            <item style="indent-level: 2">
              4.3Gör vården jämlik för människor med funktionsnedsättning
            </item>
            <item style="indent-level: 2">
              4.4Vård på lika villkor – oavsett sexuell läggning, könsidentitet
              och könsuttryck
            </item>
            <item style="indent-level: 1">
              5Vinst i vården
            </item>
            <item style="indent-level: 1">
              6Hälso- och sjukvårdens resurser
            </item>
            <item style="indent-level: 2">
              6.1Ungdomsmottagningar
            </item>
            <item style="indent-level: 2">
              6.2Glesbygdsmedicin
            </item>
            <item style="indent-level: 2">
              6.3Mobila vårdteam
            </item>
            <item style="indent-level: 2">
              6.4Vård till tortyr- och krigstraumatiserade
            </item>
            <item style="indent-level: 1">
              7Sjukvårdens behov av personal nu och i framtiden
            </item>
            <item style="indent-level: 2">
              7.1Utbildningsanställning för sjuksköterskor
            </item>
            <item style="indent-level: 1">
              8En säker förlossningsvård
            </item>
            <item style="indent-level: 1">
              9Psykisk ohälsa är ett stort samhällsproblem
            </item>
            <item style="indent-level: 2">
              9.1Könsperspektiv i psykiatrisk vård
            </item>
            <item style="indent-level: 3">
              9.1.1Kvinnors situation inom rättspsykiatrin
            </item>
            <item style="indent-level: 2">
              9.2Personal med utbildning är en nyckelfråga för psykiatrin
            </item>
            <item style="indent-level: 1">
              10Sprututbyte
            </item>
          </list>
        </div>
        <div type="motProposal" subtype="förslag">
          <head xml:id="i-3anXVii3APNcNGW3asFtrq">
            2 Förslag till riksdagsbeslut
          </head>
          <list style="ol">
            <item xml:id="i-Prd9RUSfD6ZSRiQkaMYFbV">
              Riksdagen tillkännager för regeringen som sin mening vad som
              anförs i motionen om inriktningen för den nationella politiken
              för hälso- och sjukvård.
            </item>
            <item xml:id="i-GK2dd5iNwtfVdsWeWhqrpe">
              Riksdagen tillkännager för regeringen som sin mening vad som
              anförs i motionen om att en nationell genomförandeplan för jämställd
              sjukvård bör tas fram med inriktning på hur man kan öka och sprida
              kunskap om hur könsfaktorer påverkar vården.
            </item>
            <item xml:id="i-NL7rAa2t6c8jyAiW6nbzcs">
              Riksdagen tillkännager för regeringen som sin mening vad som
              anförs i motionen om aktiva åtgärder för en jämlik sjukvård för
              människor med funktionsnedsättning.
            </item>
            <item xml:id="i-QGfqiC9v6eGRb5zne2jHGX">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag på hur hbtq-personer över hela landet ska kunna garanteras
              vård på lika villkor.
            </item>
            <item xml:id="i-Xo7m1Rp1trLqX4yWJWKSax">
              Riksdagen tillkännager för regeringen som sin mening vad som
              anförs i motionen om att en utredning bör tillsättas om hur ungdomsmottagningarnas
              verksamhet ska breddas.
            </item>
            <item xml:id="i-52vSx9JDUYBxVB7FpycqHD">
              Riksdagen tillkännager för regeringen som sin mening vad som
              anförs i motionen om att Socialstyrelsen bör få i uppdrag att
              utveckla kunskapsområdet glesbygdsmedicin och arbeta med kunskapsspridning
              av metoder och tekniklösningar.
            </item>
            <item xml:id="i-S9z81XeMJuwRnv2y1kssXU">
              Riksdagen tillkännager för regeringen som sin mening vad som
              anförs i motionen om att en parlamentarisk utredning om sjukvårdens
              personalförsörjning bör tillsättas.
            </item>
            <item xml:id="i-XjyDuoGwkkJ35jYkfEWNFi">
              Riksdagen tillkännager för regeringen som sin mening vad som
              anförs i motionen om att Socialstyrelsen bör få i uppdrag att
              utreda och lämna förslag på vad som behöver göras för att nå målet
              om en barnmorska per aktiv förlossning i förlossningsvården.
            </item>
            <item xml:id="i-7b1gPxBAXto5MyGz4pzemK">
              Riksdagen tillkännager för regeringen som sin mening vad som
              anförs i motionen om att en långsiktig handlingsplan för psykiatrin
              bör tas fram.
            </item>
            <item xml:id="i-oymVfdx7ZajRxHrQgvjgf">
              Riksdagen tillkännager för regeringen som sin mening vad som
              anförs i motionen om genusperspektiv i psykiatrin.
            </item>
            <item xml:id="i-X8W2vUpnY8vJ35BaieAnJo">
              Riksdagen tillkännager för regeringen som sin mening vad som
              anförs i motionen om att kvinnors situation i rättspsykiatrin
              bör uppmärksammas.
            </item>
            <item xml:id="i-FJHXgLMrNJ9NETZAUW9hmZ">
              Riksdagen tillkännager för regeringen som sin mening vad som
              anförs i motionen om att det bör införas ett förbud mot att placera
              personer som inte är dömda eller misstänkta för brottsliga handlingar
              vid rättspsykiatriska avdelningar eller kliniker.
            </item>
            <item xml:id="i-DW29z8eieoxYoiFFavFh2B">
              Riksdagen tillkännager för regeringen som sin mening vad som
              anförs i motionen om att regeringen bör lämna förslag på åtgärder
              för att utveckla vården av patienter med självskadebeteende.
            </item>
            <item xml:id="i-UEJfNzH7Yvi12UgENzYTNa">
              Riksdagen tillkännager för regeringen som sin mening vad som
              anförs i motionen om att regeringen bör ta initiativ till en överenskommelse
              med Sveriges Kommuner och Landsting (SKL) om att påbörja ett programarbete
              kring personalrekrytering för verksamheter som ger insatser till
              personer med psykisk sjukdom och psykisk funktionsnedsättning.
            </item>
            <item xml:id="i-G9B31N3xnQhcpX8wtX54tv">
              Riksdagen tillkännager för regeringen som sin mening vad som
              anförs i motionen om att det kommunala vetot bör avskaffas och
              att landstingen självständigt bör kunna besluta om att inrätta
              sprututbytesverksamhet.
            </item>
          </list>
        </div>
        <div type="motContent">
          <head xml:id="i-JRed7rp4uc4HRKMuLU2G2V" type="h1">
            3 Inriktning för hälso- och sjukvården
          </head>
          <p xml:id="i-KSkfKB5YBzJZVu2P6V7haz">
            En bra och jämlik hälsa är det viktigaste målet för vården. Vänsterpartiet
            ser sjukvården som en viktig del av den gemensamma välfärden.
            Vinstdriven hälso- och sjukvård leder bort från strävan att ge
            vård efter behov. Privata företag ska inte få ha fri dragningsrätt
            på skattepengar genom etableringsfrihet och förmånliga ersättningssystem.
            Resurserna måste styras dit de bäst behövs. Beslutet om att påtvinga
            landstingen vårdvalssystem och lagen om valfrihetssystem (LOV)
            ska rivas upp. Hela eller delar av sjukhus ska inte kunna säljas
            ut. Inte heller ska gräddfiler tillåtas där patienter betalar
            för att smita före i kön.
          </p>
          <p xml:id="i-LaHqKRQn6gZe2vpsZWd3HL">
            Vänsterpartiet vill ha en sjukvård som jobbar förebyggande och
            hälsofrämjande och utgår från en social helhetssyn. Vården ska
            aktivt samarbeta med andra samhällsaktörer för minskade klassklyftor
            när det gäller hälsa. Kvinnor och män ska ha samma rätt till bra
            vård. Ingen diskriminering ska förekomma p.g.a. funktionsnedsättning,
            sexuell läggning, könsidentitet, könsuttryck eller etnicitet.
            Papperslösa, asylsökande och gömda ska ha full rätt till sjukvård.
            Kvaliteten i omvårdnad och rehabilitering måste förbättras. Många
            med funktionsnedsättning och kroniska sjukdomar behöver bättre
            vård och rehabilitering.
          </p>
          <p xml:id="i-Q2jesMJc6Er7Fvq46Xyo3f">
            Vänsterpartiet vill ha en sjukvård som styrs demokratiskt och
            där patienten är delaktig i sin vård. Inom ramen för en offentlig
            skattefinansierad vård ska enskilda vårdenheter ha en hög grad
            av självständighet att utforma sin verksamhet. Lagarbete och samarbete
            mellan olika personalgrupper ska vara normen. Personalen är vårdens
            viktigaste resurs. Genom satsningar på bra löner, goda arbetsförhållanden,
            arbetsplatsdemokrati, utökad personaltäthet och möjligheter till
            utveckling i jobbet kan sjukvården bli ännu effektivare och mer
            hälsofrämjande.
          </p>
          <p xml:id="i-PZCyS4oirGWQ3wzNAHkUAg">
            Kommunernas roll inom vården måste stärkas. De bör ha möjlighet
            att anställa egna läkare, och socialmedicinska team bör inrättas
            för att säkra utsatta gruppers rätt till bra vård. Den psykiatriska
            vården ska bygga på en helhetssyn på människan och på frivillighet.
            Rätten att välja behandling samt rätten till bostad och meningsfull
            sysselsättning måste stå i centrum.
          </p>
          <p xml:id="i-VkrGxziXt6aahumUaaaX6J">
            En bra forskning och utbildning har en avgörande betydelse för
            framtidens sjukvård. Alla behandlingsmetoder och läkemedel som
            används inom den offentligt finansierade vården ska möta högt
            ställda kvalitetskrav och baseras på vetenskap och beprövad erfarenhet.
          </p>
          <p xml:id="i-MDhwFDiu1phX5tQXKMcNQ1">
            Forskningen ska utgå från ett folkhälso-, klass- och genusperspektiv
            samt ge omvårdnadsfrågor en central plats. Forskning och utbildning
            ska inte få styras av läkemedelsindustrin. I syfte att säkra en
            långsiktig läkemedelsförsörjning måste samhället kunna styra apoteken.
          </p>
          <p xml:id="i-K9fWc6fcfUHJ8akJr86RwB">
            I framtiden kommer sjukvården att behöva mer pengar. Det enda
            sättet att klara framtidens vårdbehov är att slå vakt om en skattefinansierad
            vård. Avgiftsfinansierad vård blir inte billigare och leder till
            att kostnaderna vältras över på de svårast sjuka i stället för
            att delas av alla skattebetalare. Privata försäkringar leder till
            ökade orättvisor och till att fel grupper prioriteras. Det mest
            effektiva sättet att minska framtidens vårdbehov är ett bra förebyggande
            och hälsofrämjande arbete, en primärvård av bra kvalitet och tydligt
            områdesansvar. Den första linjens vård som vi anser på sikt ska
            vara avgiftsfri och bygga på teamarbete mellan olika personalgrupper
            bör stärkas.
          </p>
          <p xml:id="i-7rcuGd1uWA8tuszBwnea2R">
            Detta bör vara inriktningen för den nationella hälso- och sjukvårdspolitiken.
            Detta bör riksdagen som sin mening ge regeringen till känna.
          </p>
          <head xml:id="i-KjFZ8AUHWyYJYftDJykUYa" type="h1">
            4 Jämställd och jämlik vård
          </head>
          <p xml:id="i-LUpdnhEGZFfZ23f39XRbo">
            Som vi konstaterar i inledningen finns det stora skillnader i
            både hälsa och tillgång till vård i Sverige. De skillnader i hälsa
            som finns hos befolkningen speglas även i vilken vård man får.
            Klasstillhörigheten kan vara avgörande för vilken behandling och
            medicinering man får i vården. Dödligheten i olika sjukdomar kan
            variera kraftigt beroende på utbildnings- och inkomstnivå. För
            Vänsterpartiet är frågan om jämställd och jämlik hälsa och vård
            överordnad. Rätten till bästa möjliga hälsa måste gälla alla oberoende
            av kön, ålder, klass, etnisk tillhörighet, sexuell läggning, könsidentitet,
            könsuttryck och funktionsnedsättning. Var man än bor i landet
            ska det finnas förutsättningar för en bra och likvärdig vård.
          </p>
          <head xml:id="i-GLNfpnHhhVfdcY3KVu58Re" type="h2">
            4.1 Vårdens prioriteringar
          </head>
          <p xml:id="i-HrC37S2j4GW7vnLfXhKzhD">
            Hälso- och sjukvården ska styras demokratiskt och därför slår
            riksdagen fast vilken prioriteringsordning som ska gälla. De grundläggande
            principerna är människovärdesprincipen, dvs. att alla människor
            har lika värde och samma rätt oberoende av personliga egenskaper
            och funktioner i samhället, samt behovs- och solidaritetsprincipen
            och kostnadseffektivitetsprincipen. Människovärdesprincipen är
            överordnad och syftar till att förhindra diskriminering, stigmatisering
            och kommersialisering av enskilda människor. Behovs- och solidaritetsprincipen
            är överordnad kostnadseffektivitetsprincipen. Det innebär att
            personer med svåra sjukdomar har företräde framför lindrigare
            sjuka oavsett kostnader. Den omfattande privatiseringen och kommersialiseringen
            av hälso- och sjukvården innebär ett hot mot denna prioritetsordning
            i och med att vinst blir en drivkraft. Vänsterpartiet slår vakt
            om en offentligt driven och skattefinansierad vård. En demokratisk
            styrning av vården i kombination med öppenhet och insyn är det
            bästa sättet att garantera att vård ges efter behov.
          </p>
          <head xml:id="i-88bGDUUnCk7ms4SsafosJK" type="h2">
            4.2 Kunskap och statistik
          </head>
          <p xml:id="i-66PKHGhEhJ4wL6VW2839eR">
            Genusperspektivet i hälso- och sjukvården måste bli tydligare.
            Vi vet för lite om kvinnors hälsa eftersom mannen varit, och fortfarande
            är, den rådande normen inom läkarvetenskapen. Först i början av
            1990-talet började man diskutera avsaknaden av ett jämställdhetsperspektiv
            inom vård och behandling och kräva könsuppdelad statistik. Fortfarande
            finns stora kunskapsluckor när det gäller kvinnors hälsa.
          </p>
          <p xml:id="i-L8PiVN4ipnN549h6i4HC7j">
            Förutom kunskapsskillnader finns det även skillnader mellan könen
            när det gäller bemötandet inom vården. Fler kvinnor än män upplever
            att de inte blir trodda, att de blir missförstådda och får vänta
            på utredningar för diagnos, framför allt inom primärvården och
            psykiatrin. Kvinnor och män bemöts också olika inom akutsjukvården.
            Det gäller såväl behandling som diagnostisering. Vid ambulansutryckningar
            får män oftare än kvinnor bedömningen högsta prioritet.
          </p>
          <p xml:id="i-WU9Z5DVSbwqUmacPCJJ257">
            Socialstyrelsen publicerade 2008 en rapport om könsperspektivet
            på hälso- och sjukvård ”Mot en mer jämställd sjukvård och socialtjänst”.
            Fler kvinnor än män i samtliga åldersgrupper upplever oro och
            ångest och det är särskilt oroande att den psykiska ohälsan bland
            unga kvinnor fortsätter att öka. Många grupper av läkemedel förskrivs
            i högre grad till kvinnor än till män. De mest markanta skillnaderna
            gäller läkemedel mot depression och andra psykiska sjukdomar.
          </p>
          <p xml:id="i-8P1FEydN3vN2BvPAWUu9Zb">
            Det finns ett stort behov av en mer systematisk, könsuppdelad
            statistik för att synliggöra könsrelaterade problem inom vården.
            Det behövs metodutveckling för att kartlägga könsskillnader vad
            gäller vårdresurser och resultat. Ett genusperspektiv borde integreras
            i all forskning, utbildning och utveckling och det borde forskas
            mer om kvinnors sjukdomar och villkor i vården. En nationell genomförandeplan
            för jämställd sjukvård bör därför tas fram med inriktning på hur
            man kan öka och sprida kunskap om hur könsfaktorer påverkar vården.
            Detta bör riksdagen som sin mening ge regeringen till känna.
          </p>
          <head xml:id="i-6iQiJQRErkz5nvnfHi4Zxd" type="h2">
            4.3 Gör vården jämlik för människor med funktionsnedsättning
          </head>
          <p xml:id="i-NnL1rmsQQvrsgSBdxMPNKF">
            Socialstyrelsen redovisar i sin lägesrapport för 2013 att personer
            med insatser enligt lagen om stöd och service till vissa funktionshindrade
            (LSS) oftare dör i cancer och har sämre chanser att bli friska
            än övriga cancerpatienter. För denna grupp är risken att dö mer
            än fördubblad jämfört med hos övriga cancerpatienter.
          </p>
          <p xml:id="i-RYMtcUZEFqG8tt4y1d2XT8">
            Sjukvård för personer som får insatser enligt LSS är en angelägenhet
            för både hälso- och sjukvårdspersonal och personal inom socialtjänsten.
            Många i gruppen har företrädare, exempelvis i form av socialtjänstpersonal
            eller god man. Många har dessutom kognitiva svårigheter eller
            andra svårigheter, som gör det svårt för dem att föra sin egen
            talan. Ovanstående resultat om dödlighet och vård vid cancer pekar
            på behovet av kompetens, samverkan mellan socialtjänstpersonal
            och hälso- och sjukvårdspersonal, exempelvis i form av förbättrade
            rutiner på boenden. Men det handlar troligen också om att funktionshindersperspektivet
            behöver få ett större genomslag inom hälso- och sjukvården inte
            minst vad gäller psykiska funktionsnedsättningar.
          </p>
          <p xml:id="i-8GmYfBMk8zd978rhoRtcaT">
            Vårdpersonal behöver uppmärksamma särskilda behov hos personer
            med funktionsnedsättning för att på så sätt förbättra bemötandet.
            Att personer med funktionsnedsättning får ett bra bemötande är
            således en viktig förutsättning för att vården ska bli mer jämlik.
            Det behövs aktiva åtgärder för en jämlik sjukvård för människor
            med funktionsnedsättning. Regeringen bör återkomma med konkreta
            förslag på åtgärder för att förbättra situationen. Detta bör riksdagen
            som sin mening ge regeringen till känna.
          </p>
          <p xml:id="i-SKMwKRgpyyqWUDKQHXcPQN">
            För att hälso- och sjukvården ska bli mer jämlik för personer
            med funktionsnedsättning behöver den även vara tillgänglig. Socialstyrelsen
            har i en annan rapport uppmärksammat att tillgängligheten hos
            vårdcentraler är låg för denna grupp. Mindre än 10 procent av
            vårdcentralerna hade t.ex. anpassat sina lokaler för hörselskadade
            och ca 30 procent hade rutiner för att förlänga besökstider. Denna
            bristande tillgänglighet riskerar att göra det ännu svårare för
            personer med funktionsnedsättning att få vård. Det kan ta längre
            tid och i värsta fall kan bristerna helt utestänga dessa personer
            från att söka vård och stöd på samma villkor som övrig befolkning.
          </p>
          <head xml:id="i-LK2YsSNiFXgjiR8JGdNuG9" type="h2">
            4.4 Vård på lika villkor – oavsett sexuell läggning, könsidentitet
            och könsuttryck
          </head>
          <p xml:id="i-CJAf5r6V1aXxjNVnjxFqfZ">
            Sverige är fortfarande ett heteronormativt land där heterosexuella
            betraktas som normen och hbtq-personer betraktas och behandlas
            som avvikande. Samhällets normer gällande sexualitet, könsidentitet
            och könsuttryck får konsekvenser för vår hälsa och den hälso-
            och sjukvård vi får.
          </p>
          <p xml:id="i-MroqVrzFM7hQin2DxnWK6K">
            Diskrimineringsombudsmannen hade 2010 och 2011 ett särskilt fokus
            på vård på lika villkor. Man fann då att trots att hbtq-personer
            som grupp har större vårdbehov än befolkningen i stort så undviker
            många hbtq-personer att söka vård. Både svensk och internationell
            forskning visar att många hbtq-personer skräms bort från vården
            av kränkande och diskriminerande bemötande.
          </p>
          <p xml:id="i-SFrQzqukZzjM98NJQSRgFQ">
            Diskriminering skapar ohälsa, det blir inte minst tydligt bland
            hbtq-personer. En studie från Statens folkhälsoinstitut visar
            att varannan av de tillfrågade transpersonerna någon gång hade
            övervägt att ta sitt liv. Självmordsförsök var också dubbelt så
            vanliga bland homo- och bisexuella som i övriga befolkningen.
            Den utbredda ohälsan bland unga hbtq-personer är i detta sammanhang
            särskilt alarmerande. Folkhälsoinstitutet har också visat att
            hbtq-personer har ett högre riskbruk av alkohol och använder cannabis
            i högre utsträckning.
          </p>
          <p xml:id="i-6FdRVrSvfJRKQxnPgyy1WM">
            Det finns också exempel som visar att diskrimineringen av hbtq-personer
            inom hälso- och sjukvården har sin grund i lagstiftning och politiska
            beslut. Det har förekommit olika regler vid assisterad befruktning
            för samkönade och olikkönade par. Fram till nyligen genomfördes
            tvångssteriliseringar av transsexuella. Och transpersoner som
            är yngre än 18 år har inte rätt att byta juridiskt kön, vilket
            har negativa konsekvenser för unga transpersoners hälsa.
          </p>
          <p xml:id="i-JmJjjuafHzKyXE8vCuGGuP">
            Ska alla ha tillgång till vård på lika villkor kan man inte utgå
            från att alla som vänder sig till vården är heterosexuella eller
            att alla människor har ett könsuttryck som ”passar ihop” med den
            könsidentitet som det omgivande samhället tillskriver dem. Vård
            på lika villkor förutsätter ett långsiktigt arbete med kompetenshöjning
            och bemötandefrågor. Regeringen bör återkomma till riksdagen med
            förslag på hur vård ska garanteras på lika villkor för hbtq-personer
            över hela landet. Detta bör riksdagen som sin mening ge regeringen
            till känna.
          </p>
          <head xml:id="i-4oKRGhdj4nR4rdk8KquDNs" type="h1">
            5 Vinst i vården
          </head>
          <p xml:id="i-XamVo51Kejh1w7X4wZC4yR">
            Genom att släppa in vinsten som drivkraft i vården försvåras
            möjligheten att styra vården till dem med de största behoven.
            I stället satsar vårdgivarna på att styra vården till de personer
            som är mest lönsamma och att ge dem vård på det mest lönsamma
            sättet. Att fördela vård efter marknadens principer fungerar mycket
            dåligt och alltför ofta blir resultatet att de som har det minsta
            behovet av vård får mer än vad de behöver. Rika och välutbildade
            grupper är friskare än andra och har de minsta behoven av vård,
            samtidigt som de är mer benägna än andra grupper att söka vård.
          </p>
          <p xml:id="i-Y6j2UceuYHBHEjZVDHZS6C">
            Vänsterpartiet anser att det är mycket viktigt att svensk sjukvård
            inte går i riktning mot en ökad privat finansiering. Även med
            en offentligt finansierad vård kan vinsten som drivkraft få stora
            konsekvenser. När privata vårdföretag drivs genom att ta del av
            offentliga medel skapas en lång rad problem, och även här tenderar
            vårdens resurser att styras så att de som behöver minst vård får
            mer och tvärtom. Ersättningssystemen är svåra att konstruera så
            att de gör det lönsammast att behandla dem med de största vårdbehoven
            – och ibland finns knappt alls någon sådan ambition med ersättningssystemen.
          </p>
          <p xml:id="i-9e2uxJFsJQvVpsoXyFjRN">
            Vänsterpartiet har därför kommit överens med regeringen om att
            vinstjakten ska bort som incitament från välfärdssektorn eftersom
            behoven i skola, vård och omsorg gör att det inte finns utrymme
            för vinstutdelning av skattemedel. Skattemedel ska användas enbart
            till den verksamhet de är avsedda för. Förutsättningen för att
            privata aktörer ska få verka inom välfärdssektorn ska vara att
            syftet med verksamheten är att tillhandahålla utbildning, vård
            eller omsorg av god kvalitet, inte att dela ut vinst till ägarna
            eller på annat sätt föra ut överskott ur verksamheten. Tvångs-LOV
            inom primärvården ska upphävas och LOV i övrigt kommer att ersättas
            av ett nytt regelverk gällande valfrihetssystem.
          </p>
          <head xml:id="i-79av5BZcdgd4FpFo3K8m1R" type="h1">
            6 Hälso- och sjukvårdens resurser
          </head>
          <p xml:id="i-ASRxUY5byEtn9wheuS9CD5">
            Landstingen har i dag en ansträngd ekonomi och hälso- och sjukvården
            har stora problem på många håll. Under den senaste tiden har rapporterna
            duggat tätt om överbeläggning, platsbrist, långa väntetider, inställda
            operationer, hotad patientsäkerhet m.m. Det förekommer protester
            från personalen mot hög arbetsbelastning, låga löner och dåliga
            arbetsvillkor. Läget är så allvarligt att neddragningar, anställningsstopp
            och brist på vårdplatser har bidragit till att människor dött.
            Förlossningsvården har en krisartad situation på flera håll. Det
            finns också en allmän uppfattning i samhället att vården inte
            fungerar som den ska.
          </p>
          <p xml:id="i-7e2S32jfeD7wgY4dcaC9Gm">
            Landsting och regioner ser olika ut och verkar under olika villkor
            och har därför olika behov. I en del landsting råder brist på
            vårdplatser, i andra saknas personal eller är svårt att rekrytera
            personal med rätt kompetens. Hur sådana problem ska lösas hänger
            samman med vilka resurser som i framtiden kommer att finnas tillgängliga
            i hälso- och sjukvården och hur resurserna fördelas. Vänsterpartiet
            ser ett behov av en generell resursförstärkning till vården. Samtidigt
            finns det mindre områden som bör prioriteras särskilt: ungdomsmottagningar,
            glesbygdsmedicin, mobila vårdteam samt vård för tortyr- och krigsskadade.
          </p>
          <head xml:id="i-BytrHqoTkvTxM7cdgQdfV4" type="h2">
            6.1 Ungdomsmottagningar
          </head>
          <p xml:id="i-MwWuQkobNyAFQiVwJ9q7jw">
            Yngre barn mår i allmänhet bra och har god hälsa. Bland äldre
            barn och ungdomar är problemen med ohälsa större, och det är särskilt
            ungdomars psykiska välbefinnande som är relativt lågt i en internationell
            jämförelse enligt Socialstyrelsens rapport Barns och ungas hälsa,
            vård och omsorg 2013.
          </p>
          <p xml:id="i-8UbuymiZ1U5CgRjpaSTM5a">
            Den ökning som har skett sedan början av 1990-talet av ungdomars
            självupplevda psykiska besvär tycks nu ha avstannat. En anledning
            kan vara det ökade antalet ungdomsmottagningar så att det nu finns
            en ungdomsmottagning i de flesta kommuner, vilket bör ha inneburit
            att psykisk ohälsa kan upptäckas på ett tidigare stadium. För
            att inte bara hejda ökningen av psykisk ohälsa utan även minska
            densamma behöver ungdomsmottagningarnas arbete utvecklas ytterligare.
          </p>
          <p xml:id="i-AbC9dj6FxKTqnXv7rrFP3">
            Ungdomsmottagningarna behöver nå fler ungdomar och bli mer tillgängliga.
            I dag saknas i alltför hög grad ett lättillgängligt samtalsstöd,
            en första linjens stöd för att fånga upp unga med psykisk ohälsa.
            Då handlar det om att anställa fler psykologer och kuratorer.
            För att möjliggöra ett längre öppethållande på helger och på sommaren,
            behövs det fler som arbetar på ungdomsmottagningarna i största
            allmänhet. Det handlar förutom om ovanstående grupper även om
            framför allt barnmorskor och läkare. Eftersom färre pojkar än
            flickor besöker ungdomsmottagningarna behöver verksamheten utvecklas
            för att i större utsträckning möta pojkars och unga mäns behov.
            Det bör därför tillsättas en utredning om hur verksamheten vid
            ungdomsmottagningar ska breddas. Detta bör riksdagen som sin mening
            ge regeringen till känna.
          </p>
          <head xml:id="i-Hn3J48qd2SGCaCiJVKzXja" type="h2">
            6.2 Glesbygdsmedicin
          </head>
          <p xml:id="i-CSGyd3H7ZhTKXhDVMAsSi3">
            Att erbjuda hälso- och sjukvård i gles- och landsbygdsområden
            som är trygg, säker och likvärdig med den i övriga landet har
            sin egen problematik eftersom det råder andra förutsättningar
            än i städer och tätbefolkade områden. Där finns ofta en större
            andel äldre, och avstånd är ofta en försvårande faktor för både
            patienter och personal. Här finns också yrkesgrupper med mycket
            ensamarbete i skog och mark, t.ex. inom rennäring och skogsbruk.
            Även turismen leder till speciella krav p.g.a. att den är så säsongsbetonad
            med mångdubbelt antal människor som under kort tid kräver betydligt
            större resurser än hälso- och sjukvårdsorganisationen har under
            övrig tid. Det ställer krav på såväl primär- som specialistvård
            och väl utvecklad mobil akutsjukvård och räddningstjänst.
          </p>
          <p xml:id="i-KDiRLDDehTvZHFg57DUwZ">
            Därtill är det ofta rekryteringssvårigheter till små verksamheter
            på landsbygden. Det gör dem oftare beroende av bemanningsföretag
            med svårigheter att upprätthålla kontinuitet i patienternas vårdkontakter
            som följd.
          </p>
          <p xml:id="i-KPbgTS8wt9Qskx1Hu3289i">
            Glesbygdsmedicin är ett begrepp som vuxit fram under senare år.
            Det innefattar en rad kunskapsområden och metodutveckling som
            syftar till att kompensera för avståndsproblematik och upprätthålla
            den bredare kompetens som är nödvändig då befolkningsunderlaget
            är litet och avstånden stora. Det betyder ett utvecklat och fördjupat
            närvårdskoncept.
          </p>
          <p xml:id="i-5JUYVebT3tW6sBx54NiW8K">
            Glesbygdsmedicin som kunskapsområde behöver såväl forsknings-
            som utvecklingsmedel för att finna och sprida de lösningar som
            kan garantera trygg, säker och likvärdig vård till den del av
            befolkningen som bor i gles- och landsbygdsområden.
          </p>
          <p xml:id="i-5NCLiWzuJFJzuqU41N3LPn">
            Inom den norra sjukvårdsregionen är av nödvändighet glesbygdsmedicin
            ett etablerat begrepp. De metoder som arbetats fram, främst i
            Västerbotten, behöver få nationell spridning. Socialstyrelsen
            bör därför få ett uppdrag att utveckla kunskapsområdet glesbygdsmedicin
            och arbeta med kunskapsspridning av metoder och tekniklösningar.
            Detta bör riksdagen som sin mening ge regeringen till känna.
          </p>
          <head xml:id="i-UKvirJfthBopDq68PAgrT7" type="h2">
            6.3 Mobila vårdteam
          </head>
          <p xml:id="i-F5WsaYNyuHaM8gA98Ty5rW">
            Mobila vårdteam är ett sätt att erbjuda kvalificerad vård i hemmet
            i stället för att patienter uppsöker eller läggs in på sjukhus
            och liknande. Mobila vårdteam finns inom en mängd områden, t.ex.
            palliativ vård, psykiatrisk vård eller demensvård, och ser därför
            väldigt olika ut. Det finns också olika lösningar i olika delar
            av landet.
          </p>
          <p xml:id="i-pRDqT9YFt3yMpbvT155sB">
            Ett exempel är Jämtland där det finns mobila vårdteam för rehabilitering
            för patienter som har haft stroke, ett område som för övrigt är
            eftersatt inom sjukvården. Det är två team som består av sjukgymnast,
            arbetsterapeut, logoped och sjuksköterska och utgör totalt 5 heltidstjänster.
            Teamen når drygt hälften av det totala antalet patienter.
          </p>
          <head xml:id="i-7365ZQ8hvhR5rfjEom4qq3" type="h2">
            6.4 Vård till tortyr- och krigstraumatiserade
          </head>
          <p xml:id="i-8s6Re69jCEb4mZKDHzbk5M">
            Vården till tortyr- och krigstraumatiserade är i dagsläget bristfällig.
            Det finns brister i kompetens kring tortyr- och krigsskador bland
            dem som möter drabbade på vårdcentral, mödravårdscentral (MVC)
            och barnavårdscentral (BVC), varför tillstånden ibland upptäcks
            först efter många år i Sverige. Dessutom finns i dagsläget mycket
            få platser i Sverige som erbjuder relevant rehabilitering för
            dem som genomlevt tortyr eller svåra krigstrauman, vilket i sin
            tur innebär att väntetiderna för behandling kan vara mycket långa
            och tillgången till vård i landet är mycket ojämlik.
          </p>
          <p xml:id="i-MTQaBpRZJRQQujSbKe1CNS">
            Forskning visar att anhöriga till traumatiserade i hög grad påverkas
            av tillståndet och inte minst barnen riskerar att ärva traumat.
          </p>
          <head xml:id="i-7BKU5u7R9CYg9kh8KB6mok" type="h1">
            7 Sjukvårdens behov av personal nu och i framtiden
          </head>
          <p xml:id="i-65ZnsvCPXSKYkc3d86LHHz">
            Att ha tillgång till personal med rätt kompetens i hela landet
            är en ödesfråga för en jämlik hälso- och sjukvård. Det handlar
            om att utbilda tillräckligt många. Sverige kan inte fortsätta
            leva på att andra länder utbildar t.ex. läkare för vårt behov.
            Men det handlar också om att en pressad personal med ständig stress
            och övertid flyr från orimliga arbetsförhållanden. I dag söker
            sig många sjuksköterskor till Norge, som har bättre arbetsvillkor
            kombinerade med betydligt högre lön. Nyutbildade sjuksköterskor
            söker sig till andra arbetsgivare än landstingen p.g.a. de låga
            ingångslönerna.
          </p>
          <p xml:id="i-WEv8tXZX3X9wmu9CCR9KAu">
            Sjukvårdens hierarkiska uppbyggnad och de styrmodeller, som bl.a.
            Läkaruppropet protesterar mot, gör också att personal slutar och
            söker andra arbetsgivare.
          </p>
          <p xml:id="i-5YfrhNX6rvtdRYTy34RGpa">
            Den demografiska utvecklingen ställer också krav inför framtiden;
            att ta hand om en ännu högre andel äldre patienter och att klara
            sjukvården också på landsbygden. Redan i dag tvingas landsting,
            trots sämre kvalitet och större kostnader, att anlita stafettläkare.
            Inom ett antal år riskerar vi att ha en stor brist på distriktsläkare
            om inget görs och antalet barnmorskor som närmar sig pensionsåldern
            är oroväckande högt.
          </p>
          <p xml:id="i-9qs5kUcEdGbyE5wUAJ3Wz7">
            På många håll på landsbygden finns rekryteringsproblem när det
            gäller yrken som kräver högskoleutbildning, exempelvis inom vårdyrkena.
          </p>
          <p xml:id="i-LJooMgV245iG2L9ceMvdDr">
            Det krävs ett helhetsgrepp för att trygga sjukvårdens personalförsörjning
            i hela landet både i närtid och i framtiden. En parlamentarisk
            utredning om sjukvårdens personalförsörjning bör därför tillsättas
            för att analysera situationen och komma med konkreta förslag på
            kort och lång sikt. Den ska självklart arbeta tillsammans med
            landets främsta experter på området, ta lärdom av andra länder
            och ha en kontinuerlig dialog med berörda intresseorganisationer
            och fackföreningar. Detta bör riksdagen som sin mening ge regeringen
            till känna.
          </p>
          <head xml:id="i-YDh3XdeEw8AeYmNAk8XFqs" type="h2">
            7.1 Utbildningsanställning för sjuksköterskor
          </head>
          <p xml:id="i-E8SxXACeuePknk27vdMz96">
            Det råder stor brist på specialistutbildade sjuksköterskor och
            antalet minskar stadigt. Genomsnittsåldern är hög och många kommer
            de närmaste åren att gå i pension. Under de senaste 20 åren har
            andelen utbildade specialistsjuksköterskor sjunkit från 70 till
            40 procent av det totala antalet sjuksköterskor. Vårdförbundet
            anser att nivån bör ligga på 70 procent.
          </p>
          <p xml:id="i-CVbvEexZdyr9XdGixiHB3j">
            En anledning till bristen på specialistsjuksköterskor är de många
            hinder som står i vägen för sjuksköterskor att vidareutbilda sig.
            Sjuksköterskor måste oftast, till skillnad från läkare, ta tjänstledigt
            med studiemedel för att specialisera sig. En annan anledning är
            den dåliga löneutvecklingen. En specialistsjuksköterska tjänar
            i genomsnitt bara 6,2 procent mer än en sjuksköterska och det
            tar i genomsnitt 19 år innan en specialistsjuksköterska har tjänat
            in kostnaderna för att vidareutbilda sig.
          </p>
          <p xml:id="i-DpS8aAXdGvTnwdLSb5gWiV">
            Vänsterpartiet anser att kvaliteten i vården måste höjas genom
            att fler sjuksköterskor specialiserar sig. Att satsa på betald
            specialistutbildning för sjuksköterskor höjer inte enbart kvaliteten
            på vården utan skapar även arbetstillfällen genom vikariat för
            de anställda som vidareutbildar sig. Därför har Vänsterpartiet
            också medverkat till att inrätta akademisk specialtjänstgöring
            för sjuksköterskor både i landstinget i Kalmar län och Örebro
            läns landsting.
          </p>
          <head xml:id="i-Usp3QirXUKPGA32BGWMTwr" type="h1">
            8 En säker förlossningsvård
          </head>
          <p xml:id="i-MxeweUYPMEQeE5bybDjktT">
            De nio månadernas graviditet som föregår en förlossning ska vara
            en tid där den gravida kvinnan tillsammans med partner eller andra
            i sin omgivning ska känna att de kan förbereda sig för sitt kommande
            föräldraskap. De ska känna att de får tid och utrymme i mödravården,
            där de får svar på sina frågor och förbereds inför förlossningen.
            Graviditeten är för många ändå omtumlande och många frågor ställs
            på sin spets. Därför är det helt avgörande att de gravida kvinnorna
            ska kunna känna en trygghet inför den stundande förlossningen.
            För många är det inte så i dag. De oroar sig för om de ska få
            plats på sjukhuset, om de ska blir runtskickade mellan olika enheter
            eller om de ska få föda ensamma på salen utan tillgång till en
            professionell barnmorska. Så ska det inte vara.
          </p>
          <p xml:id="i-6GhpvYdZ8vdiMfQFdtFD3y">
            Den svenska förlossningsvården är fantastisk. Med basen i barnmorskan
            och den kompetens som finns i denna yrkeskår har den svenska förlossningsvården
            varit världsledande. Genom att bejaka friska och naturliga förlossningar
            är det få länder i världen som uppnår samma goda resultat som
            den svenska förlossningsvården. Därför är det alarmerande att
            det blir allt vanligare med rapporter från barnmorskor runt om
            i landet som menar att de inte längre klarar av att sköta sitt
            jobb, att de oroar sig för patientsäkerheten och att de inte orkar
            arbeta under de arbetsvillkor som råder i dag.
          </p>
          <p xml:id="i-TaozWNEQwoe6ZFvN439EPe">
            I dag kan en barnmorska på en del förlossningsavdelningar ha
            ansvar för tre förlossningar som är i aktivt skeende samtidigt.
            Detta medför kraftigt ökade risker för såväl moder som barn. Evidens
            och beprövad erfarenhet visar mycket tydligt på att en närvarande
            barnmorska under hela förlossningen kraftigt minskar risken för
            förlossningsskador, t.ex. omfattande bristningar. En närvarande
            barnmorska minskar också användandet av sugklockor och minskar
            antalet onödiga kejsarsnitt kraftigt.
          </p>
          <p xml:id="i-UMfNMFWJcsULoiPf6ybMDK">
            Förlossningsupplevelsen har en livslång betydelse. Den påverkar
            kvinnans framtida hälsa, föräldraskapet och relationen mellan
            kvinnan och hennes partner. En positiv upplevelse stärker kvinnans
            självförtroende. En traumatisk upplevelse ökar risken för förlossningsdepression
            och förlossningsrädsla och kan leda till att en ny graviditet
            undviks.
          </p>
          <p xml:id="i-BMqSoXdzLmtcjJLdGWsWd2">
            Det borde fastställas ett nationellt mål för den svenska förlossningsvården
            om att ha en barnmorska per aktiv förlossning. För att nå dit
            krävs det flera olika åtgärder och situationen ser olika ut över
            landet. Detta är fullt möjligt. Både i Danmark och i Norge är
            målet en barnmorska per kvinna i aktiv förlossning. I Danmark
            fick 89 procent av kvinnorna stöd på detta sätt 2012.
          </p>
          <p xml:id="i-5qLJWLYG7QvfYMArkb4Mj4">
            Socialstyrelsen bör få i uppdrag att kartlägga situationen på
            förlossningsavdelningarna runt om i landet och komma med konkreta
            förslag på vad som behöver göras för att nå målet om att ha en
            barnmorska per aktiv förlossning. Detta bör riksdagen som sin
            mening ge regeringen till känna.
          </p>
          <head xml:id="i-AuBqQnxTN69u8cg1XppAm8" type="h1">
            9 Psykisk ohälsa är ett stort samhällsproblem
          </head>
          <p xml:id="i-835gYY7yNnimJcnATwbtfo">
            Enligt Folkhälsomyndighetens Årsrapport Folkhälsan i Sverige
            (2014) ökar den självskattade psykiska ohälsan. Denna ökning har
            i grunden sociala orsaker och det är viktigt med breda förebyggande
            insatser. Den psykiatriska vården måste samtidigt både förstärkas
            och få en ny inriktning. Denna nya inriktning innebär en humanare
            psykiatri där målet hela tiden ska vara ett så självständigt liv
            som möjligt för människor med psykiska funktionsnedsättningar.
            Egenmakt och inflytande är nyckelord för att människor som drabbats
            av psykisk ohälsa eller sjukdom ska kunna återhämta sig på bästa
            sätt.
          </p>
          <p xml:id="i-CiSGHopNYBUaRAzgcU3ria">
            Psykisk ohälsa kan drabba vem som helst. Psykiska sjukdomar står
            för en dryg tredjedel av sjukförsäkringskostnaderna.
          </p>
          <p xml:id="i-5YH1x6tMPjm1BRsuHoHDvq">
            Det finns även en gradient efter utbildning, så att de med kortare
            utbildning rapporterar mer besvär av ängslan, oro eller ångest
            än de med längre utbildning (tabell 1). Mest besvär rapporterar
            kvinnor med endast grundskoleutbildning, och män med eftergymnasial
            utbildning rapporterar minst besvär.
          </p>
          <p xml:id="i-3Uumd7eDZey5Y7FQTqHx3N">
            Tabell 1. Nedsatt psykiskt välbefinnande efter utbildning. (Andel
            i procent som rapporterat lätta eller svåra besvär respektive
            svåra besvär av ängslan, oro eller ångest. Kvinnor och män 30–74
            år, genomsnitt för åren 2010–2012. Åldersstandardiserade tal.)
            <ref target="i-5QcLvBNKiYCd1Yeu1nvvdA">
              [1]
            </ref>
          </p>
          <table>
            <row xml:id="i-WGa41eZJj1KVd7stw2zL1R" style="label">
              <cell>
                Kvinnor
              </cell>
              <cell>
                Män
              </cell>
            </row>
            <row xml:id="i-Si4sXiDh1jcdmHxxWFnokE">
              <cell>
                Förgymnasial
              </cell>
              <cell>
                35,8
              </cell>
              <cell>
                22,1
              </cell>
            </row>
            <row xml:id="i-8uYsTwfBEWyHeqJy96dF7">
              <cell>
                Gymnasial
              </cell>
              <cell>
                24,4
              </cell>
              <cell>
                14,3
              </cell>
            </row>
            <row xml:id="i-SMa8unEYgjoJ4TrRukSY6g">
              <cell>
                Eftergymnasial
              </cell>
              <cell>
                18,9
              </cell>
              <cell>
                11,4
              </cell>
            </row>
          </table>
          <p xml:id="i-DQN2vBNgv9ocejU7tqMcPm">
            Befolkningens psykiska ohälsa återspeglas också i slutenvårds-
            och dödsorsaksregistren vid Socialstyrelsen, även om det endast
            är en bråkdel av dem med psykisk ohälsa som läggs in på sjukhus,
            eller begår självmord.
          </p>
          <p xml:id="i-4x9HCspknAY3Cu5ZDDXgn2">
            År 2012 vårdades 22 500 kvinnor och 21 900 män inom psykiatrisk
            slutenvård. Perioden 1992–2012 minskade vårdplatserna inom den
            psykiatriska slutenvården kraftigt. Under perioden minskade också
            inläggningarna i alla åldersgrupper, utom bland de unga i åldern
            15–24 år, där inläggningarna i stället ökade. Allra vanligast
            är det att unga kvinnor läggs in, under senare år har inläggningarna
            ökat även bland de unga männen. I Socialstyrelsens Folkhälsorapport
            2009 visades att det framför allt är sjukhusvård för depressioner
            och ångesttillstånd som ökat kraftigt bland de unga.
          </p>
          <p xml:id="i-UP7P2AZvC4ea4KRb9fd5hY">
            Sedan början av 1990-talet har självmorden minskat i alla åldersgrupper
            utom i gruppen 15–24 år där självmord i stället blivit något vanligare.
            Självmorden har minskat snabbast bland de äldsta, särskilt bland
            männen, och skillnaderna mellan åldersgrupperna har minskat.
          </p>
          <p xml:id="i-7zDZJ3Hd8qquXePN97SQ4w">
            Psykisk ohälsa har förstås olika stor omfattning och får olika
            stora konsekvenser i de drabbades liv. Den som har problem med
            sin psykiska hälsa kan samtidigt ha andra problem med somatisk
            ohälsa, ekonomi, arbete eller annat. Trots det är många insatser
            utformade så att den som har andra problem eller behov i kombination
            med psykisk ohälsa ofta faller mellan stolarna. Den som har en
            mer omfattande problematik får inte alltid någon samlad hjälp
            av samhället, något som är en förlust för både individen och samhället
            när man kanske inte kan lösa hela problematiken. Detta måste förändras.
            Men även för dem som har något lindrigare psykiska besvär måste
            ambitionen vara högre än att psykofarmaka och en tids sjukskrivning
            betraktas som en universallösning.
          </p>
          <p xml:id="i-7L92keYAw3R6Fz3MH3Pu4K">
            För den som drabbas av psykisk sjukdom är det viktigt att det
            finns ett fungerande socialt skyddsnät. Ofta tar det längre tid
            att återhämta sig från psykiska besvär än från somatiska. Den
            borgerliga regeringens nedmontering av sjukförsäkringen och den
            omänskliga s.k. rehabiliteringskedjan innebär ytterligare psykisk
            stress och ekonomiska problem som har drabbat psykiskt sjuka hårt.
          </p>
          <p xml:id="i-MEbMcXQG9Ud7r98UrAdjgv">
            Efter den omfattande s.k. Miltonutredningen (SOU 2006:100 ”Ambition
            och ansvar”) var förhoppningarna stora på att psykiatrin nu stod
            inför en rejäl uppryckning både i form av ekonomiska satsningar
            och av utvecklingsarbete.
          </p>
          <p xml:id="i-8kPrTftARDttGvRfRezLTK">
            Många av de satsningar som gjordes utifrån Miltonutredningen
            har varit eller kommer att vara betydelsefulla. Exempel på sådana
            är satsningar på kompetensutveckling av personalen, arbete med
            att hitta modeller för att arbeta mot psykisk ohälsa bland barn
            och unga samt utveckling av den psykiatriska heldygnsvården.
          </p>
          <p xml:id="i-K7qtkvUQXiyXNzGYhMbR25">
            En läsning av Statskontorets rapport visar emellertid också att
            de positiva effekterna i många delar inte är tillräckligt stora
            i förhållande till de skriande behoven och de höga förväntningarna.
            Frågan om anpassade boenden är ett exempel. Inte heller har det
            skett några betydelsefulla resursökningar i den psykiatriska vården
            när staten anslagit extra pengar, mycket beroende på att landstingen
            då avstått från att satsa pengar. Detta avspeglas också i Socialstyrelsens
            lägesrapporter.
          </p>
          <p xml:id="i-RXjmSZhr5WFoPtcRvqzQGF">
            Att kommuner och landsting måste ges bättre ekonomiska förutsättningar
            är ett måste om situationen ska förbättras.
          </p>
          <p xml:id="i-2exU47gwvQocFGaejatUzm">
            Som en fortsättning på psykiatrisatsningen beslutade den tidigare
            regeringen om ”PRIO psykisk ohälsa – plan för riktade insatser
            inom området psykisk ohälsa 2012–2106” och utsåg en nationell
            samordnare för arbetet. Planen och regeringens överenskommelse
            med Sveriges Kommuner och Landsting (SKL) kan innebära steg framåt
            på området. Planens målsättningar är brett förankrade. Ännu bättre
            hade det dock varit om en långsiktig handlingsplan för psykiatrin
            hade framförhandlats över blockgränserna, eller åtminstone presenterats
            till riksdagen, så att planens åtgärder hade kunnat diskuteras
            politiskt. Det behövs långsiktighet och tydliga mål för att åstadkomma
            varaktiga förändringar som håller över val och eventuella regeringsskiften.
            Det bör därför tas fram en långsiktig handlingsplan för psykiatrin.
            Detta bör riksdagen som sin mening ge regeringen till känna.
          </p>
          <head xml:id="i-Rc8Z1HCt1N6pkKadkzHE4L" type="h2">
            9.1 Könsperspektiv i psykiatrisk vård
          </head>
          <p xml:id="i-BbinyfZzerdnyuhTnyaLyg">
            Det finns många skillnader mellan kvinnors och mäns psykiska
            hälsa, i hur hög utsträckning man uppsöker vården, vilka diagnoser
            man får, i sjukdomsförlopp och behandling.
          </p>
          <p xml:id="i-CFhNbtTQVYx33dxwu1qWfu">
            Psykiatrin har en delvis mörk historia, inte minst när det gäller
            hur man har behandlat kvinnor som har haft eller som ansetts ha
            haft psykiska problem. Efter att tidigare ha anklagat kvinnor
            för att vara besatta av djävulen eller att vara häxor, övergick
            man under 1800-talet till förklaringsmodeller och terminologi
            där den kvinnliga kroppen med dess funktioner sågs som orsaken
            till eventuella psykiska problem. Långt in på 1900-talet var hysteri
            en vanlig diagnos. Samtidigt sattes många kvinnor på institutioner
            och fick diagnoser efter att i många fall inte varit psykiskt
            sjuka sett med dagens ögon utan snarare för att ha brutit mot
            rådande normer för hur kvinnor förväntades bete sig. Under mitten
            av 1900-talet var lobotomi en vanlig behandlingsmetod inom psykiatrin
            och majoriteten som utsattes var kvinnor.
          </p>
          <p xml:id="i-TreTeqUJUnMu8gJrUMhSbh">
            Självklart ser dagens psykiatri och dagens samhälle annorlunda
            ut. Men fortfarande finns tydliga könsskillnader när det gäller
            hur den psykiska ohälsan och vårdkonsumtionen ser ut. Några exempel:
          </p>
          <p xml:id="i-MBxJAaVz7E76rendv8akEj">
            - Betydligt fler kvinnor än män är sjukskrivna p.g.a. psykisk
            ohälsa.
          </p>
          <p xml:id="i-138PXQ3T46RfCcTeJG82Dt">
            - Män har lättare att få rehabiliterande insatser än kvinnor.
          </p>
          <p xml:id="i-8oA1VpVLSDESX7ZdwiP3Dd">
            - Dubbelt så många kvinnor som män får diagnosen depression.
          </p>
          <p xml:id="i-Q7hf47od1QD9Pu5MAvHZW2">
            - Det är betydligt fler män som tar sina liv, även om kvinnor
            gör fler försök.
          </p>
          <p xml:id="i-3djZB8gPCGMbF4HkyqQ63E">
            - Diagnosen borderline är två till fyra gånger vanligare hos
            kvinnor.
          </p>
          <p xml:id="i-WQ4Ubpy5r1qjZNFQW8p8CJ">
            - Kvinnor är överrepresenterade när det gäller psykiatrisk behandling
            och psykoterapi.
          </p>
          <p xml:id="i-WxDWq1JYJM7xhYN8YH5en1">
            - Dubbelt så många kvinnor som män får antidepressiva läkemedel.
          </p>
          <p xml:id="i-4VUiHp7gDjxMZo3k6YJBzq">
            Det är oroande att det är ett så stort antal unga, framför allt
            unga kvinnor och flickor, som mår psykiskt dåligt och får problem
            med ätstörningar och självskadebeteende. Dubbelt så många unga
            kvinnor vårdas i dag på sjukhus efter självmordsförsök eller självförvållade
            skador jämfört med för femton år sedan. Det är dock inte enbart
            kvinnor och flickor som har problem med ätstörningar och självskador.
            Män och pojkar som har dessa problem osynliggörs ofta trots att
            det är vanligare med självmord bland dem.
          </p>
          <p xml:id="i-GupSsgJq6geRrb1rvhBy2V">
            En förenklad förklaring till könsskillnaderna skulle kunna ges
            i de begränsade biologiska skillnaderna mellan kvinnor och män,
            något som har gjorts historiskt. Mer sannolikt är att normer i
            samhället, skillnader i arbetsliv och olika livsvillkor får avgörande
            konsekvenser för på vilket sätt kvinnor och män drabbas av psykisk
            ohälsa. Könsmaktsordningen och mäns våld mot kvinnor och barn
            avgör på ett generellt plan alla kvinnors livsvillkor, men för
            de direkt våldsdrabbade kvinnorna påverkar det den psykiska hälsan.
          </p>
          <p xml:id="i-MjJeYx1KU85L6cHJrXCeXQ">
            Det är viktigt att forskningen på psykiatriområdet bedrivs med
            ett genusperspektiv, och en förutsättning för det är att psykiatrin
            upprättar könsuppdelad statistik. Personalen inom psykiatrin måste
            ha kunskaper om mäns och kvinnors olika livsvillkor och ta hänsyn
            till dem i behandlingen. Psykiatrin måste alltså ha ett genusperspektiv.
            Detta bör riksdagen som sin mening ge regeringen till känna.
          </p>
          <head xml:id="i-GQq2ym3wJodgDkxqDXHj62" type="h3">
            9.1.1 Kvinnors situation inom rättspsykiatrin
          </head>
          <p xml:id="i-Kea5fjS6PggmMPJZc7pVUC">
            Kvinnor osynliggörs inom rättspsykiatrin. En del kvinnor placeras
            på rättspsykiatriska avdelningar eller p.g.a. platsbristen på
            andra slutna psykiatriska avdelningar. De kvinnor som döms till
            rättspsykiatrisk vård är få i förhållande till män. Vården och
            boendemiljön är i hög grad anpassad efter män. Kvinnors situation
            inom rättspsykiatrin bör uppmärksammas. Detta bör riksdagen som
            sin mening ge regeringen till känna.
          </p>
          <p xml:id="i-DhBwstoyweD4FSooZKQD3j">
            En grupp inom rättspsykiatrin är särskilt utsatt. Det är flickor
            och unga kvinnor med självskadebeteende som den vanliga psykiatriska
            vården anser sig inte kunna behandla. I stället förs de över till
            rättspsykiatrin där de hamnar på samma avdelningar som personer,
            oftast män, som är dömda eller misstänkta för brottsliga handlingar
            och inte sällan grova våldsbrott. Det handlar nästan uteslutande
            om flickor och unga kvinnor. Bara i något enstaka fall har det
            varit en man som har överförts till rättspsykiatrin. De flesta
            är i åldrarna 20 till 30 år, men även omyndiga personer har drabbats,
            någon så ung som 15 år.
          </p>
          <p xml:id="i-pUQLcNSSRkYKhBq3s2Kus">
            I ”Slutstation rättspsyk” av Sofia Åkerman och Thérèse Eriksson
            intervjuas några av flickorna. Utöver de trauman det har inneburit
            att låsas in på en rättspsykiatrisk klinik vittnar de också om
            hur det har förekommit olagliga tvångsåtgärder, t.ex. tvångshandskar,
            låsta hjälmar samt isolering på obestämd tid. Trots avslöjanden
            om missförhållanden och övergrepp och en intensiv debatt om denna
            ”vårdform” blir flickor med självskadebeteende fortfarande överförda
            till rättspsykiatrin.
          </p>
          <p xml:id="i-Vy6VqYfz5yQqm7uYPLmXeb">
            Det finns inga vetenskapliga belägg för att det är en fördel
            att vårda unga kvinnor med självskadebeteende bland äldre män,
            dömda till rättspsykiatrisk vård.
          </p>
          <p xml:id="i-UqV6yhDYiX6WeLj4LuBDDT">
            Tillsynsmyndigheterna har riktat kritik mot delar av den verksamhet
            som har bedrivits och de behandlingsmetoder som har använts, Hälso-
            och sjukvårdens ansvarsnämnd (HSAN) har t.ex. delat ut varningar
            till flera läkare, men det har inte funnits några invändningar
            mot att vården sker inom rättspsykiatrin. Vänsterpartiet anser
            att denna vård står i strid mot såväl det allmänna rättsmedvetandet
            som mänskliga rättigheter och barnkonventionen.
          </p>
          <p xml:id="i-KPiWQbG7619UX9JkRchMsd">
            Sedan den 1 oktober 2014 har den rättspsykiatriska regionkliniken
            i Växjö slutat ta emot patienter med självskadebeteende eftersom
            man uppfattar det som att det inte finns något stöd för denna
            typ av vård, varken juridiskt, etiskt, politiskt eller medicinskt.
            Bland annat har de nya skärpta bestämmelserna om säkerhetsåtgärder
            för att motverka brottslighet vid psykiatrisk tvångsvård och rättspsykiatrisk
            vård gjort det omöjligt att vårda självskadepatienter på samma
            avdelningar som övriga intagna. Det ser vi som ett välkommet beslut,
            men det saknas fortfarande tydliga regler för den här typen av
            vård. Det bör därför införas ett uttryckligt förbud mot att placera
            personer som varken är dömda eller misstänkta för brottsliga handlingar
            vid rättspsykiatriska avdelningar och kliniker. Detta bör riksdagen
            som sin mening ge regeringen till känna.
          </p>
          <p xml:id="i-VQVok1yupurEzc6U8NL6Za">
            Innan förbudet träder i kraft måste dessa patienter kunna få
            en god vård i den reguljära psykiatrin. Självskadeprojektet kommer
            snart att lämna sin slutrapport, och psykiatrisamordnaren Anders
            Printz har på PRIO-bloggen uttryckt att den bl.a. måste resultera
            i ett underlag som gör att det går att utveckla alternativ till
            placeringar på rättspsykiatriska kliniker. Regeringen bör, med
            nämnda slutrapport som utgångspunkt, lämna förslag på åtgärder
            för att utveckla den psykiatriska vården så att den kan ta emot
            och behandla patienter med självskadebeteende. Detta bör riksdagen
            som sin mening ge regeringen till känna.
          </p>
          <head xml:id="i-5Y7mrgERGWcAQF91DqDFJA" type="h2">
            9.2 Personal med utbildning är en nyckelfråga för psykiatrin
          </head>
          <p xml:id="i-LPgnd1JdqckqwA4yzNg4rG">
            Det är förstås helt avgörande för psykiatrins utveckling att
            det finns tillräckligt med personal och att den har rätt utbildning
            för att vården och omhändertagandet ska fungera bra. Men det finns
            anledning att vara bekymrad när man tittar på hur tillgången till
            personal kommer att se ut i framtiden, om inte åtgärder vidtas.
          </p>
          <p xml:id="i-XdCZZp83aqnh1BAVWV79Pm">
            Landstingen har svårt att rekrytera läkare till psykiatrin. Att
            man tvingas lösa problemen genom s.k. stafettläkare är problematiskt,
            eftersom den psykiatriska vården är så pass beroende av kontinuitet
            i kontakten mellan läkare och patient. Samtidigt är det viktigt
            att tillgången på psykologer ökar. Det finns alltmer evidens som
            stöder att exempelvis KBT (kognitiv beteendeterapi) bör bli en
            vanligare behandlingsmetod vid många olika diagnoser, något som
            bl.a. märks i de olika nationella riktlinjer som Socialstyrelsen
            har tagit fram de senaste åren.
          </p>
          <p xml:id="i-GUFUjspg9UDX6nap3DwMai">
            Det råder även brist på sjuksköterskor som har specialiserat
            sig på psykiatri. Man står också snart inför stora pensionsavgångar.
            På området finns också behov av yrkeskategorier som pedagoger
            och arbetsterapeuter.
          </p>
          <p xml:id="i-AjtnJWzBEBjApFG9yvfv5Q">
            Tillgång till kompetent personal är en så viktig fråga att alla
            samhällsaktörer bör engageras. Därför bör regeringen ta initiativ
            till en överenskommelse med Sveriges Kommuner och Landsting (SKL)
            om att påbörja ett programarbete kring personalrekrytering för
            verksamheter som ger insatser till personer med psykisk sjukdom
            och psykisk funktionsnedsättning, i enlighet med Miltonutredningens
            förslag. Detta bör riksdagen som sin mening ge regeringen till
            känna.
          </p>
          <head xml:id="i-4A96USE4NoJD1MR7jHaC9K" type="h1">
            10 Sprututbyte
          </head>
          <p xml:id="i-RDxMCyei4KnzbYexf9TBtp">
            Sprututbyte är ett självklart verktyg för att minska smittspridning
            av t.ex. hiv och hepatit, men det ska också ses som en hälsopolitisk
            åtgärd. I samband med sprututbyte ska därför alla övriga medicinska,
            sociala m.fl. insatser erbjudas, som människor med missbruk kan
            ha behov av. Det kan handla om ingång till behandling, gynekologmottagning
            m.m. Där ska då finnas såväl medicinsk kompetens som kuratorstöd,
            socialpsykologisk kompetens osv. Det ska också finnas ett samarbete
            med socialtjänsten och motiveringsarbete för att få människor
            att söka vård. Som jämförelse kan nämnas Finland där sprututbytesverksamheten
            fungerar som lågtröskelmottagningar och är en skyldighet för alla
            kommuner. Via sprututbytesverksamheten finns också goda möjligheter
            till information och utbildning om exempelvis smittspridning och
            överdoser. I dag finns en kommunal vetorätt mot att landstingen
            inrättar sprututbytesverksamhet. Det kommunala vetot bör avskaffas
            och landstingen bör självständigt kunna besluta om att inrätta
            sprututbytesverksamhet. Detta bör riksdagen som sin mening ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-E3AzhqcGxsQjjoPq2gUZdw" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-Drc6vvV6n5Z8KPwaf42nud" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-DR97CTUVJnGmuENArTQR76" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-DibKwtZyZdtrn7gDw1XxZ2" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-XLcCqFKk2GTHFaTr8orbPo" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-CroqDw6DAVDMmfQKfRMRBL" who="i-9XTMNkDLu5u66FsWiwysh1">
              Karin Rågsjö (V)
            </item>
          </list>
        </div>
        <div type="motNotes">
          <noteGrp>
            <note xml:id="i-5QcLvBNKiYCd1Yeu1nvvdA">
              [1] Respondenterna har fått följande fråga: ”Har du besvär av
              ängslan, oro eller ångest?”. De som svarat ”Ja” har fått en följdfråga:
              ”Är det svåra eller lätta besvär?” I tabellen visas andelen som
              angett såväl lätta som svåra besvär sammantaget. Källa: Folkhälsan
              i Sverige, Årsrapport 2014, Folkhälsomyndigheten.
            </note>
          </noteGrp>
        </div>
      </div>
    </body>
  </text>
</TEI>
