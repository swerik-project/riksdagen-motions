<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02646">
  <teiHeader>
    <fileDesc>
      <titleStmt>
        <title>Polisen i medborgarnas tjänst</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M, C, FP, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2646 av Beatrice Ask m.fl. (M, C, FP, KD)</title>
          <idno type="rdwebb">H3022646</idno>
          <rs type="number">2646</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022646/text</ref>
          <ref type="dokument_url_html">http://data.riksdagen.se/dokument/H3022646</ref>
          <ref type="dokumentstatus_url_xml">http://data.riksdagen.se/dokumentstatus/H3022646</ref>
          <ref type="docx">http://data.riksdagen.se/fil/E53622E1-6BF5-4E23-ABFD-0DC5A1919E66</ref>
          <ref type="pdf">http://data.riksdagen.se/fil/57660733-DBB1-4829-BB62-52FA05D37FAA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Tk9hTye1GYGhRDRdmSdKne" type="signed"/>
        <correspContext corresp="i-Tk9hTye1GYGhRDRdmSdKne">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-AGuy8g4odkeuqcubK33RXJ" type="submitted">
          <date when="2015-10-06"/>
          <time when="14:17:49"/>
        </correspAction>
        <correspAction xml:id="i-NjMdRMHsYVSeErBbrP3Gjp" type="referred">
          <date when="2015-10-13"/>
        </correspAction>
        <correspAction xml:id="i-B6HDTce6am2V1k5QJHvkLJ" type="assigned">
          <date when="2016-07-19"/>
          <time when="09:45:20"/>
        </correspAction>
        <correspContext corresp="i-B6HDTce6am2V1k5QJHvkLJ">
          <ref type="assignedTo">Justitieutskottet</ref>
        </correspContext>
        <correspAction xml:id="i-8ocv14RcagJsNGcC1vMcsb" type="behandlas_i"/>
        <correspContext corresp="i-8ocv14RcagJsNGcC1vMcsb">
          <ref type="uppgift">2015/16:JuU1</ref>
          <ref type="ref_dok_id">H301JuU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EUfKSNrCGsztLXHEe6g3TC" type="behandlas_i"/>
        <correspContext corresp="i-EUfKSNrCGsztLXHEe6g3TC">
          <ref type="uppgift">2015/16:JuU20</ref>
          <ref type="ref_dok_id">H301JuU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU20</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2646 av Beatrice Ask m.fl. (M,
          C, FP, KD) Polisen i medborgarnas tjänst
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-YAf7sRKUoc2XtSrxvrY6AU">
            Förslag till riksdagsbeslut
          </head>
          <list style="ol">
            <item xml:id="i-4FgxUrNNScLrHq9Vk293W1">
              Riksdagen ställer sig bakom det som anförs i motionen om att
              följa upp genomförandet av den nya polisorganisationen utifrån
              målet om en mer effektiv, lokalt förankrad polis med närvaro i
              hela landet och tillkännager detta för regeringen.
            </item>
            <item xml:id="i-H8EK1Xni5CKjKcrJHnL2KM">
              Riksdagen ställer sig bakom det som anförs i motionen om vikten
              av ett bättre samarbete mellan polisen och andra aktörer, exempelvis
              genom samarbetsavtal med lokala frivilliga organisationer, samverkansavtal
              med kommuner och genom medborgarlöften och tillkännager detta
              för regeringen.
            </item>
            <item xml:id="i-QnYaGRgrGiUwRLL56FEnkE">
              Riksdagen ställer sig bakom det som anförs i motionen om vikten
              av en väl avvägd sammansättning av civilanställda och polisutbildade
              i syfte att öka organisationens samlade kunskap och effektivitet
              och tillkännager detta för regeringen.
            </item>
            <item xml:id="i-PiDSDTyhZ3eEniswjTGjUG">
              Riksdagen ställer sig bakom det som anförs i motionen om att
              polisens fokus på kärnuppgifterna stärks, att arbetet med kontinuerlig
              metodutveckling i det brottsförebyggande och brottsutredande arbetet
              utvecklas och att polisorganisationens effektivitet förbättras
              och tillkännager detta för regeringen.
            </item>
            <item xml:id="i-EdQv1QxJBSQwRsNueqmqqP">
              Riksdagen ställer sig bakom det som anförs i motionen om vikten
              av att öka polisens tillgänglighet, kommunikations- och informationsvägar
              i syfte att myndigheten ska vara tillgänglig för allmänheten i
              större utsträckning än i dag och tillkännager detta för regeringen.
            </item>
            <item xml:id="i-2CtP2EsEGNrkjAVNMtRxmd">
              Riksdagen ställer sig bakom det som anförs i motionen om vikten
              av noggrannare uppföljning och återkoppling till brottsoffer vid
              brottsanmälan och tillkännager detta för regeringen.
            </item>
            <item xml:id="i-EJV1d7ByzPs1LMvrQrgUcZ">
              Riksdagen ställer sig bakom det som anförs i motionen om att
              regeringen skyndsamt ska återuppta alliansregeringens utredning
              om att renodla polisens arbetsuppgifter och tillkännager detta
              för regeringen.
            </item>
            <item xml:id="i-QJwfsjbtpC8gw3agGZUi6r">
              Riksdagen ställer sig bakom det som anförs i motionen om att
              regelverket för det så kallade danstillståndet ska avskaffas och
              tillkännager detta för regeringen.
            </item>
            <item xml:id="i-6okZ1fkJ2DDpX49Wbd9P29">
              Riksdagen ställer sig bakom det som anförs i motionen om genomsökning
              av båtar och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-8izx6Nr7wVSevVQYfp1e2Y" type="h1">
            Motivering
          </head>
          <p xml:id="i-V9WGaHx3MBM8pBF9wRwKvu">
            Polisens huvuduppgift är att utreda brott, lagföra brottslingar
            och arbeta med brottsförebyggande insatser. För att öka tryggheten
            är det viktigt att allmänheten upplever att polisen är närvarande
            och synlig. Polisen har ett viktigt samhällsuppdrag där det ställs
            – och ska ställas – höga krav på myndighetens effektivitet, kompetens
            och måluppfyllelse. Medborgarna har rätt att ställa höga krav
            även på enskild polismans yrkesutövning. Vi vill se en mer effektiv
            polis som utreder fler brott och som ständigt är lokalt närvarande.
            Därför vill vi också att polisen ska koncentrera sig mer på sina
            kärnuppgifter; att utreda brott och lagföra brottslingar.
          </p>
          <head xml:id="i-JY7zK1rQNqekk6W2anTz2W" type="h3">
            Den nya polisorganisationen
          </head>
          <p xml:id="i-7WE9gWacpisCCXw4dXkmuf">
            Den 1 januari 2015 ombildades polisen till en sammanhållen myndighet.
            Den tidigare alliansregeringen tog beslut om en av de största
            organisationsförändringarna i modern tid. Grundtanken med reformen
            är att ta bort onödiga myndighetsgränser och ge polisen bättre
            förutsättningar att förebygga och klara upp brott. Målet är en
            mer effektiv polisorganisation som utreder fler brott än i dag
            och är lokalt förankrad och närvarande i hela landet. Utgångspunkterna
            för den nya Polismyndighetens organisation är att polisens kärnverksamhet
            ska utföras närmare medborgarna. En tydlig styrning med korta
            beslutsvägar, färre chefsnivåer och enhetliga arbetsmetoder ger
            en polis som arbetar mer effektivt över hela landet. Det är nu
            viktigt att se till att reformen genomförs så att dessa mål uppfylls.
          </p>
          <p xml:id="i-7CE2AF4KtuXdLL4k1yFg6g">
            En modern polis kräver ett modernt arbetssätt och aktivt ledarskap.
            Kompetent och motiverad personal är rättsväsendets viktigaste
            resurs. Rättsväsendet måste ha förmåga att rekrytera och behålla
            skickliga medarbetare och kontinuerligt utveckla personalens kompetens
            och motivation. Detta ställer stora krav på möjligheter till vidareutbildning
            och attraktiva karriärvägar samt på ett ledarskap som kontinuerligt
            verkar för de anställdas utveckling. Det är vidare viktigt att
            polisen som en modern arbetsgivare värderar ledarskapet högt och
            ger chefer och beslutsfattare stöd.
          </p>
          <p xml:id="i-J4CiC6B2QTYyYCpTEjvnqB">
            Vi vill att det vardagliga polisarbetet värderas högre. En högre
            grad av effektivitet fordrar att det även inom dagens organisation
            görs prioriteringar som stärker fokuseringen på polisens kärnuppgifter.
          </p>
          <p xml:id="i-GS3bWPkNoWPp7ho6vzjXp7">
            Alliansregeringen reformerade polisutbildningen och koncentrerade
            sig på kraven på polisens kompetens. Vi gjorde bedömningen att
            nya poliser inte måste ha en utbildning som i allt uppfyller kraven
            i högskolelagen. Antagningen till polisutbildningen bör enligt
            vår mening även i fortsättningen utformas utifrån polisens specifika
            behov och inte högskoleförordningen.
          </p>
          <p xml:id="i-9cYYB9UK8mFjFyWtgfvBrD">
            Av såväl kvalitets- som effektivitetsskäl finns ett behov av
            att i ökad omfattning kunna använda civilanställd personal inom
            Polismyndigheten och Ekobrottsmyndigheten för uppgifter som i
            dag endast får utföras av polismän. Det är viktigt att tillvarata
            kompetensen hos dem med annan utbildning än polisutbildning. Det
            finns många uppgifter inom polisen där annan specialkompetens
            är värdefull. Polismän bör i första hand arbeta med arbetsuppgifter
            där en polismans kompetens är en nödvändig förutsättning, framför
            allt när arbetsuppgifterna kan komma att kräva användning av våld
            eller tvång. När det gäller övriga arbetsuppgifter bör den anställda
            väljas som har den för uppgiften mest lämpliga kompetensen. De
            som arbetar inom Polismyndigheten ska ha möjliga karriärvägar
            i hela landet.
          </p>
          <head xml:id="i-HExPSV9yuQHwoJbHMiXH6H" type="h3">
            Polisens lokala förankring och samarbete med andra aktörer
          </head>
          <p xml:id="i-sfa7TVgmVwaNDCMuzAPQf">
            För att öka tryggheten krävs arbete på alla nivåer. Det lokala
            perspektivet är särskilt betydelsefullt. Kommunala myndigheter,
            organisationer, företag och polisen måste samverka. Det gäller
            såväl i det förebyggande arbetet för att motverka att unga dras
            in i kriminalitet och missbruk, som i insatser för att motverka
            grov kriminalitet. I det lokala politiska arbetet finns en rad
            olika verktyg för att förebygga brottslighet och arbeta systematiskt
            mot otrygghet.
          </p>
          <p xml:id="i-6xiJMfYPLixYkkybrGenyG">
            För att öka tryggheten är det viktigt att allmänheten upplever
            att polisen är närvarande och synlig. Det gäller såväl i storstäder
            som i mindre orter och på landsbygden. En tillgänglig polis är
            viktig för att förebygga brott, men framför allt när brott begåtts
            och måste klaras upp. Omorganiseringen av polisen ökar möjligheterna
            att säkerställa en god bemanning i hela landet.
          </p>
          <p xml:id="i-LJuX5cquZdjAe8GcUrHcYo">
            Medborgarlöften kommer att vara en del av den nya styrningen
            av polisen. Medborgarna involveras i arbetet med att ta fram löftena
            och medborgarlöftena kommer att återspegla det som medborgarna
            upplever vara problem. Arbetet med medborgarlöften behöver utvärderas
            löpande. Den lokala problembilden blir då utgångspunkten för polisens
            lokala arbete.
          </p>
          <p xml:id="i-5idLV7q4TaL7KBadVGR18Z">
            I dag har nästan alla kommuner ingått samverkansavtal med polisen.
            Samverkansavtal kan också ingås mellan polisen och lokala frivilliga
            organisationer. Vi anser det vara viktigt att polisen breddar
            sitt samarbete med de lokala frivilliga organisationerna och ser
            vikten av att flera sådana samverkansavtal ingås.
          </p>
          <p xml:id="i-Fq9UFwWv8Vs8E4VLVKjAuD">
            Lokalt trygghetsarbete kan också innebära att stödja frivilliga
            insatser såsom grannsamverkan, nattvandringar, föräldravandringar
            och liknande aktiviteter. Med fler aktiva kan viktig information
            spridas och olika brottsförebyggande initiativ tas. Grannsamverkan
            förhindrar många inbrott och ger dokumenterat goda resultat på
            många platser i landet. Vi anser att sådan verksamhet ska uppmuntras.
          </p>
          <head xml:id="i-K9VE4RoRzD4732NyWHUAvG" type="h3">
            Samverkan för att söka efter försvunna personer
          </head>
          <p xml:id="i-HSfNynqrvoSv5hr2nwMSTU">
            Polisen har en viktig uppgift att fylla när människor anmäls
            försvunna. Det är viktigt att sökinsatserna sker snabbt och genomförs
            på ett bra sätt. Att snabbt återfinna den som försvunnit kan i
            många fall rädda liv. Om man konstaterar att ett brott är begånget
            borgar direkta insatser för att brottet kan klaras upp.
          </p>
          <p xml:id="i-FUgu9pJ2V4fHAcDECdLr3e">
            Enligt polisen genomförs varje år minst 300 räddningsinsatser
            för att söka efter personer som försvunnit under sådana omständigheter
            att det finns farhågor för att deras liv eller hälsa är utsatt
            för allvarlig fara. Under insatsen då polisen söker efter den
            försvunna personen bedöms vilka polisiära resurser som behövs
            vid sökandet, till exempel hundar, hästar, helikoptrar, motorcyklar
            och båtar. Polisen kan vid behov även ta hjälp av piketstyrkan
            eller andra myndigheter och organisationer, exempelvis Försvarsmakten.
          </p>
          <p xml:id="i-LghnnG2sM6uTGXeVMppBr2">
            Det finns också en väl fungerande samverkan mellan polisen och
            organisationen Missing People. Vi uppmuntrar att frivilligorganisationer
            deltar i sökandet efter försvunna personer och att det finns så
            många frivilliga personer. I polisiära ärenden är det dock viktigt
            att polisen leder insatserna.
          </p>
          <head xml:id="i-6TfxG8zN47DU2LMYnZRLyG" type="h3">
            Polisens effektivitet
          </head>
          <p xml:id="i-LXZBvAYKdBhX4VVdvWy3M3">
            Polisen måste bli bättre på att klara upp brott. Polisens effektivitet
            står inte i proportion till de resursökningar man fått de senaste
            åtta åren. Det är viktigt att öka polisens förmåga och vilja att
            utreda och klara upp även ”mängdbrottslighet” eller ”vardagskriminalitet”,
            det vill säga vanligt förekommande brott. Vardagsbrottsligheten
            såsom exempelvis bostadsinbrotten måste prioriteras av polis och
            åklagare. Bostadsinbrotten innebär en stor kränkning för den som
            drabbas.
          </p>
          <p xml:id="i-WLqcU99A2FUNEArL3ATW6Q">
            En kartläggning som polisen gjort visar att det finns 63 områden
            i Sverige där kriminella nätverk har stor negativ påverkan på
            lokalsamhället. Områdena är fördelade över 22 städer, från storstäder
            till mindre orter, som alla har som gemensam nämnare att de är
            socioekonomiskt utsatta. I dessa områden upplevs misstron mot
            samhället vara utbredd och på fler platser uttrycks det genom
            att polisen inte är välkommen i området. Det är nödvändigt att
            samhället på ett tydligt och kraftfullt sätt tar sig an den här
            problematiken. Medborgarnas grundläggande rätt till trygghet från
            brott ska gälla alla medborgare oavsett var i landet man är bosatt.
            Ett problem i dessa områden är en grundläggande misstro gentemot
            myndigheter. Det kan handla om polis, räddningstjänst, socialtjänst
            med flera. För att bidra till att återupprätta förtroendet för
            dessa myndigheter är kontinuerlig närvaro och personkännedom viktigt.
            Vi ser till exempel gärna en fortsättning på och en utbyggnad
            av projekt där myndighetsföreträdare möter ungdomar i deras närmiljö.
          </p>
          <p xml:id="i-9L57D1hNN5gZFfkBKLNNRs">
            En viktig utmaning är att ha poliser som kontinuerligt arbetar
            både i dessa områden samt i glesbebyggda områden i landet. Kontinuitet
            är viktigt såväl som lokalkännedom. På sikt kan det bidra till
            att bygga upp förtroendet för polisen i dessa områden. Det är
            viktigt att polisen erbjuds såväl karriärmöjligheter som andra
            incitament för att säkerställa att poliser över tid vill och kan
            tjänstgöra på sådana platser.
          </p>
          <head xml:id="i-N31y8JcoSpCtS6m3ngnWdn" type="h3">
            En tillgänglig polismyndighet
          </head>
          <p xml:id="i-36Aut4WK6A4psNXKSpXJfW">
            Det måste vara enkelt att komma i kontakt med polisen, oavsett
            var i landet man bor och på vilket sätt man väljer att kontakta
            polisen. Polisen måste vara tillgänglig. Människor förväntar sig
            modern kommunikation. Det är både kundvänligt och mer effektivt
            att följa med den tekniska och kommunikativa utvecklingen. Det
            känns tryggt och ger förtroende att veta att myndigheten är lätt
            att få kontakt med.
          </p>
          <p xml:id="i-TaYA3czbUX4fhThNbBzhYd">
            År 2007 införde polisen en möjlighet att anmäla brott via internet.
            Kontaktytan mellan medborgarna och polisen på internet behöver
            nu utvecklas ytterligare. Exempelvis bör den som bevittnar ett
            brott kunna ringa upp polisen och med hjälp av mms kunna visa
            bilder från brottsplatsen. Det bör allmänt sett även vara enkelt
            att skicka in bilder eller filmer till polisen från en mobiltelefon.
            Snabbare tillgång till uppgifter och bevismedel av denna typ skapar
            bättre förutsättningar för att klara upp brott. Polisen måste
            också använda sig av modern teknik för en noggrann uppföljning
            och återkoppling till brottsoffer vid brottsanmälan.
          </p>
          <head xml:id="i-CmnC5dxA1wfj3wkznypaKK" type="h3">
            Noggrannare uppföljning och återkoppling till brottsoffer vid
            brottsanmälan
          </head>
          <p xml:id="i-WcnGjQreJskbnE21oXNe7e">
            Den som utsatts för ett brott bör få den information som behövs
            med anledning av brottet. När man gjort en anmälan är det viktigt
            att brottsoffret får relevant och begriplig information. Polismyndigheten
            har redan i dag en viss skyldighet att bistå med information,
            men vi ser ett behov av att ytterligare förbättra informationen
            till brottsoffer och möjliggöra tydligare återkoppling om vad
            som händer med utredningen.
          </p>
          <head xml:id="i-CbMvfwmoygBp6T7GB3AZDK" type="h3">
            Renodla polisens arbetsuppgifter
          </head>
          <p xml:id="i-GTL67pBvw8muswrAVVLEsJ">
            Polisens verksamhet är omfattande och innefattar många olika
            uppgifter. Huvuduppgifterna är dock att upprätthålla allmän ordning
            och säkerhet samt bekämpa brott.
          </p>
          <p xml:id="i-FTJTUX4SsFnLPk4bvG4ev1">
            Till polisens övriga uppgifter hör bland annat att pröva ansökningar
            om tillstånd av olika slag, att svara för tillsyn av vissa verksamheter,
            att utreda och ge handräckning åt andra myndigheter och att hantera
            förlustanmälningar och hittegodsärenden. Polisen är också landets
            passmyndighet som utfärdar och i förekommande fall återkallar
            pass. Stora resurser går åt till transporter av frihetsberövade
            personer, omhändertagande och förvar av berusade samt omhändertagande,
            transport, avlivning och försäljning av djur. Det påverkar ofta
            planeringen av arbetet, och uppgifterna saknar direkt anknytning
            till polisens huvuduppdrag eller kräver polisens särskilda våldsmonopol
            eller utbildning och kompetens.
          </p>
          <p xml:id="i-D9UXwcgg2J9v2zv2HQyt9t">
            I syfte att renodla polisens arbetsuppgifter tillsatte alliansregeringen
            en utredning med uppgift att se över vilka verksamheter som kan
            utföras av någon annan i syfte att frigöra resurser för att förstärka
            den centrala polisverksamheten. En delredovisning om polisens
            uppgifter på djurområdet skulle redovisas i ett delbetänkande
            i januari 2015, uppdraget i övrigt senast den 31 oktober 2015.
            Regeringen beslutade emellertid att lägga ned utredningen i samband
            med delredovisningen. Vi anser att den bör återupptas för att
            undersöka hur mer resurser kan frigöras för att förstärka den
            centrala polisverksamheten.
          </p>
          <p xml:id="i-3aLLcti1XpAzMTu5qwqBWJ">
            I betänkandet Med fokus på kärnuppgifterna – En angelägen anpassning
            av Polismyndighetens uppgifter på djurområdet (SOU 2015:3) föreslås
            att en stor del av polisens arbetsuppgifter med djur ska flyttas
            till länsstyrelserna. Förslagen har varit ute på remiss.
          </p>
          <head xml:id="i-G6DqrkgQBebREZjcsL4smf" type="h3">
            Danstillstånd
          </head>
          <p xml:id="i-15wXdEyWvyvqkSAwSfAPHb">
            Det finns en mängd sysslor som polisen utför i dag som inte tillhör
            den brottsbekämpande verksamheten. Det kan handla om sådant som
            att utfärda pass, hantera hittegods, omhänderta personer som är
            berusade, inspektera farliga istappar eller utfärda tillstånd.
            Alliansregeringen tillsatte en utredning för att renodla polisens
            arbetsuppgifter, men den beslutade regeringen att lägga ned i
            förtid. Riksdagen har dock i ett tillkännagivande gett regeringen
            i uppdrag att se över polisens ansvarsuppgifter. Om andra kan
            överta vissa sysslor skulle polisen kunna förstärka sin utrycknings-
            och utredningsverksamhet.
          </p>
          <p xml:id="i-15K3jW2QEnNpKPDCz5Xaqw">
            Ett exempel på tillstånd som polisen utfärdar är så kallade danstillstånd.
            Frågan om att avskaffa kravet på danstillstånd har utretts. Då
            drogs slutsatsen att det finns ett värde i att polisen har kännedom
            om att danstillställningar förekommer, eftersom det finns risk
            för bråk eller andra situationer som kräver polisingripande. Tillståndsprövningen
            kopplades till polisens skyldighet att upprätthålla allmän ordning
            och säkerhet. Vi menar att det i flera fall har blivit uppenbart
            att reglerna tillämpas alltför brett. Onödiga pekpinnar och onödig
            byråkrati ska bekämpas. Därför bör det nuvarande kravet på danstillstånd
            avskaffas.
          </p>
          <head xml:id="i-VxgFkNFT7VYWJitcB1tF1p" type="h3">
            Genomsökning av båtar
          </head>
          <p xml:id="i-MotYcHhCpg8N1ijftuS6UT">
            Enligt 20 a § polislagen (1984:387) får en polis genomsöka ett
            fordon i den utsträckning det behövs för att söka efter vapen
            eller andra farliga föremål som är ägnade att användas vid brott
            mot liv eller hälsa, om det med hänsyn till omständigheterna kan
            antas att ett sådant föremål kan påträffas och förklaras förverkat
            enligt 36 kap. 3 § brottsbalken. Bakgrunden var bland annat att
            vapen många gånger förvaras i bilar i stället för att innehavaren
            bär vapnet på sig för att på så sätt minska risken för ett polisingripande.
          </p>
          <p xml:id="i-TxBPTdNGTzh2dHNQCTxT6A">
            Polisen borde ha rätt att genomsöka båtar på samma sätt som fordon
            för att söka efter vapen och andra farliga föremål. Det förutsätter
            att tillämpningsområdet för 20 a § polislagen utvidgas.
          </p>
        </div>
        <div type="motSignatures">
          <list>
            <item xml:id="i-GCtwb2DYxL2qG2D9hGzViC" who="i-PRHkYxGCaT2cbJpjjfnRtn">
              Beatrice Ask (M)
            </item>
            <item xml:id="i-TvwNvA5YPthf92erMhCuPv" who="i-5FLxNWhtPm9nrMhcBeFsUk">
              Johan Hedin (C)
            </item>
            <item xml:id="i-RmZ3h5HXveKcFvW9xo3ZS5" who="i-Kn2C4HPwWcqbEgtUtWTc5F">
              Roger Haddad (FP)
            </item>
            <item xml:id="i-KHNs8jF9x4wSUgVKcr1vU" who="i-V4PGuKUAKzYUXWKqj2bLeL">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
