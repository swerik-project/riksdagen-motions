<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00468">
  <teiHeader>
    <fileDesc>
      <titleStmt>
        <title>Klimatkompensation i bilstödet</title>
        <author corresp="i-QpWVRM55tMRcHYZCMDFcHW">av Isak From (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:468 av Isak From (S)</title>
          <idno type="rdwebb">HA02468</idno>
          <rs type="number">468</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA02468/text</ref>
          <ref type="dokument_url_html">https://data.riksdagen.se/dokument/HA02468</ref>
          <ref type="dokumentstatus_url_xml">https://data.riksdagen.se/dokumentstatus/HA02468</ref>
          <ref type="pdf">https://data.riksdagen.se/fil/D303E732-A15C-4510-A878-BBA1A62B2E3C</ref>
          <ref type="docx">https://data.riksdagen.se/fil/1FA61448-3BE0-4F73-A61E-74D84355D759</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-21VpaUaAQVfYxi3VqByNTs" type="signed"/>
        <correspContext corresp="i-21VpaUaAQVfYxi3VqByNTs">
          <note type="signatory" corresp="i-QpWVRM55tMRcHYZCMDFcHW"/>
        </correspContext>
        <correspAction type="submitted" xml:id="i-XEZj1wuvjDDophtG9Xf7gn">
          <date when="2022-11-18"/>
          <time when="12:10:22"/>
        </correspAction>
        <correspAction type="reviewed" xml:id="i-VUo5WdPjMAwVoZi3FrUt1n">
          <date when="2022-11-18"/>
          <time when="14:40:43"/>
        </correspAction>
        <correspAction type="referred" xml:id="i-H1hacu9up7rttUfbVaGKmy">
          <date when="2022-12-01"/>
        </correspAction>
        <correspAction type="assigned" xml:id="i-TqEdSeossuYydt3y2ipu7M">
          <date when="2023-06-07"/>
          <time when="16:26:48"/>
        </correspAction>
        <correspContext corresp="i-TqEdSeossuYydt3y2ipu7M">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-L7BouvgBKTmoutxJZiPvGU"/>
        <correspContext corresp="i-L7BouvgBKTmoutxJZiPvGU">
          <ref type="uppgift">2022/23:SoU21</ref>
          <ref type="ref_dok_id">HA01SoU21</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU21</ref>
          <ref type="ref_dok_titel">Stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:468 av Isak From (S) Klimatkompensation i bilstödet</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-BckPbEV3p2BNuBHS5p9z51">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-7WkiLqXCQdTWE7AJa72UiY">
              Riksdagen ställer sig bakom det som anförs i motionen om att
              överväga en fortsatt översyn av bilstödet så att den funktionsnedsatte
              och anhöriga kan kompenseras för miljöstyrningen inom bonus malus-systemet
              samt ansvarsförhållandet mellan inblandade myndigheter säkerställas,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-4k4fkC1FtoQvCHPB1SeTAB">
            Motivering
          </head>
          <p xml:id="i-EFCLEFda1ZkmxQ5U1wpdSV">
            I Sverige finns det ett stöd för personer som behöver bil på
            grund av en funktions­variation. Bilstöd kan den få som har en
            varaktig funktionsnedsättning och stora svårigheter att förflytta
            sig eller att åka kollektivt. Bilstödet består av olika bidrag
            för att köpa eller anpassa ett fordon efter ens behov. Det finns
            tre olika bidrag för att köpa bil: grundbidrag, anskaffningsbidrag
            och tilläggsbidrag.
          </p>
          <p xml:id="i-4T1gf3t3WcQkQ41JbZZNX6">
            Förmånen bilstöd är en liten men väldigt viktig reform för de
            som lever med någon form av funktionsvariation. I många fall kan
            tillgången till en egen anpassad bil vara en absolut förutsättning
            för delaktighet i samhället. För berörda kan den många gånger
            vara lika viktig som övriga hjälpmedel och den är vidare ett viktigt
            instrument för den som avser att arbeta för sin försörjning.
          </p>
          <p xml:id="i-ixvCwG2hT23grezcaLYnB">
            2017 infördes nya krav, vilka skulle säkerställa att bilarna
            var bättre lämpade för den sökandes behov redan från fabrik, för
            att därigenom undvika onödiga efteranpassningar. Vidare finns
            en tydlig ambition att alltid eftersträva de mest kostnadseffektiva
            anpassningsåtgärderna, relativt behovet.
          </p>
          <p xml:id="i-E71Yb8pJUxCqEJycqSnEFr">
            De förändringar som infördes den 1 januari 2017, via proposition
            2016/17:4, hade i grunden goda syften. Samtidigt har det konstaterats
            att handläggningstiderna ökat sedan implementeringen av förändringarna
            2017. I Försäkringskassans årsredovisning för 2021 skrivs det
            att utfallet för bilstöd till personer med funktionsnedsättning
            uppgick till 138 miljoner kronor, vilket är 125 miljoner kronor
            (47,5 procent) lägre än tilldelade medel. Under 2020 genomfördes
            en regeländring som beräknades öka utgifterna med ungefär 50 miljoner
            kronor för kommande år. Den effekten uteblev nästan helt under
            2021. Försäkringskassan bedömer att pandemin haft en bromsande
            effekt för reformen och för bilstödet. Att genomföra ett köp med
            bilstöd innebär många krångliga kontakter för den sökande, både
            med myndigheter och bilföretag, vilket har försvårats under pandemin.
            Det vill säga att mer utredningstid går åt per ärende, trots att
            de utbetalade bidragen alltså blir både färre och mindre ekonomiskt
            omfattande.
          </p>
          <p xml:id="i-8BTxa5wkfQkG92gize39xh">
            Det är här en stor del av reformeringens potential går förlorad
            genom nuvarande ansvarsfördelning. Det är Försäkringskassan som
            är ensam huvudman för reformen bilstöd. Trafikverket figurerar
            förvisso i merparten av de ärenden där efteranpassningar erfordras,
            men då i egenskap av extern expert. Försäkringskassan hör Trafikverket
            avseende vilka åtgärder som erfordras inom ramen för anpassningsbidraget,
            tilläggs­bidrag B och tilläggsbidrag C, eftersom Försäkringskassan
            inte har den tekniska kompetens som krävs för att självständigt
            utreda frågorna. Trafikverket har redogjort för en omständlig
            process vid upprättande av de dokument som Försäkringskassan erfordrar
            för sitt beslutsfattande i svaret på regeringsuppdraget att följa
            upp de administrativa konsekvenserna av det reformerade bilstödet.
            Genom en ansvarsfördelning där Trafikverket utreder och beslutar
            kring tekniska aspekter och Försäkringskassan utreder vem som
            har rätt till bilstöd och vilka ekonomiska ramar Försäkringskassan
            kan bevilja så erhålls också ett betydligt mer transparent bilstöd.
            Ökad transparens inom bilstödet skulle också bidra till ökad rättssäkerhet
            för den enskilde.
          </p>
          <p xml:id="i-VE8tLQf1miL9MWAbKTi1zh">
            Om en person tjänar mindre än 220 000 kronor om året kan han
            eller hon få ett anskaffningsbidrag. Bidraget är från 4 000 kronor
            och upp till 40 000 kronor. Om det ställs särskilda krav på bilen
            som personen ska köpa kan man få tilläggsbidrag. Man kan få 50
            000 kronor om man behöver köpa en bil som måste anpassas på grund
            av ens funktionsnedsättning och 60 000 kronor om man behöver köpa
            en bil i vilken man ska sitta kvar i rullstol under resan, behöver
            flytta från rullstol till bilsäte inne i bilen eller ta med en
            motordriven rullstol eller jämförbart hjälpmedelsbidrag för vissa
            anordningar när bilen behöver vara utrustad med dessa för att
            man ska kunna använda den; bidraget varierar beroende på vilka
            anordningar man behöver.
          </p>
          <p xml:id="i-YJFc8gsZNmd3NyfRZY14Ps">
            Funktionsnedsattas behov kan inte stå mot de viktiga klimatmålen.
            Vi social­demokrater ser det som avgörande att Sverige minskar
            utsläppen av växthusgaser i transportsektorn och når Sveriges
            klimatmål.
          </p>
          <p xml:id="i-Cd3JZV5DojFsHcM53AoGkT">
            Riksdagen har lagt fast att Sverige inte ska ha några nettoutsläpp
            av växthusgaser 2045 och att utsläppen av växthusgaser från inrikes
            transporter, exklusive flyg, ska minska med minst 70 procent senast
            2030 jämfört med 2010.
          </p>
          <p xml:id="i-NikMzcYFvqM7jfBTtYgsR3">
            För att nå målet behöver omställningen till en fossiloberoende
            fordonsflotta påskyndas. Bonus malus-systemet bidrar till detta
            genom att högre skatt tas ut på nya fordon med höga koldioxidutsläpp
            och bonus lämnas till mer miljöanpassade fordon.
          </p>
          <p xml:id="i-MMX2SuUFKy7fTvagMBKCEC">
            En ny svårighet som drabbar funktionsnedsatta är att nya och
            stora anpassade fordon för dem med funktionsnedsättning kan få
            en mycket hög årsskatt med anledning av bonus malus-systemet.
            Organisationen DHR menar att det slår hårt mot en redan utsatt
            grupp.
          </p>
          <p xml:id="i-AunPDtAEhmgkek1vwX8n5S">
            Behovet måste styra. Det är ju inte självvalt att köpa en sån
            bil och hel el- eller hybridbilar i den här storleken finns inte
            ännu, vilket drabbar en grupp som ofta redan tidigare kan ha en
            utsatt ekonomi.
          </p>
          <p xml:id="i-Edd2wqqMFSxvhzdPgJ2EgC">
            Funktionsvarierades behov av mobilitet är mycket viktigt för
            hela samhället. Stöd till förargrupper som är funktionsvarierade
            och för anpassade bilar görs bättre genom riktade åtgärder inom
            socialförsäkringssystemet, t.ex. bilstödet, snarare än genom ändringar
            i fordonsskattesystemet. Att undanta vissa fordon från fordonsskatt
            beroende på vem som använder fordonet och på vilket sätt riskerar
            att bli administrativt dyrt och även krångligt för den som behöver
            stöd. I bonus malus-systemet beskattas fordon med höga koldioxidutsläpp
            med högre skatt (malus) medan fordon med noll utsläpp eller låga
            utsläpp får en bonus. Syftet är att skapa drivkrafter för dem
            som köper nyregistrerade fordon att välja alternativ som är bättre
            för klimatet.
          </p>
          <p xml:id="i-K4UsC2qUktzCpPXMH6otN7">
            Regering och riksdag bör vara medvetna om problem vad gäller
            begränsningar av vilka fordon som bedöms lämpliga av Försäkringskassan
            när man ansöker om bilstöd. Däremot är bedömningen även här att
            den bästa lösningen inte är specialregler för fordonsbeskattningen
            utan att se över bilstödet. Bilstödet reformerades 2017 för att
            bli mer ändamålsenligt och effektivt. Försäkringskassan har tillsammans
            med Trafikverket följt upp reformen och en sak som framkommit
            är att inköpskostnaderna har ökat på grund av större krav på bilarna
            samtidigt som möjligheterna till anpassning har begränsats.
          </p>
          <p xml:id="i-HmMAnx96EadG575LCs3dP6">
            Den 1 oktober 2020 infördes därför nya regler som syftar till
            att rätta till problemen. Dessutom gav den förra regeringen Försäkringskassan
            och Trafikverket i uppdrag att fortsätta att analysera möjligheterna
            att förbättra och effektivisera hanteringen av bilstödet. Det
            är naturligtvis angeläget att den nya regeringen fortsätter det
            arbetet. Att behoven är stora men att Försäkringskassan inte använder
            tilldelade budgetmedel är inte acceptabelt. Regeringen bör därför
            agera för att möjliggöra för fler funktionsnedsatta att ta del
            av bilstödet och samtidigt åka klimatvänligt. De funktionsnedsatta
            och anhöriga bör kompenseras för miljöstyrningen inom bonus malus-systemet.
          </p>
          <p xml:id="i-RaPrvKUvmtHfovFwCeW6Nd">
            Det är naturligtvis inte acceptabelt att en person som tjänar
            mindre än 220 000 kronor om året och behöver en större bil för
            att rymma en rullstol och annan utrustning blir straffad med en
            extra fordonsskatt på 40 000 kronor per år.
          </p>
          <p xml:id="i-FUh5SNwN1sjH2mfSo6hnk5">
            För de personer som har en funktionsvariation får dagens system
            med brist på kompensation för bonus malus mycket stora negativa
            ekonomiska konsekvenser, och för stora grupper blir möjligheten
            att investera i en egen bil mycket begränsad.
          </p>
          <p xml:id="i-JsNrcXY6dsANDw9sxVQLnE">
            En barnfamilj som efter den 1 maj 2021 behöver en stor minibuss
            kan efter mycket krånglig handläggning få 40 000 kronor i anskaffningsbidrag
            för att köpa en bil men ska samtidigt under tre år betala 120
            000 kronor i extra fordonsskatt.
          </p>
          <p xml:id="i-3eUowvcSpH885AvDKmaRFo">
            Ur såväl ett samhällsperspektiv som ett individperspektiv är
            det av största vikt att regeringen i sitt arbete beaktar klimatnytta
            samtidigt som man säkerställer ett stödsystem som ger de behövande
            funktionsnedsatta tillgång till ett fungerade bilstöd.
          </p>
        </div>
        <div type="motSignatures">
          <list>
            <item xml:id="i-KiUk5tmBKrmwZdCZko8jYs">
              Isak From (S)
            </item>
          </list>
        </div>
      </div>
    </body>
  </text>
</TEI>
