<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__ak__212/mot_1949__ak__212-001.pdf"/>
      <fw xml:id="i-9SrJ7cxvku7Pv2eAXFTqxs">
        Motioner i Andra kammaren, nr 212. 15
      </fw>
      <div type="motHeader" xml:id="i-FqtGo9NdG7depmjhVz6Uzx">
        <div type="motTitle" xml:id="i-V8Y673ghjffQC6QAf5wLCz"/>
        <div type="motSubmissionInfo" xml:id="i-ELHL2FetNSWzxy2gR1BwR5"/>
      </div>
      <div type="motBody" xml:id="i-7TR3ngzo5g8PDp1M8ipzDY">
        <div xml:id="i-7zTNgBCBDiPQ6wLuTKwKVJ">
          <p xml:id="i-DP7WzAjncpxHuJpC132ZAN">
            Nr 212.
          </p>
          <p xml:id="i-VszYW1gHQrMnYTJSP4jBYT">
            Av herr Staxäng, om anslag till utlämnande av lån för anskaff-
            ning av flyttrålar.
          </p>
          <p xml:id="i-3KqtYZBGmqGVWr9e29rTZo">
            Stort intresse knyter sig för närvarande till försöken under
            sillfisket på västkusten med ett nytt fiskredskap, den s. k. flyttrålen.
            Denna har kon- struerats av herr Yngve Bernhardsson på Fotö i
            Göteborgs skärgård och tillgodoser önskemålet att komma åt sill
            med trål, även när sillen inte står på botten utan rör sig i något
            mellanskikt. Den nuvarande typen, som i praktiken visat sig synnerligen
            praktisk och effektiv, är en tvåbåtstrål, d. v. s. den släpas
            fram mellan två båtar. Idealet vore nog en liknande trål, som
            en och samma båt orkade dra och som dessutom kunde sänkas eller
            höjas under gång, allteftersom ekolodet ger utslag för sillstummen.
            Redan den nuvarande typen har emellertid givit så positivt utbyte
            under fiske även vid relativt svåra väderleksförhållanden, att
            dess överlägsenhet i dagens läge är klart dokumenterad. Det har
            nämligen visat sig, att flyt- trålen satt fiskarena i stånd att
            utnyttja sillförekomsterna i högre vatten- skikt, där de annars
            varit oåtkomliga för såväl trålar av den forna typen som vadflottan,
            vilken i hög grad är beroende av väder och vind för att över huvud
            kunna fiska. Intresset för flyttrålen ökar följaktligen, och flera
            båtar överväga att skaffa sig sådant redskap. Det är för övrigt
            av intresse att påpeka, att även i Danmark en liknande trål utexperimenterats.
            Fiskarena där ha gjort goda fångster med detta redskap och övergå
            i stor utsträckning till reform- trålen. Det är dessutom meningen
            att sälja denna trål här i Sverige. Med hänsyn till eventualiteten
            av en ny sillperiod, som det numera talas rätt allmänt om i fiskarkretsar,
            vore det synnerligen önskvärt, att flyt- trålen kunde komma till
            allmännare användning. Dels är den lättare att fiska med i varierande
            väderleksförhållanden, dels är den betydligt billigare att anskaffa.
            Medan en stor snörpvad betingar närmare 50 000 kronor nu- mera
            och inte med nuvarande materialpriser och arbetskostnader torde
            bli nämnvärt billigare, behöva två fiskelag, som vilja skaffa
            sig en flyttrål, investera högst 5 000 kronor, priset för ett
            sådant redskap, en besparing av mycket betydande mått och av synnerligt
            värde, enär det gäller att hålla igen på kapitalinvesteringarna
            i det numera kanske överkapitaliserade fisket. I syfte att underlätta
            anskaffningen av flyttrålar synes det mig i nu- varande läge angeläget,
            att statsmakterna på ett eller annat sätt bidraga till
          </p>
          <pb facs="riksdagen-motions-pdf/data/1949/mot_1949__ak__212/mot_1949__ak__212-002.pdf"/>
          <fw xml:id="i-JM1qc3Jg3YkDjKfUpS9CW5">
            16 Motioner i Andra kammaren, nr 212.
          </fw>
          <p xml:id="i-AqSDP1AeHKDmCY7TG2c4aP">
            finansieringen. Staten har tidigare främjat nyutrustning bland
            annat genom att lämna redskapslån med begränsad återbetalningsskyldighet.
            Sålunda har fiskare, som anskaffat garn för sillfiske vid Island,
            fått 40 procent av lånesumman efterskänkt efter att ha använt
            garnen visst antal år. Samma metod borde prövas även beträffande
            flyttrålen. Därest fiskare kunde få 40 procent av lånesumman efterskänkt
            efter att ha brukat flyttrålen i tre år vore mycket vunnet även
            för det allmänna. Vi få nämligen inte glömma, att det just nu,
            då sill är en förhållandevis begärlig exportvara, som kan inbringa
            oss värdefull utlandsvaluta, är ett avgjort nationalekonomiskt
            intresse att fiskarena också sättas i tillfälle att bättre än
            hittills utnyttja sill- förekomsterna utmed våra kuster. En premiering
            av flyttrål på antytt sätt skulle för övrigt inte bara stimulera
            till ett effektivare fiske; denna premie- ring är även berättigad
            ur den synpunkten, att det här gäller att pröva ett nytt fiskredskap.
            Med stöd av vad ovan anförts hemställes, att riksdagen måtte besluta
            anvisa ett anslag av 50 000 kronor till utlämnande av lån — med
            de avskrivningsvill- kor som ovan föreslagits — för befrämjande
            av anskaff- ningen av flyttrålar, lämpliga vid sillfiske.
          </p>
          <p xml:id="i-UPzBz19m4JgmaKJyVCthth" type="date">
            Stockholm den 22 januari 1949. Ernst V. Staxäng.
          </p>
          <p xml:id="i-RYNFf6bhiWu6gftPF7g99m">
            Stockholm 1949 Ivar Heggströms Boktryckeri A. B. 490223
          </p>
        </div>
      </div>
    </body>
  </text>
</TEI>
