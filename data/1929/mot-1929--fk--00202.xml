<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__fk__202/mot_1929__fk__202-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 202. d
          </p>
          <p>
            Nr 202. Av herr Lindhagen, om missbruk av tobak.
          </p>
          <p>
            Enligt den officiella statistiken utgjorde årliga förbrukningen
            av tobak per innevånare i Sverige.
          </p>
          <p>
            år 1861—1870 = .ssosoosssesssossa 8.3 hektogram » 1906—1909 =
            s.soosossososssv saa 14.6 » » 1926 mosseeesesesessrssss ses sa
            14 » År 1926 utgjorde förbrukningen per innevånare i Nederländerna
            = sossssssssssssss rss a 32 hektogram Tyskland —sosssssssssesssrsrses
            rss 18 » Nya Zeeland ....ssssorssrossse ss 14 » Danmark? osooooeseseeessssrs
            essens 13 » SVeriget nee eesreeeesssss esse ss seen 9.6 » Finland
            osososesesserrssrrsesrssss rst 9 » NÖIGE 4 madame ie eocen vie
            wa view rs nb r 8 » Italien sosseseeeresesesssssss reses stra
            7 »
          </p>
          <p>
            År 1913 var förbrukningen i Förenta staterna 30, i Belgien 26,
            i Frankrike 11 och i England 9 hg. per innevånare. Förbrukningen
            i Sverige belyses närmare genom följande siffror i runda tal,
            som meddelats mig av chefen för Tobaksmonopolet:
          </p>
          <p>
            Cigarr-
          </p>
          <p>
            Cigarrer cigarretter Cigarretter 1916 . . . . . . 81,000,000
            71,000,000 734,000,000 1920 . . . . . . 119,000,000 138,000,000
            1,630,000,000 1927 .. co... -48,500,000 152,000,000 1,412,000,000
            1928 . ... . . 47,000,000 157,000,000 1,546,000,000 Röktobak Taggtobak
            Snus 1916 . .... 638,000 kg. = 381,000 kg. = 5,725,000 kg. 1920
            . . . . . 1,066,000 &gt; 383,000 &gt; 6,525,000 &gt; 1927 . . . . . 1,070,000
            &gt; 197,000 &gt; 5,132,000 &gt; 1928 . . . . . 1,071,000 &gt; 183,000 &gt; 3,000,000
            &gt;
          </p>
          <p>
            ! Statistiska centralbyrån uppger dessa siffror ha utgjort för
            Sverige 14 och för Danmark 13 hekto” gram. Det bör upplysas, att
            av vikten på snuset omkring 45 procent kommer på vatten som till”
            satts. Detta har iakttagits vid angivande av förbrukningen för
            år 1926. Med iakttagande av den I fabrikaten ingående vikten av
            tobak har förbrukningen per individ under åren 1916, 1920, 1927
            och? 1928 uppgått till resp. 9.4, 12.3, 9.6 och 9.6 hg. Vikten
            av tobak är dock ej ensam den bestämmande faktorn för folkhälsan.
            Olika rökverk spela en olika roll och cigarretternas speciella
            skadlighet ökas.
          </p>
          <pb facs="riksdagen-motions-pdf/data/1929/mot_1929__fk__202/mot_1929__fk__202-002.pdf"/>
          <p>
            6 Motioner i Första kammaren, Nr 202.
          </p>
          <p>
            Om den praktiska politiken icke är beredd att i hela dess vidd
            upptaga pro- blemet om folkhälsa genom personlig hygien och icke
            ens en så viktig försum- mad del av densamma som näringsfysiologien
            och dietfrågan, så återstår att fresta försök med att vinna uppmärksamhet
            med sådana allmänt kända delar av dietfrågan som bruket av tobak
            och kaffe. Tobaksbruket är en nedärvd ovana hos det manliga släktet,
            vilken i regel icke fyller någon förnuftig uppgift. Den har icke
            heller någon nyttig medi- cinsk egenskap. Den öder bort rökarens
            pengar samt förorenar luften inomhus för honom och andra. Försonande
            drag förekomma undantagsvis. Tobaken bereder exempelvis en behövlig
            stimulans under fiskarens och sjömännens kamp mot elementen och
            soldatens framstormande mot döden. Man känner icke så noga, huruvida
            instoppandet av tobak i näsa och mun samt insupandet av ångorna
            efter bränd tobak i inälvorna blivit ett särmärke för det manliga
            släktet av tradition eller om denna manliga vana även har någon
            djupare grund. I allmänhet har mannen större behov av stimulerande
            medel än kvinnorna, förmodligen på grund av arten av hans kroppskonstitution
            och arbete. | Det betänkligaste är emellertid den degeneration
            som insupandet av tobaks- giftet måste utöva på organismen. Även
            läkarvetenskapen, när den någon gång sysslar med ämnet, konstaterar,
            att nikotinet angriper nervsystemet samt var- aktigt försvagar
            energien i kroppens och själslivets olika funktioner. »Det lider
            icke något tvivel, att den stora och alltjämt stigande frekvensen
            av kro- niska sinnessjukdomar till huvudsaklig del orsakats av
            det alltmer tilltagande bruket av tobak, helst då denna användes
            till tuggning», säger en läkare. En annan håller före, »att tobaksbruket
            åstadkommer minnesslöhet, blindhet, van- sinne och idiotism hos
            avkomman», 0. s. V. Kvinnorna med sin ömtåligare skapnad kunna
            än mindre vara betjänta med att tillägna sig denna männens vana
            och ändå sprides den nu alltmer även bland kvinnorna. De synas
            anse det som ett utslag av växande civilisation, ehuru det i själva
            verket är en återgång till barbari. Svårast angriper giftet naturligtvis
            ungdomen, vilket ock fått ett erkän- nande i stadgarna för rikets
            läroverk. Tobaksförbrukningen har således blivit en permanent
            institution i folkets liv. Den gör sig alltmer hemmastadd. Cigarretterna
            gå här i spetsen och förgifta allt mer nationen. Unga flickor,
            nästan barn, anse sig skyldiga att för sitt anseendes skull i
            växande antal följa med sin tid. De unga männen anse flickor som
            ej röka för tråkiga. Så långt går det. Ett utslag av civilisationens
            ifrågavarande kynne är också en alltmer väx- ande osed att hängiva
            sig åt rökning även vid offentliga överläggningar och andra sammankomster
            av publik karaktär. Detta ansågs förr stridande mot god sed och
            upplyst omdöme.
          </p>
          <p>
            . Är 1906 begärde riksdagen lagstiftning och även andra åtgärder
            mot minder- årigas tobaksbruk. Efter föredöme från exempelvis
            Amerika och Norge föror- dades förbud för minderåriga att köpa
            tobaksvaror samt rätt för polismyndig-
          </p>
          <pb facs="riksdagen-motions-pdf/data/1929/mot_1929__fk__202/mot_1929__fk__202-003.pdf"/>
          <p>
            Motioner i Första kammaren, Nr 202. 7
          </p>
          <p>
            heterna att taga ifrån dem tobaken, när de uppträdde rökande
            offentligt. Des- sa åtgärder lära ha visat sig verka mycket bra.
            Sedan riksdagen år 1911 avslagit motion om missbruk av tobak och
            kaffe, biföll riksdagen år 1912 enhälligt enahanda motion. Det
            begärdes en utred- ning snarast möjligt om, vad från det allmännas
            sida, särskilt genom upplys- ningsverksamhet, kunde åtgöras för
            att stödja strävandet att motarbeta miss- bruk av tobak och kaffe.
            Interpellationsdebatter i första kammaren åren 1920 och särskilt
            1922 om de två riksdagsskrivelsernas öden voro mycket lärorika.
            De odysseer, som des- sa skrivelser fått genomlida hos flera departement
            och ämbetsverk, äro särdeles muntrande. Till och med justitieombudsmannen
            hade år 1922 till motionärens bistånd låtit författa ett epos
            över dessa tilldragelser, som av interpellanten interfolierades
            med egna upplevelser. Skrivelsernas öden ådagalade enligt in-
            terpellantens uppfattning, hurusom »mänsklighetsintressena åsidosättas
            för partiintressena, hurusom de produktiva välfärdsangelägenheterna
            gälla föga i förhållande till konsumtionsdrifterna, hurusom kroppskulturen
            liksom själs- kulturen i administrationernas åtanke står sig slätt
            i jämförelse med exempel- vis militärväsendet, sekretessen och
            löneregleringarna och hurusom de admi- nistrativa myndigheterna
            av bristande intresse leda framställningar t. o. m. från riksdagen
            till Konungen i deras väsentliga delar omärkligt ut i sanden utan
            att framställningarna nå fram till grundlagsenligt avgörande i
            konseljen». En bidragande orsak till de två riksdagsskrivelsernas
            totala förgörelse utan allvarligt uppsåt att främja dem var nog
            genomförandet av statsmonopol å tobakstillverkningen i riket.
            År 1912 hade riksdagen framhållit de skadliga verkningarna av
            tobaksbruket, betonat uttryckligen önskvärdheten av en minsk-
            ning i konsumtionen samt påyrkat åtgärder snarast möjligt. I den
            två år efteråt vid senare riksdagen 1914 framlagda propositionen
            om statsmonopol var konsumtionens upprätthållande den röda tråden
            och man byggde sin för- tröstan på att »det borde få betraktas
            såsom i hög grad sannolikt, att konsum- tionen alltjämt under
            den närmaste tiden kommer att visa en stark uppåtgåen- de tendens».
            Lika enigt, som riksdagen samlat sig om 1912 års åskådningssätt,
            lika enigt slöt man nu två år efteråt upp för den motsatta parollen.
            Detta »nattsvarta skådespel» föranledde emellertid en motionär
            i andra kammaren till bifogade framställning, vars synpunkter
            åberopas till ytterligare stöd även för nu ifrågavarande motion.
            Utredningen av vad som bör och kan åtgöras mot tobakens missbruk
            måste tyvärr överlämnas åt regeringen för att tillvinna den utvägar
            och auktoritet. Övervägandet bör emellertid lösryckas från departementen
            och läggas i verk- ligt intresserade händer. Detta önskemål kommer
            dock ej att uppfyllas, om ej departementschefen eller någon av
            administrationens spetsar nitälskar för själva saken. För min
            del föreställer jag mig, att det erfordras en på vetenskaplig
            forskning och erfarenhet framlagd exposé över tobaksbrukets skadliga
            inverkan på kroppen och själslivet. Ett fördjupat fortsatt studium
            bör också upp- muntras, vilket förutsätter en omläggning inom
            medicinalväsendet, erforderlig även 1 andra syften, för att vinna
            en effektiv representation jämväl för sjukdo-
          </p>
          <pb facs="riksdagen-motions-pdf/data/1929/mot_1929__fk__202/mot_1929__fk__202-004.pdf"/>
          <p>
            8 Motioner i Första kammaren, Nr 202.
          </p>
          <p>
            mars förekommande. Till belysande av erfarenheterna kunna såsom
            skedde år 1912 provinsialläkarnas rapporter säkerligen fortfarande
            lämna bidrag. Man måste dock besinna, att den som själv är rökare
            ofta ej kan gripas tillräckligt av ämnets vikt. På grundvalen
            av forskningens resultat och erfarenhetens vittnesbörd bör organiseras
            en effektiv upplysningsverksamhet och detta ej på snålskjuts till
            anslagen åt nykterhetsrörelsen. Propagandan bör drivas i hem-
            men, i läroverken och vid universiteten samt i pressen och utgivna
            skrifter eller annorledes. Ett upplysningsarbete, som icke minst
            bör väcka eftertanke, är förbud mot rökning på vissa platser i
            statens och kommunernas verk och inrättningar samt vid allehanda
            offentliga förrättningar inomhus. Det bör ock övervägas förbud
            i lag mot tobaksrökning vid offentliga överläggningar och andra
            samman- komster inomhus av publik natur. Strafflagens bestraffning
            av förargelse- väckande beteende, bullerlagen och många andra
            ordningsföreskrifter giva före- bilden för befogenheten av en
            sådan åtgärd. Vad slutligen minderårigas tobaksrökning angår kunna
            främmande länders ingripande tagas till ledning för bedömandet.
            På grund av vad sålunda anförts hemställes,
          </p>
          <p>
            att riksdagen ville hos Kungl. Maj:t 1) förnya sin skrivelse
            av år 1912 om övervägande snarast möjligt, vad från det allmännas
            sida kan åtgöras för att mot- arbeta missbruk av tobak; 2) förnya
            sin skrivelse år 1906 om särskilda åtgärder till förekommande
            av minderårigas tobaksbruk; 3) begära övervägande och åtgärder
            för återupplivande av den forna upplysta folkseden att vid offentliga
            överläggnin- gar och andra sammankomster av publik natur tobaksrökning
            ej må tillåtas.
          </p>
          <p>
            Stockholm den 29 januari 1929. Carl Lindhagen.
          </p>
          <pb facs="riksdagen-motions-pdf/data/1929/mot_1929__fk__202/mot_1929__fk__202-005.pdf"/>
          <p>
            Motioner i Första kammaren, Nr 202. 9
          </p>
          <p>
            Bilaga.
          </p>
          <p>
            Motion (nr 254) vid senare riksdagen 1914 av C. Lindhagen i andra
            kammaren med anledning av propositionen om statens tobaksmonopol.
          </p>
          <p>
            Uti propositionen nr 254 har föreslagits inrättandet av ett statsmonopol
            å to- bakstillverkningen i riket. Närmast avser förslaget att
            lämna ett bidrag till finansieringen av den allmänna pensionsförsäkringen.
            I själva verket kan dock sägas, att förslaget avser att skaffa
            ett bidrag till täckande av de ökade utgif- terna i allmänhet.
            Indirekt kan således förslagets behövlighet lika väl bero på nödvändigheten
            att anskaffa inkomster exempelvis för de ifrågasatta ökade mi-
            litärutgifterna. Då nu företrädarna för olika partier och andra
            riktningar synas enigt samla sig om själva saken och meningsskiljaktigheter
            endast yppas om metoderna och detaljerna i själva utförandet,
            så föreligger en uppfordrande anledning att från något håll åtminstone
            erinra om de förhållanden, som borde väcka betänklig- heter även
            mot förslagets huvudsyfte. Dessa betänkligheter äro av två slag.
            För det första är förslaget särdeles irrationellt och motbjudande
            ur folkhäl- sans synpunkt. Man kan icke nog förvåna sig över Jämväl
            nykterhetsfolkets tystnad på denna punkt och den motsägelse mot
            deras egna principer, som lig- ger i en sådan villig medverkan
            till vad som nu skall ske, när det gäller att i statsinkomsternas
            intresse ockra på det gift för folkhälsan, som även tobaken i
            dess allt mer växande bruk innebär. Men det är väl kanske så,
            att även nyk- terhetsrörelsen liksom så mycket annat stort i världen
            nu håller på att dogma- tiseras och därigenom själv inom sig skapar
            fröet till sin egen undergång. I stället för att utvidga sin sak
            framemot det stora omfattande problem, som folkhälsan representerar,
            stryper man kanske saken i stället genom att göra en del av densamma
            ensamt till det hela. Må gärna människorna förgås av tobaksmissbruk,
            kaffemissbruk och andra dylika utsvävningar blott de ej där- till
            begagna alkoholen, detta blir kanske den sista lösen. Strävandena
            gå dock för närvarande med all makt ut på att just befria det
            allmänna från beroende av inkomst från alkoholförbrukning. Skälet
            är att man anser det omoraliskt att uppbygga statens institutioner
            på något, som i så myc- ket länder till folkets fördärv och att
            det allmänna genom en sådan anordning förhindrar sig självt att
            gå till kraftig handling för att på upplysningens och lagstiftningens
            vägar söka allt mer förminska bruket av spritdrycker såsom njutningsmedel.
            Samma hänsyn gäller i detta fall. Riksdagen har för övrigt själv
            år 1912 på motion av undertecknad hos Kungl. Maj:t begärt en utred-
            ning om vad från det allmännas sida, särskilt genom upplysningsverksamhet,
            kan åtgöras för att stödja strävandet att motarbeta missbruk av
            bland annat tobak. Riksdagen framhåller där de skadliga verkningarna
            av tobaksmissbru- ket, betonar uttryckligen önskvärdheten av en
            minskning i konsumtionen i stäl- let för den nu pågående ökningen
            samt påyrkar att utredningen och åtgärderna måtte ske snarast
            möjligt. Redan tidigare, nämligen 1906, har riksdagen ock- så
            begärt lagstiftningsåtgärder emot allt tobaksbruk av ungdomen.
            I den nu framlagda propositionen är däremot omtanken om tobakskonsumtionens
            upp- rätthållande den röda tråden och man bygger alldeles särskilt
            sin förtröstan på
          </p>
          <p>
            Bihang till riksdagens protokoll 1929. 3 saml. d1 häft. (Nr 201—203.)
            2
          </p>
          <pb facs="riksdagen-motions-pdf/data/1929/mot_1929__fk__202/mot_1929__fk__202-006.pdf"/>
          <p>
            10 Motioner i Första kammaren, Nr 202.
          </p>
          <p>
            att »det torde få betraktas såsom i hög grad sannolikt, att konsumtionen
            allt- jämt under den närmaste tiden kommer att visa en stark uppåtgående
            tendens». Den ena handen vet således icke alls vad den andra gör.
            Det är ett nattsvart skådespel att se ett helt folks samlade statskonst
            utan att blinka skänka sitt gillande åt det nu föreliggande förslagets
            oerhörda cynism. Lika litet uppbyggligt är iakttagandet av de
            stora möjligheter, som yppas när det gäller att finansiera ett
            så beskaffat företag som detta. Även det pri- vata kapitalet och
            bankkonsortierna äro då villiga att träda emellan för foster-
            landet. Samtidigt ljuda från alla trakter av landet de mest hjärtskärande
            rop från dessa många tusenden med två tomma händer, som begära
            en jordbit och utvägar att skaffa sig ett drägligt hem med sitt
            eget arbete. Här finnas inga förlösande statsinitiativ att räkna
            med, och bankkonsortierna äro fjärran från att kunna för ett sådant
            ändamål slå något avgörande slag för folket. Den andra synpunkten,
            som kräver ett allvarligare övervägande, är frågan om befogenheten
            ur ren skattesynpunkt av ifrågavarande ännu tyvärr vanliga konsumtionsartikels
            fördyrande för den stora allmänheten genom en indirekt beskattning.
            Man kan visserligen säga, vad ock framhålles i fråga om ökad tull
            på kaffe, att denna vara är umbärlig även för menige man och att
            det således står en var öppet att avhålla sig från bruket, om
            han tycker att priset överstiger hans tillgångar. Samtidigt hoppas
            man emellertid, såsom av pro- positionen oavlåtligt framlyser,
            att vanan i alla fall skall bliva den stora all- mänheten övermäktig,
            ja, helst ännu mera omsnärja densamma, så att staten kan bliva
            i tillfälle att på detta sätt tillföra statskassan ytterligare
            en del av de små inkomsterna, som så väl behövdes för verkliga
            livsbehov. Med ett så- dant resonemang är hänvisningen till konsumenternas
            fria vilja endast ett då- ligt spegelfäkteri. Vad man anmärkt
            emot en indirekt beskattning, som endast tager utan att samtidigt
            giva något lika värdefullt, gäller således i själva ver- ket även
            det nu föreliggande förslaget. Emellertid genomgår förslaget ett
            visst bemödande att åtminstone nu till en början så litet som
            möjligt föranleda en ökning av priset på tobaksvarorna. Detta
            strävande betingas dock icke av hänsyn till konsumenternas magra
            in- komster, utan förslaget letar, såsom det så älskligt uttrycker
            sig, efter »ut- vägar för att säkerställa sig mot tobaksvarornas
            onödiga fördyring med ty åtföljande nedgång i konsumtionen samt
            risk för minskning i statsinkomster- na». Man kan emellertid ej
            undgå vissa ökningar redan nu, men tröstar sig med att »i andra
            länder vid ökad beskattning av tobak eller höjning av tobaks-
            tullen kunnat iakttagas att en nedgång i förbrukningen till en
            början inträtt, men att förhållandena i regel efter högst ett
            eller två år åter kommit i normalt läge.&gt; Man kan förstå, hur
            det kommer att gå med allvaret och kraften i utförandet av 1906
            och 1912 års riksdagsskrivelser med sådana åskådningssätt. För
            den, som ej har något inflytande på ledningen av statens finanser
            och bestämmandet av de faktorer, som skola konstituera »landets
            ekonomiska bär- kraft» med hänsyn till nya bördor, återstår sålunda
            åtminstone den förplik- telsen att såsom en opinionsyttring hemställa,
          </p>
          <p>
            att propositionen om statsmonopol å tobakstillverkningen i riket,
            såsom dels åsidosättande den sociala etikens fordringar i kampen
            för folkhälsan och riksdagens tidigare uttalanden om tobaksbruket,
            dels syftande till en ytterligare beskattning av de små inkomsterna
            under förhoppning, att deras inneha- vare ej skola kunna frigöra
            sig från sina tobaksvanor, ej måtte av riksdagen bifallas.
          </p>
        </div>
      </div>
    </body>
  </text>
</TEI>
