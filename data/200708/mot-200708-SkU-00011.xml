<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SkU-00011">
  <teiHeader>
    <fileDesc>
      <titleStmt>
        <title>med anledning av prop. 2007/08:25 Förlängd redovisningsperiod och vissa andra mervärdesskattefrågor</title>
        <author corresp="i-H5HJUuQkcmeBKzDKgSJFMx">av Lars Johansson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:25 Förlängd redovisningsperiod och vissa andra mervärdesskattefrågor</title>
          <idno type="rdwebb">GV02Sk11</idno>
          <rs type="number">Sk11</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GV02Sk11/text</ref>
          <ref type="dokument_url_html">http://data.riksdagen.se/dokument/GV02Sk11</ref>
          <ref type="dokumentstatus_url_xml">http://data.riksdagen.se/dokumentstatus/GV02Sk11</ref>
          <ref type="doc">http://data.riksdagen.se/fil/96DE9713-0E0E-4DC3-B51B-7DE8C58F15A8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RV58z4JKLyvuKAyG2XobP8</idno>
            <name>Laila Bjurling</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9xcMYrrML4AzXQ6jGcD6e2</idno>
            <name>Christin Hagberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DKVEwjAedaaDyvZjYRUhUM</idno>
            <name>Britta Rådström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HXbqFEyQ3cDBEvGisHaWzR</idno>
            <name>Birgitta Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Vs7y5mmbfw2YKcSUdnX4Y" type="basedOn"/>
        <correspContext corresp="i-Vs7y5mmbfw2YKcSUdnX4Y">
          <ref>Proposition 2007/08:25</ref>
        </correspContext>
        <correspAction xml:id="i-DB3kNLMoTmr1YJWUjPmvFL" type="signed"/>
        <correspContext corresp="i-DB3kNLMoTmr1YJWUjPmvFL">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-RV58z4JKLyvuKAyG2XobP8"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-9xcMYrrML4AzXQ6jGcD6e2"/>
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-DKVEwjAedaaDyvZjYRUhUM"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-HXbqFEyQ3cDBEvGisHaWzR"/>
        </correspContext>
        <correspAction xml:id="i-QqefKv2tyGqXREHt4GL4XN" type="referral">
          <date when="2007-11-16"/>
        </correspAction>
        <correspAction xml:id="i-2U1U5unepeshcC4sxzuyg7" type="dismissal">
          <date when="2007-11-15"/>
        </correspAction>
        <correspAction xml:id="i-GGMn8P4NbVN3ze3G4DygT2" type="dismissal">
          <date when="2007-11-15"/>
        </correspAction>
        <correspAction xml:id="i-YMromBiUEHPbxb3eMNSG7x" type="transfer">
          <date when="2007-11-14"/>
        </correspAction>
        <correspAction xml:id="i-F6Cqxtgb9xzLL23SA4txn4" type="submission">
          <date when="2007-11-14"/>
        </correspAction>
        <correspAction xml:id="i-8we6cyrsFiBpQNg8vjz6AP" type="assigned"/>
        <correspContext corresp="i-8we6cyrsFiBpQNg8vjz6AP">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-E2sVHMSZAcEfRMLhm3LwEb">
            Förslag till riksdagsbeslut
          </head>
          <list style="ol">
            <item xml:id="i-6jmK9kwUmCUXFY6ECcWzpk">
              Riksdagen tillkännager för regeringen som sin mening vad som
              anförs i motionen om kontroll och uppföljning av förlängd redovisningsperiod
              för mervärdesskatt för mindre företag.
            </item>
            <item xml:id="i-5QdXHJsJPbxn6ANhYoKFYj">
              Riksdagen avslår propositionens förslag om ändring i bestämmelsen
              i 4 kap. 7 § mervärdesskattelagen (1994:200) om att myndighetsutövning
              etc. ska kunna anses utgöra yrkesmässig verksamhet.
            </item>
            <item xml:id="i-U6V6SF4pzonwfaWf2X3RMw">
              Riksdagen tillkännager för regeringen som sin mening vad som
              anförs i motionen om att slopandet av avdragsbegränsningsregeln
              i mervärdesskattelagen inte får leda till generellt sänkta kulturanslag.
            </item>
            <item xml:id="i-VPMeWwsBwXgd42Bzd6bhBK">
              Riksdagen tillkännager för regeringen som sin mening vad som
              anförs i motionen om att regeringen snarast måste presentera en
              samlad bostadspolitik i stället för att ensidigt använda bostadssektorn
              som intäktskälla.
            </item>
          </list>
        </div>
        <div type="motContent">
          <head xml:id="i-4HsnEJ5S3MmrXVvU92GktL" type="h1">
            Uppföljning av förlängningens resultat
          </head>
          <p xml:id="i-Q6VvsRw8Qv2we8ssFSgjH9">
            Småföretagarna blir allt viktigare för tillväxt och sysselsättning
            i Sverige. Förutsättningarna för små och stora företag skiljer
            sig dock idag åt i Sverige och det finns anledning att särskilt
            stödja de små företagens utveckling. Den helt övervägande delen
            av företagen i Sverige är relativt små och de spelar en allt större
            roll för tillväxt och sysselsättning. Huvuddelen av alla företag
            har färre än 50 anställda och dessa företag svarar för 40 procent
            av förädlingsvärdet, 30 procent av omsättningen och 42 procent
            av näringslivets nettoinvesteringar. Närmare 1 miljon arbetstagare
            arbetar i småföretag, vilket motsvarar 41 procent av det totala
            antalet anställda inom det privata näringslivet. Det är därmed
            tydligt att småföretagens villkor spela en avgörande roll för
            utvecklingen av svenskt näringsliv.
          </p>
          <p xml:id="i-VQzYVPX6kU9pYpKM7posUx">
            Vi har inget att invända mot en förlängd redovisningsperiod för
            mervärdesskatt till tre månader för mindre företag. Den socialdemokratiska
            budgetpropositionen för 2006 tog upp frågan om minskad administration,
            och närmare 300 åtgärder höll på att genomföras.
          </p>
          <p xml:id="i-93jn8pnwmEaT9vhHCf5C4W">
            Samtidigt måste det beaktas att Skatteverket inte får in korrekta
            skattebelopp av alla skattskyldiga företag, medvetet eller genom
            bristande kunskaper om vad som gäller. Det är medel som behövs
            för välfärdens finansiering. Skatteverkets så kallade skattefelskarta
            har visat på att 133 miljarder kronor per år saknas, vilket motsvarar
            10 procent av den fastställda skatten (2005 års nivå). Skatteslaget
            moms stod för 35 miljarder kronor eller 14 procent av detta belopp.
            När det sedan gällde företagsstorlek stod företag med mindre än
            50 miljoner kronor i lönesumma för 59 procent av skattefelet.
          </p>
          <p xml:id="i-FsRtvAPJjJn5NGoP7dXQ4t">
            Staten kommer med de föreslagna reglerna att erhålla intäkter
            från mervärdesskatten senare än med dagens regler. De senarelagda
            inbetalningarna medför ränteförluster för statskassan som beräknas
            till cirka 450 miljoner kronor per år. Med en senarelagd betalning
            finns en risk för att skatteundandragandet och skattefusket kommer
            att öka. Det är inte heller säkert att förlängningen av redovisningsperioden
            löser småföretagens problem med sena kundbetalningar eftersom
            kunderna kan tänkas anpassa sitt beteende till de nya reglerna.
            Därför är det förvånande att det i propositionen saknas resonemang
            om hur förlängningen ska följas upp och utvärderas. Hur och när
            regeringen avser att göra detta framgår inte av propositionen.
            Vi kräver att förändringen noga följs upp och utvärderas i syfte
            att snabbt upptäcka ett eventuellt ökat skattefusk.
          </p>
          <head xml:id="i-LqaEzringMyVQscuohrqN1" type="h1">
            Nej till att underlätta privatisering av myndighetsutövning
          </head>
          <p xml:id="i-2V8SAN8fMhKNuYBbSNtAvS">
            Regeringen har i sin konkurrenspolitik ofta ensidigt fokus på
            att offentlig verksamhet ibland kan hamna i en konkurrenssituation
            med privat näringsverksamhet. I propositionen uppmärksammas att
            verksamhet som utgör ett led i myndighetsutövning i vissa fall
            inte mervärdesbeskattas. En myndighet som tillhandahåller uppgifter
            till en annan myndighet betalar inte mervärdesskatt för denna
            tjänst. Regeringen anser inte att den begränsade konkurrensregel
            som redan finns i 4 kap. 7 § andra stycket ML är tillräcklig.
            Regeringen föreslår att konkurrensregeln utvidgas. Vi ser inget
            skäl till att ytterligare underlätta privatiseringar inom myndighetsutövningen
            eller för att fördyra att offentlig verksamhet samverkar inom
            myndighetsutövning.
          </p>
          <p xml:id="i-QpYxyHZ6GVSB7zuJJymm4L">
            Myndighetsutövning bör så långt möjligt bedrivas i offentlig
            regi. Myndighetsutövning handlar om rättstillämpning, om maktutövning
            med lagstöd. Att betrakta all myndighetsutövning som en marknadsverksamhet
            där olika konkurrerande aktörer ska tävla om vem som är bäst lämpad
            att utöva lagen kan inte vara korrekt ur ett demokrati- och medborgarperspektiv.
            Som medborgare har vi godkänt att staten utrustats med en viss
            tvångsmakt och genom allmänna val kontrolleras de som styr staten.
            Däremot är det tvivelaktigt att stat och kommun lånar ut sin tvångsmakt
            till andra intressenter.
          </p>
          <p xml:id="i-6p414aokq73C5DCsS3iNKc">
            Det finns förvisso inget att invända mot nuvarande undantag för
            till exempel avfallshantering men är det särskilt bra att kriminalvårdens
            och socialtjänstens tjänster konkurrensutsätts? Vi menar att förändringar
            i ML kan vara nödvändiga, men det kräver en separat behandling
            samt en djupare och grundligare analys kring de praktiska konsekvenserna
            för staten, kommunerna och medborgarna. Det är inte bra att just
            denna principiellt viktiga fråga inte ges mer egna överväganden,
            utan i stället behandlas som en fråga bland flera andra mervärdesskattefrågor.
          </p>
          <head xml:id="i-R6GgKFueKKArqfGZrDLBTD" type="h1">
            Lägre statliga kulturanslag?
          </head>
          <p xml:id="i-GSzi4obr1N36NYp2i6DsRg">
            Regeringen vill slopa avdragsbegränsningsregeln i mervärdesskattelagen
            för viss verksamhet på kulturområdet. EG-domstolen har uttalat
            att begränsningen strider mot EG-rätten. Regeringsrätten har gjort
            detsamma.
          </p>
          <p xml:id="i-HMrDBoXeQjxqSfaogsRYcS">
            Vi accepterar lagändringen men menar i likhet med Statens kulturråd
            och olika kulturorganisationer att frågan om hur de statliga bidragsnivåerna
            påverkas måste närmare analyseras. Vi vill inte att den slopade
            avdragsrätten blir en förevändning för generellt minskade kulturanslag
            framöver.
          </p>
          <head xml:id="i-Usg9kwcoDvZbFXF77XiBYq" type="h1">
            Bostadspolitiken och byggmomsen
          </head>
          <p xml:id="i-RK5shdqiLzTJ6oT1Juk35V">
            Regeringen har sedan den tillträtt bedrivit en förödande bostadspolitik
            i allmänhet och för hyresrätten i synnerhet.
          </p>
          <p xml:id="i-LQFspZ2Mk5TDEQKZ5Ar9LM">
            Den borgerliga budgetpropositionen för 2007 innehöll förslag
            om en avveckling av räntebidrag till byggande. Dessutom upphörde
            möjligheten att söka investeringsbidrag för byggande av hyresbostäder
            efter den 31/12 2006. Möjligheten att få bidrag för planerade,
            men formellt sett ännu inte påbörjade, byggprojekt stoppas redan
            vid årsskiftet.
          </p>
          <p xml:id="i-M942zg2esm2gbwc5Q8nULX">
            Samtidigt inleds en snabb avtrappning av det stöd som utgår till
            redan färdigställda bostäder. Bostadssektorn får knappt två veckor
            på sig att ställa om till helt nya förutsättningar för byggande
            och förvaltning av bostäder. Beslutet om slopade räntebidrag tillsammans
            med de slopade investeringsstöden innebar att allt statligt stöd
            till bostadsproduktionen upphörde. Det innebär att ett statligt
            ansvarstagande på området som gällt sedan början av 1940-talet
            bröts. Det är alltså frågan om det mest genomgripande bostadspolitiska
            beslutet som fattats under de senaste årtiondena. Det tog endast
            tio dagar för den borgerliga regeringen att fatta beslutet, men
            konsekvenserna har varken utretts eller insetts av regeringen.
            Tillsammans har räntebidrag och investeringsstöd inneburit att
            produktionen av hyresbostäder och studentbostäder kommit i gång
            och att hyresnivåerna även i nyproduktionen kunnat hållas på en
            rimlig nivå.
          </p>
          <p xml:id="i-U6foYQ7cQ1gaJe9HLgDEEC">
            Vad som hittills inte har uppmärksammats lika mycket är de stora
            konsekvenser som avtrappningen av räntebidragen kommer att få
            för många bostäder i redan befintliga bostäder. Det är frågan
            om de hyres- och bostadsrättshus som har byggts sedan år 1993
            och som i dagsläget får ett årligt bidrag på 30 procent av en
            beräknad räntekostnad. Sedan januari 2007 påbörjades en utfasning
            av räntebidrag under fem år med sikte på att inga räntebidrag
            kommer att beräknas efter utgången av 2011.
          </p>
          <p xml:id="i-D9pU54ZxTP87DRhKAsjYZS">
            Nu hotar propositionens förslag om ändrad tidpunkt för redovisning
            av mervärdesskatt i bygg- och anläggningsverksamheten att ytterligare
            hämma byggandet och öka kostnaderna. Idag kan fastighetsbolag
            och byggentreprenörer komma överens om att moms inte ska ingå
            i betalda förskott eller aconton under pågående byggnation. Redovisning
            och betalning av moms skjuts till slutfaktureringen av entreprenaden.
            Juridiskt är det då entreprenaden är levererad och ansvaret övergår
            till beställaren. Regeringen föreslår att byggmoms alltid ska
            redovisas och betalas löpande vid varje betalning från den 1 januari
            2008. Problemet sett ur fastighetsbolagens synvinkel är att uthyrning
            av bostäder inte är momspliktigt. Bostadsföretagen kan därför
            inte få tillbaka betald byggmoms av Skatteverket. En tidigareläggning
            av momsbetalningen innebär därför en ren ränteförlust. Enligt
            de allmännyttiga bostadsföretagens organisation (SABO) beräknas
            fördyringen av nyproduktion av hyresrätter att bli omkring 1 procent
            vid dagens ränteläge. Det motsvarar en ökad produktionskostnad
            med i runda tal 20 000 kronor för en normal trerummare. Om räntorna
            stiger blir ränteförlusterna och hyreshöjningarna ännu större.
            Staten beräknas i propositionen få in ökade ränteinkomster på
            cirka 400 miljoner kronor 2008 genom förslaget. Regeringen måste
            snarast presentera en samlad bostadspolitik för att ensidigt använda
            bostadssektorn som en mjölkkossa för att kunna finansiera sina
            oansvariga skattesänkningar.
          </p>
        </div>
        <div type="motSignatures">
          <list>
            <item xml:id="i-BexX5RFcJoRFqi7RQtsptx" who="i-H5HJUuQkcmeBKzDKgSJFMx">
              Lars Johansson (s)
            </item>
            <item xml:id="i-7vRFRASmeLHZRGS8v35vNQ" who="i-RV58z4JKLyvuKAyG2XobP8">
              Laila Bjurling (s)
            </item>
            <item xml:id="i-BDfGno6usDaYtZSEEkBi3p" who="i-YMP8nuJqySuXaujevkGpSV">
              Raimo Pärssinen (s)
            </item>
            <item xml:id="i-QjKD2BibMN8rSiqWmZpWN9" who="i-9xcMYrrML4AzXQ6jGcD6e2">
              Christin Hagberg (s)
            </item>
            <item xml:id="i-HY4r3ddnkAChWJiRV4xq9b" who="i-Q8hYBES3N7Q4fZnAATRjsd">
              Fredrik Olovsson (s)
            </item>
            <item xml:id="i-FrZLi2N8RD3DgzZfu1w1qm" who="i-DKVEwjAedaaDyvZjYRUhUM">
              Britta Rådström (s)
            </item>
            <item xml:id="i-Nh5xQEqEMErePvLgxWdZRG" who="i-V3GjREvdYiesCjNn7quoGc">
              Hans Olsson (s)
            </item>
            <item xml:id="i-LrsyFP1XWXRKJbVsK22cRN" who="i-HXbqFEyQ3cDBEvGisHaWzR">
              Birgitta Eriksson (s)
            </item>
          </list>
        </div>
      </div>
    </body>
  </text>
</TEI>
