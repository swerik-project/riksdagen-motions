<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00362">
  <teiHeader>
    <fileDesc>
      <titleStmt>
        <title>Tillhandahållandet av valsedlar</title>
        <author corresp="i-XcAqMe3ntVBboWUxqACfz">av Gunnar Andrén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillhandahållandet av valsedlar</title>
          <idno type="rdwebb">GX02K362</idno>
          <rs type="number">K362</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K362/text</ref>
          <ref type="dokument_url_html">http://data.riksdagen.se/dokument/GX02K362</ref>
          <ref type="dokumentstatus_url_xml">http://data.riksdagen.se/dokumentstatus/GX02K362</ref>
          <ref type="doc">http://data.riksdagen.se/fil/125A06E7-10F1-4904-85FA-B1062B1B1410</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QWPgxqci6Z8LsjKiXADQes" type="signed"/>
        <correspContext corresp="i-QWPgxqci6Z8LsjKiXADQes">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-8E9gaEqPg1TyoBDEvLZe7L" type="numbering">
          <date when="2009-10-07"/>
        </correspAction>
        <correspAction xml:id="i-TdnkQjHyP6j5F9NLdgVUWZ" type="submission">
          <date when="2009-10-05"/>
        </correspAction>
        <correspAction xml:id="i-NDQD3nRfBfSQePRExU9MKN" type="transfer">
          <date when="2009-10-05"/>
        </correspAction>
        <correspAction xml:id="i-AV7bcVYGpJkEQjscqenrmY" type="assigned"/>
        <correspContext corresp="i-AV7bcVYGpJkEQjscqenrmY">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SCPnnAaRhThurrucVyTYFo" type="motBody">
        <div xml:id="i-j35J1nhTQUYgQ1rVpKJ8n" type="motProposal" subtype="förslag">
          <head xml:id="i-KMsMGSqH2ZNArKW9AoZwge">
            Förslag till riksdagsbeslut
          </head>
          <p xml:id="i-WVD8PGi8kqzVkeGJwaKBY7">
            Riksdagen tillkännager för regeringen som sin mening vad som
            anförs i motionen om tillhandahållandet av aktuella, korrekta,
            kompletta och tillförlitliga valsedlar i alla landets vallokaler
            inklusive på platser med förhandsröstning genom nyttjande av modern
            distributionstryckteknik den 19 september 2010.
          </p>
        </div>
        <div xml:id="i-8Kw19rsLqd5yswDfaiG2Jy" type="motContent">
          <head xml:id="i-5LvbZnEUydfEZubZhwk6af" type="h1">
            Motivering
          </head>
          <p xml:id="i-CvHbBw11D1JEB2Sa8mMd8P">
            För att kunna delta i allmänna val måste väljaren ha relevant
            information om partier, kandidater och hur man förfar vid röstning.
          </p>
          <p xml:id="i-RKvVZiAMKDpXFGc1GkFpgZ">
            Tillgång till valsedel/röstsedel är också en förutsättning för
            att kunna deltaga i valet.
          </p>
          <p xml:id="i-LwvV9YAHxvMEGKq4XUD9RZ">
            Valmyndigheten förser väljaren med relevant information om hur
            man förfar vid röstning. Så sent som under föregående riksmöte
            har riksdagen, på förslag som ursprungligen kommer från Valmyndighetens
            utvärdering av 2006 års val och som biträtts av regeringen och
            senare riksdagen, förbättrat utsändandet av röstkort till röstberättigade
            väljare, i utlandet.
          </p>
          <p xml:id="i-BpZ5nJDfLMKEJzrSxaqmma">
            Det är utmärkt att så skett. Däremot har intet hänt vad gäller
            distributionen av valsedlar.
          </p>
          <p xml:id="i-GWpKbLgokPhnN5c94LvaXU">
            Jag väckte vid riksmötet 2008/09, och har tidigare gjort det
            utan tillstymmelse till framgång vid riksmötena 2002/03, 2003/04,
            2004/05, 2005/06, 2006/07 och 2007/08, förslag om förenklad form
            av tillhandahållande av röstsedlar. Vid riksmötet 2008/09 avslog
            riksdagen på förslag av konstitutionsutskottet (2008/09:Ku4) det
            senast väckta förslaget, denna gång med denna vackra formulering:
          </p>
          <p xml:id="i-4siiyMLr2hrMs9HJKVjzo4">
            I betänkandet behandlas motionsförslag som rör samma eller i
            huvudsak samma frågor som utskottet har behandlat under riksmötet
            2007/08 i betänkande 2007/08:KU18, och riksdagen har i enlighet
            med utskottets förslag avslagit motionsyrkandena. Utskottet vidhåller
            sin tidigare bedömning i dessa frågor och finner inte skäl att
            nu ta upp dem till närmare behandling.
          </p>
          <p xml:id="i-K5NZfaMNknXjf9fcR4MNJR">
            Därefter har i Sverige val till EU-parlamentet ägt rum den 7
            juni 2009. I den valrörelsen inträffade, något som den minnesgode
            sannolikt fortfarande kan erinra sig, det att den inte helt obekante
            dragspelaren, pianisten, orkesterledaren och musikförläggaren
            Benny Andersson fann det oefterrättligt att partiet Feministiskt
            initiativ, enligt ett uttalande i Sveriges Radio av förra riksdagsledamoten
            och partiledaren Gudrun Schyman, inte ansåg sig ha råd att ens
            distribuera partiets valsedlar till samtliga vallokaler i Sverige,
            än mindre till alla väljare. Detta föranledde herr Andersson,
            i syfte att stärka den svenska demokratin, att skänka 1 000 000
            kronor till det nämnda partiet.
          </p>
          <p xml:id="i-P4vzApE1ZxRJ3kNCLdewEp">
            Få har samma möjlighet. Det är inte bra att i dagens Sverige
            någon skall behöva anse att medborgarrätt heter pengar.
          </p>
          <p xml:id="i-2zfeuzUPoQZ5qdcubAJanA">
            Enligt Valmyndighetens rapport Erfarenheter från valen den 17
            september 2006, utgiven den 16 januari 2007, framgick att de allra
            flesta, 99 procent, ansåg sig också veta hur man gör när man röstar
            . Det är en tillfredsställande och uppmuntrande siffra.
          </p>
          <p xml:id="i-GKncyefnjLELVCYWV22Ggd">
            Allt är emellertid inte lika bra. Särskilt illa är att intentionerna
            bakom 1994 års personvalsreform inte blivit vad som eftersträvades,
            undantaget EU-valen 1999, 2004 och, tydligen dock endast delvis,
            2009.
          </p>
          <p xml:id="i-N7ukXenswqmjh8AHnW8oBX">
            Orsaken står till betydande del att finna i bristen på distribution
            av tillförlitliga valsedlar: Avsaknaden av aktuella, korrekta,
            kompletta och tillförlitliga valsedlar vid landets alla förhandsröstningsställen
            utgör i det avseendet ett betydande om än inte oöverstigligt problem.
          </p>
          <p xml:id="i-CEmaWQmQ88UcrtMbtSfgsj">
            Det lyckliga förhållandet är dock att denna brist vad gäller
            distribution av valsedlar kan avhjälpas om riksdagen beslutar
            att regeringen skall ge Valmyndigheten i god tid före de allmänna
            valen den 19 september 2010 i uppdrag att utnyttja modern distributionstryckteknik
            för valsedlar.
          </p>
          <p xml:id="i-UrvqU7WUcHybcEa41jARbd">
            Ser man till den centrala totalkostnaden för genomförandet av
            2002 och 2006 års allmänna val bidrag till kommunernas kostnader
            medräknade på 216 respektive 229 miljoner kronor, är varje besparing
            önskvärd. Valet 2010 kan komma att bli än mer kostsamt.
          </p>
          <p xml:id="i-3Zti2GXadZxebsXrXjhX5N">
            Vid de allmänna valen 2006 trycktes exempelvis cirka 680 000
            000 valsedlar (680 miljoner!) med partibeteckning och/eller kandidater.
            Att minska detta antal, liksom distributionen av dem till de 5
            976 vallokalerna 2002, särskilda röstmottagningsställen oräknade,
            och 5 783 vallokalerna 2006, samma undantag, är önskvärt, inte
            minst av den anledningen att logistiken kräver att partierna mycket
            lång tid i förväg beslutar om vilka kandidater som skall ställa
            upp och, sedan tryckningslov givits vanligen fyra till fem månader
            före valdagen, inträffade händelser dödsfall, namnändringar, flyttningar
            och kanske även partibyten eller andra avhopp inte kan beaktas.
          </p>
          <p xml:id="i-Nj2MYVvCDrPkBwybuDaJhw">
            Att undanröja dessa problem och därmed skapa en mer korrekt och
            tillförlitlig valsituation för väljaren på valdagen är mycket
            angeläget. Det är exempelvis synnerligen otillfredsställande om
            sedan en tid avlidna kandidater väljs in i beslutande församlingar,
            vilket dessvärre hänt.
          </p>
          <p xml:id="i-NdvzAtZSYkMBfDFr8fiKsu">
            Ser vi till de tre senaste riksdagsvalen kan följande statistik
            (källa: Valmyndigheten) vara intressant (procent):
          </p>
          <table xml:id="i-2epV2qzMwNuYVF9XFVWRbG">
            <row xml:id="i-73JgjfqnbmWpiReC1MQ8PG">
              <cell>
                Val
              </cell>
              <cell>
                Valdeltagande
              </cell>
              <cell>
                Förhandsröstande
              </cell>
              <cell>
                Personkryss
              </cell>
            </row>
            <row xml:id="i-RdTLQbQuHbnUuPoEXM56kQ">
              <cell>
                1998
              </cell>
              <cell>
                81,4
              </cell>
              <cell>
                31,2
              </cell>
              <cell>
                30
              </cell>
            </row>
            <row xml:id="i-GZzcQK6y2AuduHebQPh61X">
              <cell>
                2002
              </cell>
              <cell>
                80,1
              </cell>
              <cell>
                29,8
              </cell>
              <cell>
                26
              </cell>
            </row>
            <row xml:id="i-NsBgvLT9YLQgidmoWzYJbA">
              <cell>
                2006
              </cell>
              <cell>
                81,9
              </cell>
              <cell>
                31,8
              </cell>
              <cell>
                22
              </cell>
            </row>
          </table>
          <p xml:id="i-Vj9z3iJZaCQfuBqEJkG8K7">
            I absoluta tal innebar det att vid 2002 års val förhandsröstade
            (poströstade) 1 605 921 väljare.
          </p>
          <p xml:id="i-N5SJykTt7nnBTXhG8tmTET">
            Vid 2006 års val var motsvarande siffra 1 796 279.
          </p>
          <p xml:id="i-6EWSi7KgFnRz6q6wVZPUds">
            Det innebär att förhandsröstningen nära nog omfattar var tredje
            avgiven röst.
          </p>
          <p xml:id="i-UWLguJreXT7gXDkUvjpcTy">
            Motsvarande statistik för de tre EU-valen ger följande sifferserie:
          </p>
          <table xml:id="i-9fVujFX6teB1SPkLaEQREt">
            <row xml:id="i-LzD6jy8df9R9VLVjb9hzuZ">
              <cell>
                Val
              </cell>
              <cell>
                Valdeltagande
              </cell>
              <cell>
                Förhandsröstande
              </cell>
              <cell>
                Personkryss
              </cell>
            </row>
            <row xml:id="i-RFjvXDpe7zd1x1ZHmFNaNe">
              <cell>
                1995
              </cell>
              <cell>
                41,6
              </cell>
            </row>
            <row xml:id="i-DHHe5kyY4WBgjD8rkqnEr6">
              <cell>
                1999
              </cell>
              <cell>
                38,8
              </cell>
              <cell>
                32,4
              </cell>
              <cell>
                66
              </cell>
            </row>
            <row xml:id="i-72R34tAwTQ9jKFTivciQom">
              <cell>
                2004
              </cell>
              <cell>
                37,9
              </cell>
              <cell>
                25,2
              </cell>
              <cell>
                59
              </cell>
            </row>
            <row xml:id="i-QPKDDU2F1XqpyenhWkWiqo">
              <cell>
                2009
              </cell>
              <cell>
                45,5
              </cell>
              <cell>
                30,0
              </cell>
              <cell>
                59
              </cell>
            </row>
          </table>
          <p xml:id="i-7LkVhFV1yoWN7KmojKJ9gt">
            Eftersom antalet avgivna röster vid EU-valen varit relativt få
            1995: 2 727 989, 1999: 2 588 514, 2004: 2 584 464 och 2009: 3
            227 561 (mot 5,38 miljoner 2002 och 5,65 miljoner 2006 vid riksdagsvalen)
            har antalet förtidsröstande varit bara hälften eller mindre än
            det jämfört med de allmänna valen, cirka 840 000 år 1999, 660
            000 år 2004 men 966 480 detta år.
          </p>
          <p xml:id="i-UepoiSFEhJosAf374fwtxj">
            Däremot är det intressant att notera att andelen personkryssade
            valsedlar i EU-valen är långt högre än i riksdags- och kommunalvalen.
            Det finns säkert skilda anledningar den viktigaste är sannolikt
            medieexponeringen av toppkandidaterna tillsammans med att det
            är de mest intresserade av väljarna som deltar i röstandet men
            en anledning kan vara tillgången till personmarkerade valsedlar.
          </p>
          <p xml:id="i-Wyaqeoi6ruo212gGddZEMz">
            Vid EU-valet 1999 blev 14 av de 22 EU-parlamentarikerna personvalda
            enligt gällande regler, vid valet 2004 hela 15 av 19, vid 2009
            års val var det 13 av 18 som uppnådde 5-procentsgränsen varav
            två inte skulle blivit valda eljest. Vid EU-valen har personvalet
            blivit en succé.
          </p>
          <p xml:id="i-XmaGFy64G4Ke13KV82x72K">
            Från Valmyndigheten erhåller varje väljare information och röstkort
            om var, när, hur och i vilka val vederbörande kan rösta.
          </p>
          <p xml:id="i-WixbsoZJ9bR7Vu7siT6TMA">
            Vare sig Valmyndigheten efter dess tillkomst 2001 eller den tidigare
            traditionella samarbetspartnern, Posten AB numera ligger ansvaret
            på kommunerna som huvudsakligen använder sina bibliotek för förtidsröstning
            tillhandahåller under normala betingelser namnvalsedlar; det ankommer
            på partierna att se till att valsedlar finns tillgängliga på alla
            postkontor, så även i/utanför de över 6 000 vallokaler som var
            öppna på valdagarna 1998, 2002 och 2006.
          </p>
          <p xml:id="i-PzSpPkaSZogXL8cA3Jkqkt">
            Vid EU-valet 2009 hade en förbättring inträffat genom avtal som
            gjorde att fler valsedlar med namn fanns tillgängliga i vallokalerna
            för partier som uppnått 1 procent av väljarnas röster vid något
            av de närmast liggande valen.
          </p>
          <p xml:id="i-n1Qu8bKA5eWRr4TqmnQgY">
            För alltför många väljare återstår ofta en partivalsedel utan
            namn eller ens valsedel med partibeteckning. Få väljare väljer
            att återkomma för att förtidsrösta, eller rösta i vallokal, på
            grund av att man inte haft tillgång till namnvalsedel vid förtidsröstningstillfället.
          </p>
          <p xml:id="i-TSWULGbF5dFZG22inT9C6X">
            Denna tekniska begränsning, frånvaron av tillgång till personmarkerade
            valsedlar, påverkar direkt möjligheterna för partiernas kandidater
            att ta sig över riksdagens 8-procentspärr och övriga vals 5-procentsspärrar.
          </p>
          <p xml:id="i-HrHAJZ7FL2DPVQMnbe3aUA">
            När en hög andel av valsedlarna endera bara är partimärkta eller
            inte alls kryssade blir det ogörligt för många kandidater att
            nå spärrgränserna.
          </p>
          <p xml:id="i-LWjZwkTHDNtAPjYjUgwh3J">
            Ett starkt argument för en förändring är just att den tekniska
            begränsningen avsaknad av personmarkerade valsedlar vid valtillfället
            undergräver värdet av personvalet. Hur väljer man person när man
            inte vet vem som kandiderar?
          </p>
          <p xml:id="i-6tiFUqZ4nyrUoM4jVB2uzf">
            Det finns emellertid en tekniskt enkel möjlighet att lätt distribuera
            relevanta valsedlar för registrerade partier till alla röstande.
            Det kan ske genom att det i varje vallokal och hos förtidsröstmottagningarna
            finns en vanlig valsedelsmaskin som levererar de korrekta valsedlarna
            i samma ögonblick som den röstberättigade beslutar sig för att
            rösta.
          </p>
          <p xml:id="i-KGqJrn3XSQcoLLVzYYRDYf">
            Genom att på röstkortet från Valmyndigheten anbringa en streckkod
            för väljaren, som identifierar valdistriktet, skulle en enkel
            skrivare, kopplad till Valmyndigheten, kunna leverera valsedlarna
            för de aktuella valen, i korrekta färger, för samtliga registrerade
            partier och med partiernas kandidater.
          </p>
          <p xml:id="i-U49uefjnTxMbCyzsnDvD4f">
            Denna valsedelsmaskin, som inget annat är än en datorstyrd skrivare
            försedd med gula, blåa och vita valsedlar i skrivarfacken, skulle
            på någon sekund leverera samtliga relevanta valsedlar, för registrerade
            partier, för rätt valkrets och val samt med registrerade kandidater.
            Själva röstavlämnandet och röstmottagningen skulle inte påverkas.
          </p>
          <p xml:id="i-Rg4G1f3vycqExr8N8b1a41">
            En valsedelsskrivare enligt ovan skulle med fördel kunna användas
            redan vid de allmänna valen den 19 september 2010. Stundom är
            också valteknik att vilja, inte bara att välja. När förslag med
            denna inriktning tidigare väckts har emellertid riksmötena beslutat
            på förslag av konstitutionsutskottet att avslå dem med hänvisning
            till att Grundlagskommittén berett motsvarande förslag. Det betyder
            emellertid att frågan hamnar i vad som brukar kallas långbänk.
            Det behövs i stället ett ordentligt uppdrag till Valmyndigheten
            att förverkliga denna reform som skulle underlätta för väljarna,
            för partierna, spara pengar till skattebetalarna och stärka demokratin.
          </p>
          <p xml:id="i-Eg35NWoBisceXcbhTG7dZt">
            Slutligen finns skäl att påtala två ting av speciell innebörd
            vilket skett i motsvarande motion lång innan musikförläggare Andersson
            började leta i telefonkatalogen efter partiordförande Schymans
            telefonnummer för att kunna sända över 1 miljon kronor:
          </p>
          <list xml:id="i-DqNNQwm4E8UmobDY6oKURi" style="ol">
            <item xml:id="i-4Rn7AVy5Nhn5EcBCFDKYg3">
              Att tvinga partier, särskilt sådana som ännu inte har riksdags-
              eller EU-representation, att själva distribuera sina valsedlar
              framstår som en omotiverad åtgärd i syfte att snarast försvåra
              för det nya partiet att konkurrera med de från förra mandatperioden
              invalda. Partierna bör konkurrera med åsikter, inte genom att
              förhindra att valsedlar finns tillgängliga från alla partier som
              söker väljarnas förtroende.
            </item>
            <item xml:id="i-Ee3KrY1bwF6ZxDkR1PPu9b">
              Dessutom framstår det av miljöskäl som oansvarigt att låta trycka
              miljontals och åter miljontals valsedlar samt att transportera
              dessa kors och tvärs över landet när samma sak kan ske via modern
              dataöverföring.
            </item>
          </list>
        </div>
        <div xml:id="i-SUY7y3b588hPYeLJzZkbrV" type="motSignatures">
          <list xml:id="i-N9w3ctpoiApsL5jhE7wtq">
            <item xml:id="i-N8LTgkEvkNAazw5LJDbXpn" who="i-XcAqMe3ntVBboWUxqACfz">
              Gunnar Andrén (fp)
            </item>
          </list>
        </div>
      </div>
    </body>
  </text>
</TEI>
