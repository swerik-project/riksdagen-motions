<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-JuU-00348">
  <teiHeader>
    <fileDesc>
      <titleStmt>
        <title>Organiserad brottslighet</title>
        <author corresp="i-U5MhCo51MGLLY94GAGJZhY">av Johan Linander m.fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Organiserad brottslighet</title>
          <idno type="rdwebb">GR02Ju348</idno>
          <rs type="number">Ju348</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GR02Ju348/text</ref>
          <ref type="dokument_url_html">http://data.riksdagen.se/dokument/GR02Ju348</ref>
          <ref type="dokumentstatus_url_xml">http://data.riksdagen.se/dokumentstatus/GR02Ju348</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U5MhCo51MGLLY94GAGJZhY</idno>
            <name>Johan Linander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-MAjkY7TMfvfsiuE3eArFUA</idno>
            <name>Viviann Gerdin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <name>Eskil Erlandsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-2ggBvfkHRn3s8FvFEPLxjs</idno>
            <name>Agne Hansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-EYsBC4u5K3oa8SyoHdgTPc</idno>
            <name>Claes Västerteg</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-97ancH8vcZWM84VcKVCDX7</idno>
            <name>Margareta Andersson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WEzyA7dEPEhASojBwNM5BG" type="signed"/>
        <correspContext corresp="i-WEzyA7dEPEhASojBwNM5BG">
          <note type="signatory" corresp="i-U5MhCo51MGLLY94GAGJZhY"/>
          <note type="signatory" corresp="i-MAjkY7TMfvfsiuE3eArFUA"/>
          <note type="signatory" corresp="i-B471TcSCwHNHrNRk1EdJek"/>
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-2ggBvfkHRn3s8FvFEPLxjs"/>
          <note type="signatory" corresp="i-EYsBC4u5K3oa8SyoHdgTPc"/>
          <note type="signatory" corresp="i-97ancH8vcZWM84VcKVCDX7"/>
        </correspContext>
        <correspAction xml:id="i-RZVzz8V4J4nD2q8XTfEnqC" type="referral">
          <date when="2003-10-15"/>
        </correspAction>
        <correspAction xml:id="i-tWDFyveJezNriaDQxg2bd" type="dismissal">
          <date when="2003-10-15"/>
        </correspAction>
        <correspAction xml:id="i-4vgkKrhJ9d43kEj3FLLMFo" type="submission">
          <date when="2003-10-07"/>
        </correspAction>
        <correspAction xml:id="i-5sbPN9LE8ayWh3SrvEKKH2" type="assigned"/>
        <correspContext corresp="i-5sbPN9LE8ayWh3SrvEKKH2">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Ju_0348/mot_200304_Ju_0348-0001.pdf"/>
      <div xml:id="i-L2rJ89vSRzWiRJ1f7AVu2L" type="motHeader">
        <div xml:id="i-NnN53P1vDEtjB9Wq89uo2i" type="motTitle"/>
        <div xml:id="i-VtkSPeTVnh8arJqa4SnLNC" type="motSubmissionInfo"/>
      </div>
      <div xml:id="i-CiFsT4i1ihxSboaztycrZJ" type="motBody">
        <div xml:id="i-9bqFtQaGiJh5AUH2Vybmba">
          <p xml:id="i-4YKX6LyfTC46GuaqLnUVvs">
            2003/04 mnr: Ju348 pnr: c111
          </p>
          <p xml:id="i-VJiPn8TanEukthRpBLUCtS">
            Motion till riksdagen 2003/04:Ju348
          </p>
          <p xml:id="i-4KtGY8DuPGU9GsE7Fa9gQt">
            av Johan Linander m.fl. (c)
          </p>
          <p xml:id="i-4mg5ogT4Md82DLAp641SPk">
            Organiserad brottslighet
          </p>
          <p xml:id="i-DbeW7k3kU3pBoJd5gz4cCM">
            Motionen delad mellan flera utskott
          </p>
          <p xml:id="i-9GCyXMqz7jgdmzfNtJr6uS">
            Förslag till riksdagsbeslut
          </p>
          <p xml:id="i-Mgn3dH11hjesCLKyCSU8ma">
            1. Riksdagen tillkännager för regeringen som sin mening vad i
            motionen anförs om att Sverige i alla internationella sammanhang
            skall verka för att stoppa människohandel, terrorbrott, narkotikabrott,
            grov ekonomisk brottslighet och annan organiserad brottslighet.
            2. Riksdagen tillkännager för regeringen som sin mening vad i
            motionen anförs om att ge uppehållstillstånd till av människohandel
            drabbade kvinnor och se över möjligheterna för asyl av humanitära
            skäl i Sverige.' 3. Riksdagen tillkännager för regeringen som
            sin mening vad i motionen anförs om specialutbildade poliser vid
            fasta enheter för att effektivisera polisens arbete mot människohandel.
            4. Riksdagen tillkännager för regeringen som sin mening vad i
            motionen anförs om att den bör kunna dömas till våldtäkt som har
            sexuellt umgänge med en person som man vet är tvingad till prostitution.
            5. Riksdagen tillkännager för regeringen som sin mening vad i
            motionen anförs om statlig hjälp till de ideella organisationerna
            i deras brottsförebyggande arbete. 6. Riksdagen tillkännager för
            regeringen som sin mening vad i motionen anförs om åtgärder mot
            övergrepp i rättssak. 7. Riksdagen tillkännager för regeringen
            som sin mening vad i motionen anförs om att tillåta buggning vid
            fall där grov brottslighet föreligger. 8. Riksdagen tillkännager
            för regeringen som sin mening vad i motionen anförs om att lagstiftning
            bör ske för hur eventuell överskottsinformation som inte rör den
            aktuella brottsmisstanken får användas.
          </p>
          <p xml:id="i-3YzziGmcsPYZ3Ggir66gTe">
            "Yrkande 2 hänvisat till SfU.
          </p>
          <pb facs="riksdagen-motions-pdf/data/200304/mot_200304_Ju_0348/mot_200304_Ju_0348-0002.pdf"/>
          <p xml:id="i-UniBuKqT2jY8e5M5HtrwtX">
            2003/04:Ju348
          </p>
          <p xml:id="i-PYu2o3KtpWD26SNANN4zxF">
            Inledning
          </p>
          <p xml:id="i-8JHDEc6oaJoUZc5PZoW5M8">
            Den ökade internationaliseringen sätter tydliga avtryck även
            i vårt rättsväsende. Ett öppet och gränslöst Europa innebär att
            även kriminaliteten rör sig alltmer över gränserna. I många olika
            typer av brott, till exempel terrorbrott, narkotikabrott, grov
            ekonomisk brottslighet, människohandel och annan organiserad brottslighet
            saknar nationella gränser betydelse. Samtidigt stannar ofta möjligheterna
            att från samhällets sida bekämpa denna typ av brottslighet vid
            gränsen. Det innebär att brottsligheten alltför ofta ligger några
            steg före rättssamhället. Därför är det nödvändigt att utveckla
            det gränsöverskridande samarbetet kring brottsbekämpning och brottsförebyggande
            arbete. Handeln med människor har vuxit explosionsartat de senaste
            åren och alltfler kvinnor och barn säljs till prostitution och
            sexhandel. Centerpartiet lägger därför huvudvikten i denna motion
            på den delen av den organiserade brottsligheten. Sverige skall
            i alla internationella sammanhang verka för att stoppa handeln
            med kvinnor och barn, stödja offren och införa hårdare straff
            mot dem som handlar med kvinnor och barn. Organiserad brottslighet
            sprider sig tyvärr i en alltför hög hastighet, och dessa brott
            måste med kraft motarbetas. Denna form av brottslighet har med
            tiden blivit allt brutalare, mer internationell och därmed mer
            besvärlig att komma åt. För att åstadkomma en tryggare tillvaro
            för medborgarna måste det till ett starkt, gränsöverskridande
            polissamarbete mot brott. Ett väl fungerande rättsligt samarbete
            inom EU är av stor betydelse för att människor skall känna trygghet
            i gemenskapen. Därför bör samarbetet inom EU på det rättsliga
            området prioriteras under kommande år. Vad som ovan anförts om
            att Sverige i alla internationella sammanhang skall verka för
            att stoppa människohandel, narkotikabrott, terrorbrott, grov ekonomisk
            brottslighet, människohandel och annan organiserad brottslighet
            bör ges regeringen till känna.
          </p>
          <p xml:id="i-DSA9VJPEroUFWDHZspKSrd">
            Människohandeln måste stoppas
          </p>
          <p xml:id="i-KRDuAFDHbw8W9k3vTKc1cS">
            Sverige har, genom =&lt;:undertecknandet av Förenta nationernas
            människohandelsprotokoll, förbundit sig att ställa människohandlarna
            inför rätta och vidta åtgärder mot den organiserade brottsligheten.
            Enligt uppskattningar kommer ca 500 000 kvinnor årligen som offer
            för människohandel till någon av EU:s medlemsstater. Enligt FN
            blir mellan 700 000 och 2 miljoner människor offer för människohandel
            varje år. Människohandeln kan ekonomiskt jämföras med den internationella
            drog- och vapensmugglingen. FN har uppskattat att de kriminella
            grupperna tjänar cirka
          </p>
          <pb facs="riksdagen-motions-pdf/data/200304/mot_200304_Ju_0348/mot_200304_Ju_0348-0003.pdf"/>
          <p xml:id="i-WC8gQNCaCrYc7yYGp7agUg">
            7 miljarder dollar varje år på handeln med kvinnor. Sverige är
            absolut inte förskonat från fenomenet människohandel. Enligt Rikskriminalpolisen
            luras kvinnorna, ofta mycket unga, som regel med löfte om välavlönat
            arbete på restauranger eller liknande. De kommer ofta från fattiga
            förhållanden i Östeuropa, Ryssland, Ukraina med flera länder.
            När de kommit fram till destinationslandet fråntas de identitetshandlingar,
            tvingas prostituera sig och hålls under uppsikt av hallickar som
            tar hand om merparten av kvinnornas inkomster. Många kvinnor misshandlas
            och våldtas, en del mördas. Det är svårt att återvända hem eftersom
            de flesta lider av psykiska och fysiska skador. När kvinnorna
            befinner sig i ett främmande land där de inte talar språket eller
            har tillstånd att befinna sig är hallickens makt och kontroll
            över dem total. Offren för människohandel har sällan någon att
            vända sig till. En del kvinnor är på grund av erfarenheter från
            hemlandet rädda för polisen och vågar därför inte vända sig dit.
            Om de går till polisen riskerar de vidare att avvisas. Beroende
            på var kvinnorna kommer ifrån och vad de tvingats genomgå i det
            nya landet har många av dem svårt att återvända. De kan känna
            skam och skuld och skulle i vissa fall utestängas från gemenskapen
            i hemlandet på grund av vad de varit med om här. Det förekommer
            också att kvinnor lurats att tro att de skulle betraktas som brottslingar
            om de avslöjar sig. Till detta kommer hot mot dem själva eller
            deras familj i de fall de försöker ta sig ur sin situation. De
            rapporter som EU:s medlemsstater lämnat till Europol tyder på
            att hot mot såväl kvinnorna som deras familjer har blivit vanligare.
            Inte sällan har organiserade människohandlare kontakter i hemlandet
            som känner till kvinnans bakgrund, vilket kvinnan i sin tur känner
            till. Det är vanligt att nu avsedda kvinnor antingen kommit in
            i ett land illegalt eller kommit in med stöd av till exempel turistvisering
            och sedan stannat kvar efter det att detta löpt ut. Under vistelsen
            har de utnyttjats för sexuella tjänster, antingen öppet på gatan
            eller hållits inlåsta för samma ändamål. När de upptäckts eller
            frivilligt tagit kontakt med polis har de saknat laglig grund
            för sin vistelse. Ofta har de då omedelbart avvisats utan att
            polisen försökt utreda under vilka förhållanden de kommit till
            och vistats i exempelvis Sverige. De drabbade kvinnorna måste
            ges uppehållstillstånd så att de kan stanna under hela rättegångsprocessen,
            och möjligheterna till asyl på grund av humanitära skäl bör ses
            över. Det behövs kunskap om människohandeln hos fler än hos polisen,
            inte minst inom vårdcentraler och andra som kan komma i kontakt
            med dessa kvinnor. Vad som ovan anförts om att ge uppehållstillstånd
            till drabbade kvinnor och se över möjligheterna för asyl av humanitära
            skäl i Sverige bör ges regeringen till känna. Det enklaste sättet
            att stoppa all prostitution vore att män, eftersom det framförallt
            är män som är sexköpare, slutar att köpa sex. Men tyvärr är det
            inte så enkelt. Samhället måste ta sitt ansvar på olika sätt.
            Under förra året skärptes lagstiftningen vad gäller trafficking.
            Brottet jämställs nu med mord, våldtäkt och grova rån. Men det
            hjälper inte när polisen varken har resurser eller utbildning
            på området. Polisen måste få resurser att ha traffickinggrupper
            som specialutbildas för att arbeta med människohandel i
          </p>
          <p xml:id="i-44xhDyN6NzTGHwUr9cV85D">
            2003/04:Ju348
          </p>
          <pb facs="riksdagen-motions-pdf/data/200304/mot_200304_Ju_0348/mot_200304_Ju_0348-0004.pdf"/>
          <p xml:id="i-HkNZfTuPoCrHmL6eozRM3N">
            2003/04:Ju348
          </p>
          <p xml:id="i-LRHoKRYFNaQJUsHechnxXr">
            de distrikt som är berörda. Polisen måste också bli bättre på
            att bekämpa den Internetbaserade prostitutionen där de yngsta
            och mest utsatta tjejerna ofta finns. Även tullen bör få ökade
            befogenheter att ingripa vid misstanke om människosmuggling och
            illegal invandring. Det är även viktigt att kvinnorna får hjälp
            att lämna sitt missbruk, och varje kommuns socialförvaltning bör
            ha en strategi för att hjälpa de prostituerade. Det är också angeläget
            att de sexköpande män som vill sluta att köpa sex har rätt att
            få hjälp. Vad som ovan anförts om specialutbildade poliser vid
            fasta enheter för att effektivisera polisens arbete mot människohandel
            bör ges regeringen till känna. Det är som sagt efterfrågan på
            att köpa sex som skapar en sexhandel. Det är efterfrågan på att
            köpa sex av unga, kidnappade, hotade och tvångsprostituerade flickor
            som skapar trafficking. Det är alltför många som betalar stora
            belopp till hallickar för att få utnyttja och våldta barn, vilket
            gör att barnprostitution och trafficking ökar i en skrämmande
            takt. Den som har sexuellt umgänge med en individ som man vet
            är tvingad till prostitution bör kunna dömas till våldtäkt. Detta
            bör ges regeringen till känna.
          </p>
          <p xml:id="i-TEh4EjFGjJgPNvjScVLLwT">
            Övergrepp i rättssak
          </p>
          <p xml:id="i-6fyGYmF8hrnaMHPny7Dyyo">
            På senare tid har den organiserade brottsligheten börjat med
            allt mer övergrepp i rättssak. Det är ytterst allvarligt om vittnen
            har dragit tillbaka sina vittnesmål efter hot, vilket hänt de
            senaste åren, och det finns därför skäl att förstärka skyddet
            för vittnen och målsägare. Hoten mot målsägande och vittnen har
            dessutom ökat i antal. Vittnenas ställning som en vital del av
            rättsväsendet måste tryggas genom att skyddet för målsägande och
            vittnen förbättras. Vittnen bör i ökad omfattning ges stödpersoner
            som kan hjälpa till såväl under en = förundersökningsprocess som
            under = själva domstolsförhandlingarna. Det finns även skäl att
            skärpa domstolarnas tillträdeskontroll och utreda i vilken mån
            domstolarnas utformning påverkar vittnenas situation. Det är inte
            acceptabelt att vittnen eller målsägande inför en förhandling
            tvingas sitta i samma rum som den åtalade. Många vittnen har reagerat
            kraftigt på den kallelse som domstolarna skickar ut inför en förhandling.
            I många fall är den allt annat än välkomnande och redogör på ett
            bryskt sätt för att vittnet kan tvingas att betala vite, hämtas
            av polis eller rent av bli skyldigt att betala rättegångskostnader
            om han eller hon inte dyker upp. Kallelserna bör således utformas
            på ett angenämare sätt så att de som vittnar känner att de gör
            en insats för samhället. Vittnesstöd är en angelägen åtgärd i
            en situation när vittnena känner sig otrygga och osäkra. Den organisation
            med vittnesstöd som nu byggs upp i landet måste ha ett långsiktigt
            mål. Frivilligorganisationernas arbete måste ske utifrån lokala
            förutsättningar så att organisationen byggs upp «underifrån. För
            att vittnesstödet, brottsofferjourer och övrigt brottsförebyggande
            arbete ska fungera långsiktigt krävs ett statligt stöd till frivilligorganisationernas
            arbete. De som ställer upp som vittnesstöd måste ges skälig ersättning.
            Det arbete som utförs ideellt,
          </p>
          <pb facs="riksdagen-motions-pdf/data/200304/mot_200304_Ju_0348/mot_200304_Ju_0348-0005.pdf"/>
          <p xml:id="i-BZkM2kkR912ekfZcj4SGMi">
            med eller utan offentligt stöd, bör ständigt uppmärksammas och
            stärkas. Vad som ovan anförts om en statlig hjälp till de ideella
            organisationerna bör ges regeringen till känna. På tio år har
            antalet dömda för övergrepp i rättssak fördubblats. Ökningen har
            skett successivt. En orsak till ökningen är enligt BRÅ att fler
            vågar anmäla hoten, men det står klart att det också handlar om
            en kraftig ökning av antalet hot. Övergrepp i rättssak förekommer
            också i samband med sexualbrott. Centerpartiet har reagerat över
            dessa oroväckande siffror och därför agerat i riksdagen för att
            få till stånd en straffskärpning. Om inte vittnen och målsägande
            törs agera i våra domstolar faller en väsentlig del av vårt rättssamhälle.
            Vad som ovan anförts om åtgärder mot övergrepp i rättssak bör
            ges regeringen till känna.
          </p>
          <p xml:id="i-vKSgnFYwauvX4DQnuC4TP">
            Buggning
          </p>
          <p xml:id="i-8YbRhMDLx8PHmdqmameAxF">
            Buggning ska få användas vid brott som ger minst fyra års fängelse,
            till exempel grova narkotikabrott, mord och kidnappning. Däremot
            bör bland andra präster, läkare, advokater och journalister skyddas
            från att bli hemligt avlyssnade i sin yrkesroll. Det kan röra
            sig om själavård och bikt, advokaters klientsamtal och journalisters
            redaktionella arbete som måste skyddas. Beslut om eventuell avlyssning
            ska fattas av domstol. Rättssäkerheten ökar genom att offentliga
            ombud tillåts delta i alla ärenden om hemliga tvångsmedel, till
            exempel även telefonavlyssning. Ombudet ska inte företräda en
            enskild misstänkt person utan alla enskilda som kan beröras av
            avlyssningen. Ombudet ska också kunna överklaga beslut som inte
            tillräckligt tillgodoser enskildas intressen. Den enskildes integritet
            måste hela tiden beaktas ytterst noggrant. Centerpartiet anser
            att detta är en väg att gå för att komma åt den riktigt grova
            brottsligheten. Vad som ovan anförts om att tillåta buggning vid
            grova brott bör ges regeringen till känna. Den grova organiserade
            brottsligheten har lett till att det finns ett ökat behov av att
            i större utsträckning använda sig av den så kallade överskottsinformationen
            som polisen får i samband med till exempel hemlig telefonavlyssning
            av andra misstänkta. Idag råder det en allt för oklar bild av
            hur domstolarna får använda sig av detta material. Det är givetvis
            bara bra om fler brott kan klaras upp och fler brottslingar dömas
            samtidigt som den enskildas rättssäkerhet måste beaktas. Det är
            följaktligen av stor vikt att lagstiftning sker för hur eventuell
            överskottsinformation som inte rör den aktuella brottsmisstanken
            får användas. Detta bör ges regeringen till känna.
          </p>
          <p xml:id="i-UNED14vnDvR78dYWvWDSAk">
            2003/04:Ju348
          </p>
          <pb facs="riksdagen-motions-pdf/data/200304/mot_200304_Ju_0348/mot_200304_Ju_0348-0006.pdf"/>
          <p xml:id="i-GHCKcfv83v2G9TspJhxTWp">
            2003/04:Ju348
          </p>
          <p xml:id="i-E3KMxHt7fufMTzSHJEHEdi" type="date">
            Stockholm den 1 oktober 2003
          </p>
          <div xml:id="i-NbYT4u6L5S3UZ9RJd5n2rM" type="signatureBlock">
            <p who="i-U5MhCo51MGLLY94GAGJZhY" type="signature">
              Johan Linander (c)
            </p>
          </div>
          <p xml:id="i-8WEvD6diy48jMkxmnhmm8p">
            Viviann Gerdin (c) Eskil Erlandsson (c) Kerstin Lundgren (c)
            Agne Hansson (c) Claes Västerteg (c) Margareta Andersson (c)
          </p>
        </div>
      </div>
    </body>
  </text>
</TEI>
