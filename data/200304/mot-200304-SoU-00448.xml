<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SoU-00448">
  <teiHeader>
    <fileDesc>
      <titleStmt>
        <title>Nationell strategi mot ökande alkoholkonsumtion</title>
        <author corresp="i-Ybw8JnrmHGCsqpipBke8a7">av Mikael Oscarsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationell strategi mot ökande alkoholkonsumtion</title>
          <idno type="rdwebb">GR02So448</idno>
          <rs type="number">So448</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GR02So448/text</ref>
          <ref type="dokument_url_html">http://data.riksdagen.se/dokument/GR02So448</ref>
          <ref type="dokumentstatus_url_xml">http://data.riksdagen.se/dokumentstatus/GR02So448</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BHaPipdhj2VfopnVXPfUSB" type="signed"/>
        <correspContext corresp="i-BHaPipdhj2VfopnVXPfUSB">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-ES29ek3B7GpMKCdCXFPPSu" type="referral">
          <date when="2003-10-15"/>
        </correspAction>
        <correspAction xml:id="i-3gwk7aLA469vRHiogtRGDT" type="dismissal">
          <date when="2003-10-15"/>
        </correspAction>
        <correspAction xml:id="i-HuTcS7bZpyNEcQwZo2Pc7W" type="submission">
          <date when="2003-10-07"/>
        </correspAction>
        <correspAction xml:id="i-QjfiACuRzNmkCZ6DEXDVv6" type="assigned"/>
        <correspContext corresp="i-QjfiACuRzNmkCZ6DEXDVv6">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_So_0448/mot_200304_So_0448-0001.pdf"/>
      <div xml:id="i-EDi6Zax1nH6BFRTGoXfBq4" type="motHeader">
        <div xml:id="i-PpB1vz2J7gsc9C4UytWFaw" type="motTitle"/>
        <div xml:id="i-MzypvuS8eXPhisgQA3qoLW" type="motSubmissionInfo"/>
      </div>
      <div xml:id="i-EGd2927qQVY98KF7BRqPex" type="motBody">
        <div xml:id="i-KuReSRR7PwUnsAv1zaMXfr">
          <p xml:id="i-8qJo468oFXw4xqJrP9TADM">
            2003/04 mnr: S0448 pnr: kd862
          </p>
          <p xml:id="i-Q641bZb5JoB9AQHMUtK1AL">
            Motion till riksdagen 2003/04:S0448
          </p>
          <p xml:id="i-JP5Z1Ds7bwwPLAS76x1piD">
            av Mikael Oscarsson (kd)
          </p>
          <p xml:id="i-MS3D5nPea39j7J2DnoxAjt">
            Nationell strategi mot ökande alkoholkonsumtion
          </p>
          <p xml:id="i-MqfjCensxXpPCCQ9FTiFTn">
            Förslag till riksdagsbeslut
          </p>
          <p xml:id="i-VKZzLWnSea4zZaaF9AdqM6">
            1. Riksdagen tillkännager för regeringen som sin mening vad i
            motionen anförs om att fastställa en nationell strategi mot den
            ökande alkoholkonsumtionen. 2. Riksdagen tillkännager för regeringen
            som sin mening vad i motionen anförs om att anta en målsättning
            att minska alkoholkonsumtionen med 20 246 på tio år och inrikta
            politikens samlade kraft för att nå målet. 3. Riksdagen tillkännager
            för regeringen som sin mening vad i motionen anförs om att hålla
            fast vid prisvapnet i alkoholpolitiken.
          </p>
          <p xml:id="i-LvsQoaW4FL9yERwbFTbabd">
            Lavinartad ökning av alkoholkonsumtionen
          </p>
          <p xml:id="i-GusQjcMaXzcTrqdkhuhLBB">
            Alkoholen är en tickande bomb i det svenska samhället. Enligt
            en rapport som TCO presenterade sommaren 2003 finns det en rad
            oroande effekter av en allt högre alkoholkonsumtion. 1998 var
            kostnaderna för produktionsbortfall, vård, egendomsskador och
            förebyggande åtgärder runt 117 miljarder per år i dagens penningvärde.
            Beräkningarna visar att kostnaderna snart är uppe i 150 miljarder
            per år. I skymundan, utan debatt eller åtgärder, växer en näst
            intill lavinartad ökning av alkoholkonsumtionen, med allt färre
            från alkohol fredade tillfällen i livet, fram som en tickande
            ohälsobomb. Den har redan börjat brisera och växer fram som ett
            stort hot mot den ekonomiska utvecklingen. Den totala alkoholkonsumtionen
            ligger i dag 25-30 procent högre än vad den gjorde i mitten av
            1990-talet. Vi vet, både genom internationella och svenska = erfarenheter,
            att det finns ett nära samband «mellan totalkonsumtionens omfattning
            och storleken på skadorna — även om det för vissa typer av skador
            finns en flerårig fördröjning mellan konsumtion och skada.
          </p>
          <pb facs="riksdagen-motions-pdf/data/200304/mot_200304_So_0448/mot_200304_So_0448-0002.pdf"/>
          <p xml:id="i-Re2noFXQ1zHJ5wjLYgJjDx">
            2003/04:S0448
          </p>
          <p xml:id="i-K2LRrPw7tHtENCTYYQtjNq">
            Berusningsdrickandet bland ungdomar har ökat. Antalet vårdade
            för akut alkoholförgiftning har ökat kraftigt bland unga de senaste
            två åren. Antalet rattfulla på våra vägar har blivit större. I
            Stockholms län och Skåne har också ohälsoeffekterna tilltagit
            i form av att antalet fall av skrumplever och bukspottkörtelinflammation
            ökat kraftigt. Det tycks också finnas en trend med ökad konsumtion
            bland gravida kvinnor — vilket i så fall kommer att orsaka fler
            fosterskador. De ökade skadorna ger upphov till ett stort mänskligt
            lidande. Trycket ökar på våra välfärdssystem. Sjukhusen fylls
            med fler skadade. Sjukskrivningarna, liksom förtidspensioneringarna,
            ökar. Produktionsstörningar och olycksfall i arbetet ökar. Viktiga
            välfärdsreformer trängs undan.
          </p>
          <p xml:id="i-W4r1oUxDLtxtiTyK3m2Kj5">
            Svensk prispolitik
          </p>
          <p xml:id="i-AwbFEYbV6XCGZfMqtnznXJ">
            Under andra halvan av 1990-talet påbörjades en omläggning av
            politiken som innebar ökad tillgänglighet och lägre pris. Sverige
            gav efter för EU- kommissionens krav på ökade införselkvoter.
            De ökade möjligheterna till införsel från andra länder har pressat
            fram sänkta alkoholskatter i Sverige. Men därtill kommer ett antal
            självständigt fattade beslut av svenska politiker, till exempel
            lördagsöppet på Systembolaget och fler utskänkningstillstånd,
            som inte beror på EU-medlemskapet. Omläggningen till en mer restriktiv
            alkoholpolitik på 1970-talet minskade skadornas omfattning. Då
            alkoholproblemen blev mindre akuta, minskade efter något decennium
            även allmänhetens benägenhet att stödja en restriktiv politik.
            Detta har stärkt de krafter inom politiken som vill öppna alla
            kranar. Svenskarna konsumerar nu mer alkohol än vad vi har gjort
            någon gång under de senaste 100 åren. Inget tyder på att ökningen
            har upphört.
          </p>
          <p xml:id="i-6Ntgg1moP7TqP696CqRxaL">
            Sänkta alkoholpriser i Danmark
          </p>
          <p xml:id="i-Tqj3hWTx4RGpSXvftTKzdY">
            Den 1 oktober 2003 genomförde Danmark en drastisk sänkning av
            skatten på sprit. Finland kommer efter nästa år. I båda fall är
            det konkurrensen från angränsande länders billiga sprit som påverkar.
            Och som ett brev på posten kommer kraven på sänkt alkoholskatt
            och därmed sänkta priser på alkohol även i Sverige. Det är riktigt
            att generösa införselkvoter och prissänkningar i Sveriges grannskap
            gjort den restriktiva alkoholpolitiken problematisk. Prisvapnet
            är inte lika effektivt när svenskarna får köpa alkohol billigt
            utrikes och ta in stora mängder. Men att kasta bort det vapen
            man har och stå där tomhänt gör inte kampen framgångsrikare. Tvärtom.
            Ju mer billig alkohol som finns på marknaden, desto hårdare drabbar
            alkoholskadorna. Pris och tillgänglighet har ett rakt och odiskutabelt
            samband med konsumtionen och dess inverkan på folkhälsan. Med
            facit i hand kan vi konstatera att de svenska förhandlarna gav
            en falsk bild av vad ett medlemskap i EU skulle innebära för den
            restriktiva
          </p>
          <pb facs="riksdagen-motions-pdf/data/200304/mot_200304_So_0448/mot_200304_So_0448-0003.pdf"/>
          <p xml:id="i-JoLu6EzUioM3s6VdMpoXmH">
            alkoholpolitiken. Men nu är verkligheten som den är, och vi måste
            utgå från vad som går att göra. Det går att långsiktigt påverka
            EU. Vi måste inte lägga oss platta för dumheten. Vi måste inte
            tala med resignation i rösten om reträtten som enda utväg.
          </p>
          <p xml:id="i-2NqqVWq8Cy9PZC91LkkYJP">
            Alkobholpolitisk offensiv
          </p>
          <p xml:id="i-5H45j9yskgrVniSefmNR4k">
            Vad ska man då göra åt detta? Finlands socialdemokratiske justitieminister
            Johannes Koskinen manar till alkoholpolitisk offensiv. Han vill
            att EU fattar ett gemensamt beslut om höjda skatter på alkohol.
            Och han tror att unionen kommer att ha en heltäckande alkoholskatt
            som är klart högre än den nuvarande om fem tio år. Denna linje
            bör Sverige offentligt uttala sig för. Det har kommit signaler
            från olika EU-länder som tyder på en växande insikt om alkoholkonsumtionens
            förödande effekt på folkhälsan och ekonomin. Sverige bör med sin
            erfarenhet av en framgångsrik restriktiv alkoholpolitik bidra
            till ett opinionsarbete, som fördjupar denna insikt och samtidigt
            ger den en bredare förankring inom unionen. En annan huvudstrategi
            måste vara det lokala förebyggande arbetet — på arbetsplatserna,
            i skolorna, i föreningslivet etcetera. Här är det viktigt att
            samla och samordna insatser från många olika håll. Informationen
            om alkoholens skadliga effekter måste bli bättre och effektivare.
            Fackliga organisationer och arbetsgivare bör känna ett gemensamt
            ansvar för att hålla alkoholen borta från arbetslivet och för
            att på ett tidigt stadium upptäcka och stödja dem som har problem.
            Föräldrarna, skolan, socialtjänsten, polisen och andra vuxna som
            kommer i kontakt med barn och ungdomar i riskzonen måste agera
            tydligare och sätta gränser. Idrottsrörelsen och annat föreningsliv
            måste känna ansvar för att uppväxtmiljön är så fri från alkohol
            som möjligt. Det är dags att ta alkoholhotet på allvar. Det krävs
            en nationell strategi mot den ökande alkoholkonsumtionen.
          </p>
          <p xml:id="i-Xf7T9HcFqoxGAWnaCHbqdY" type="date">
            Stockholm den 5 oktober 2003
          </p>
          <p type="signatureBlock" id="i-v5KtdxMByp1SBD1CNUU4q">
            Mikael Oscarsson (kd)
          </p>
          <p xml:id="i-Lo7KofLUvUftK7xBzy83gk">
            2003/04:S0448
          </p>
        </div>
      </div>
    </body>
  </text>
</TEI>
