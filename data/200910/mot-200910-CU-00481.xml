<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00481">
  <teiHeader>
    <fileDesc>
      <titleStmt>
        <title>Konsumentens makt</title>
        <author corresp="i-D9iCNaqxQvuHFjK2SSEFvT">av Carina Moberg m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konsumentens makt</title>
          <idno type="rdwebb">GX02C481</idno>
          <rs type="number">C481</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C481/text</ref>
          <ref type="dokument_url_html">http://data.riksdagen.se/dokument/GX02C481</ref>
          <ref type="dokumentstatus_url_xml">http://data.riksdagen.se/dokumentstatus/GX02C481</ref>
          <ref type="doc">http://data.riksdagen.se/fil/A05762D5-BC5E-4C34-B0DC-64BD2CC5684C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D9iCNaqxQvuHFjK2SSEFvT</idno>
            <name>Carina Moberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-BNs9NctwwvjUQnQxyESNVd</idno>
            <name>Eva Sonidsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-K5zTLSXt1UWyYngcbEuofY</idno>
            <name>Kristina Zakrisson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9rzEiT5qs2rumTNiqr6kVD</idno>
            <name>Rose-Marie Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KXdJ8DjEUnVVcQRF7WYX4w" type="signed"/>
        <correspContext corresp="i-KXdJ8DjEUnVVcQRF7WYX4w">
          <note type="signatory" corresp="i-D9iCNaqxQvuHFjK2SSEFvT"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-BNs9NctwwvjUQnQxyESNVd"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-K5zTLSXt1UWyYngcbEuofY"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-9rzEiT5qs2rumTNiqr6kVD"/>
        </correspContext>
        <correspAction type="numbering" xml:id="i-EnAp9DwH1oBcyUmjNKmrb6">
          <date when="2009-10-08"/>
        </correspAction>
        <correspAction type="submission" xml:id="i-Jd7kpAsFHmUVmsEsQTvcAk">
          <date when="2009-10-06"/>
        </correspAction>
        <correspAction type="transfer" xml:id="i-LhaCvQWgSFVerZ41g2c69k">
          <date when="2009-10-06"/>
        </correspAction>
        <correspAction type="assigned" xml:id="i-KRqigqPifUDSQMzor4Qc82"/>
        <correspContext corresp="i-KRqigqPifUDSQMzor4Qc82">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-E2F4QzdEHE4XAuULxL4PNV">
            Förslag till riksdagsbeslut
          </head>
          <list style="ol">
            <item xml:id="i-YZdBhyu6zBcryE4RS4rLKo">
              Riksdagen beslutar att upphäva målet för området Konsumentpolitik
              och godkänner det mål som föreslås i motionen.
            </item>
            <item xml:id="i-HuPQCvMFQt3T1VSDdbPUg5">
              Riksdagen tillkännager för regeringen som sin mening vad som
              anförs i motionen om konsumentorganisationernas betydelse.
            </item>
            <item xml:id="i-BdmyZcp3tV84BgBTpjJxSs">
              Riksdagen tillkännager för regeringen som sin mening vad som
              anförs i motionen om att se över regelverket för att skydda barn
              från stark reklamexponering.
            </item>
            <item xml:id="i-DrERHSQvnojR7EJrrCK1MC">
              Riksdagen tillkännager för regeringen som sin mening vad som
              anförs i motionen om att ge Konsumentverket i uppdrag att fortlöpande
              följa upp reklam för mat som riktar sig till barn.
            </item>
            <item xml:id="i-7Dg9GTPakNacbDpFPiuyBz">
              Riksdagen tillkännager för regeringen som sin mening vad som
              anförs i motionen om att införa en ny lagstiftning som förhindrar
              att evenemangsbiljetter säljs vidare till överpriser.
            </item>
            <item xml:id="i-Gfre96rMkYLtr7vgXVyFj">
              Riksdagen tillkännager för regeringen som sin mening vad som
              anförs i motionen om att uppdra åt berörda myndigheter att se
              över hur utformningen av informationen till konsumenter i samband
              med kreditköp kan vidareutvecklas.
            </item>
          </list>
        </div>
        <div type="motContent">
          <head type="h1" xml:id="i-UGTCYZof7JUJUyAb9EuaPQ">
            Motivering
          </head>
          <p xml:id="i-DXphkJBHafSz7q9EYs3qqD">
            Som konsumenter behöver vi ta ställning till ett ständigt ökat
            utbud av produkter och tjänster. Socialdemokraterna anser att
            konsumenterna måste ges förutsättningar att kunna göra de val
            som de avser och önskar. För det krävs att konsumenternas makt
            stärks och att kunskaperna hos den enskilde konsumenten ökar.
            Barns möte med konsumtionssamhället sker i allt tidigare åldrar,
            vilket gör barnen särskilt utsatta. Socialdemokraterna menar att
            det krävs en tydlig lagstiftning och ett stort ansvarstagande
            från marknadens aktörer. Konsumentlagstiftningen i Sverige bygger
            till stora delar på regelverk som beslutats inom ramen för EU-samarbetet.
            Det är därför helt nödvändigt att Sverige agerar med kraft för
            konsumenternas intresse inom EU. Konsumentrörelsen är en viktig
            resurs i detta arbete.
          </p>
          <head type="h2" xml:id="i-UYWmrZTKKrvR1tfAxKruU9">
            Konsumentpolitiskt mål
          </head>
          <p xml:id="i-DowrzXRfMraDHBUMTbf7uZ">
            Under den moderatstyrda regeringen har det konsumentpolitiska
            målet omformulerats. Det nu gällande målet lyder Konsumenterna
            har makt och möjlighet att göra aktiva val. Något delmål som visar
            politiska ambitioner om hållbar konsumtion lyser med sin frånvaro.
            Trots att våra konsumtionsmönster är en avgörande fråga för ett
            hållbart samhälle saknas således ett hållbarhetsmål för konsumentpolitiken.
            Då den moderatstyrda regeringen aktivt tagit bort sådana formuleringar
            kan detta inte tolkas på annat sätt än att regeringen motsätter
            sig tanken att koppla samman konsumtion med miljö. Detta visar
            på både bristande kunskaper hos regeringen och ett lågt engagemang
            för en hållbar konsumtion. Det är en oansvarig politik för framtiden.
          </p>
          <p xml:id="i-RaA8SfNDhV6HUkSCUJ4APJ">
            Vidare saknas formuleringar som belyser olika människors förutsättningar
            att göra medvetna och aktiva val. Alla konsumenter har inte de
            kunskaper som krävs för att göra aktiva val. Vad de aktiva val
            som nämns i målet ska syfta till utelämnas dessutom helt från
            regeringens sida.
          </p>
          <p xml:id="i-JAHLFJ2faeENmJyZ4afnF">
            Socialdemokraterna menar att målet för konsumentpolitiken måste
            utvecklas. Ett konsumentpolitiskt mål med tydliga ambitioner klargör
            den politiska viljeinriktningen och har en viktig funktion för
            att precisera behov av insatser, lagstiftning eller andra åtgärder.
            Ett tydligt mål bidrar även till att de politiska ambitionerna
            vinner större genomslag då det uppmuntrar och vägleder övriga
            samhällsaktörer att vidta åtgärder i samma riktning.
          </p>
          <p xml:id="i-DuJXYE2VyYEQrbCSQy7PJ8">
            Socialdemokraterna anser att det nuvarande målet för konsumentpolitiken
            ska avskaffas och ersättas med en ny målformulering. Vi anser
            att det i detta sammanhang är helt nödvändigt att utgå från det
            tidigare konsumentpolitiska målet.
          </p>
          <p xml:id="i-UXXhaQiRizfwVKRnnc1wET">
            Målet: Trygga konsumenter som handlar hållbart. Delmål: Konsumentskyddet
            är på en hög nivå och tillgängligt för alla. Medvetna och kunniga
            konsumenter hushållar med egna och gemensamma resurser. Producenter
            och övriga näringsidkare tar sitt ansvar gentemot konsumenterna.
          </p>
          <head type="h2" xml:id="i-JGgYYS1KvZqM5LVGVLBGX8">
            Konsumentorganisationernas betydelse
          </head>
          <p xml:id="i-W6ThNfcQbHq1esGfVAu3Pi">
            Socialdemokraterna anser att konsumenternas makt behöver stärkas
            och att kunskaperna hos den enskilde konsumenten behöver öka.
            Som konsumenter behöver vi ta ställning till allt fler produkter
            och tjänster. Inte sällan handlar det om att sätta sig in i komplicerade
            abonnemangsavtal eller olika former av erbjudanden där kvalitet,
            prestanda och pris behöver vägas mot varandra och jämföras gentemot
            andra leverantörer. Olika märkningssystem för etisk eller ekologisk
            handel och annan viktig information har också stor betydelse för
            att vi som konsumenter ska kunna göra de val vi önskar. Vidare
            krävs även kunskaper för att vi som enskilda konsumenter ska kunna
            hävda vår rätt att exempelvis häva köp eller reklamera en vara.
          </p>
          <p xml:id="i-QbJpyEaXZ2BtV3xy99XSkz">
            De kommunala konsumentvägledarna liksom konsumentorganisationerna
            spelar en viktig roll i arbetet med att stärka konsumenternas
            makt både lokalt och regionalt. Vi anser att konsumentorganisationerna
            har en viktig roll i konsumentskyddsarbetet och att deras arbete
            bör uppmuntras.
          </p>
          <p xml:id="i-7cSXYnzSe17mEAYLXu6jAQ">
            Sverige ska också vara en kraftfull röst och ta täten för konsumenternas
            intressen inom EU. Konsumentlagstiftningen i Sverige bygger till
            stora delar på regelverk som beslutats inom ramen för EU-samarbetet.
            Den frivilliga konsumentrörelsen, som till exempel Sveriges Konsumenter,
            behöver självklart kunna agera även på EU-nivå.
          </p>
          <head type="h2" xml:id="i-W4gNfc5tufX9xEic3iDQFF">
            Barns möte med konsumtionssamhället
          </head>
          <p xml:id="i-Ep39xrHompRFenDhUjfTtc">
            Barn möter konsumtionssamhället i allt tidigare åldrar. Det ställs
            särskilt höga krav på reklam som riktar sig till barn. Barn är
            mindre kritiska och mer mottagliga för till exempel överdrivna
            löften om produkter eller tjänster och har svårt att avgöra om
            priset är rimligt. Det finns därför särskilda regler och praxis
            om reklam till barn.
          </p>
          <p xml:id="i-U23eaKAbFfj9ZZiL4dguiY">
            Trots detta möter barn ständigt reklam och erbjudanden. Marknadsföring
            som vänder sig till barn blir även allt aggressivare och mera
            omfattande. På olika sätt smygs det in reklam för olika varor
            och tjänster riktade till barn. Barn möts av utdelning av leksaker,
            gratiserbjudanden, tidningsutskick och pysselaktiviteter. Färgglada
            och roliga reklamannonser för ringsignaler, tävlingar och andra
            mobiltjänster dyker upp på communites på Internet och andra hemsidor
            som barn ofta besöker. Trots att underåriga inte har rätt att
            teckna avtal görs detta ändå, och barn riskerar att luras på pengar.
            Även barns matvanor påverkas i hög grad av aggressiv marknadsföring
            av snabbmat, godis, läsk och andra livsmedel med höga fett- och
            sockerhalter. I marknadsföringen används populära artister och
            seriefigurer, och inte sällan delas mindre gåvor ut i samband
            med köp.
          </p>
          <p xml:id="i-KjiQimnhLZNjZQPkR4D2ku">
            Socialdemokraterna anser att barns utsatthet i konsumtionssamhället
            måste tas på stort allvar. Utbildning och kunskap riktat mot barn
            är viktigt. Men branscher på marknaden har ett mycket stort ansvar
            för att leva upp till de regler, lagar och överenskommelser som
            finns. Visserligen är det idag förbjudet med direkta köpuppmaningar
            som riktar sig till barn, men enligt vår mening bör ytterligare
            åtgärder vidtas för att skydda barn från en stark exponering.
            Socialdemokraterna anser därför att det är angeläget att se över
            hur regelverk efterlevs samt se över huruvida regelverket behöver
            stärkas för att skydda barnen från vilseledande och konsumtionspåverkande
            marknadsföring. En fråga som bör utredas är möjligheten att införa
            en regel i marknadsföringslagen som ålägger näringsidkare att
            beakta barns allmänna utsatthet i kommersiella sammanhang. Vi
            anser även att regeringen bör ge Konsumentverket i uppdrag att
            fortlöpande följa upp reklam för mat som riktar sig till barn.
          </p>
          <head type="h2" xml:id="i-Bu3SqYxu92QVVUurNXHnuC">
            Kulturkonsument på lika villkor
          </head>
          <p xml:id="i-3kofkqyc1YvT8cnUqPEnRc">
            Den svarta marknaden för olika typer av evenemangsbiljetter gör
            det allt svårare för en enskild konsument att komma över efterlängtade
            konsert- och idrottsbiljetter till ordinarie pris. Exemplen är
            många. Stora konserter med många tusen biljetter säljer slut på
            en halvtimme. Senare samma dag finns likafullt biljetter att köpa
            på svarta börsen, då till betydligt högre pris. Exempel finns
            även där biljetter till och med annonserats ut på andrahandsmarknaden
            redan innan biljettsläpp, det vill säga till betydligt högre priser
            och innan dess att biljetterna finns på den ordinarie marknaden.
          </p>
          <p xml:id="i-GkDzCuZ5JDuUCARXmMHsCB">
            Socialdemokraterna anser att svarta börsens makt över tillgången
            av biljetter till de mest efterfrågade konserterna är oacceptabel.
            Skyddet för konsumenterna mot systematiskt biljettocker måste
            stärkas. Inte nog med att andrahandsbiljetterna säljs till priser
            långt över ordinarie nivåer, dessutom riskerar konsumenterna att
            luras på pengar då exempelvis Ticnet har rätt att beslagta och
            makulera biljetter som sålts vidare till orimliga priser.
          </p>
          <p xml:id="i-B3XpPrAkdyP6UhWVYBqshc">
            Konsumentverket har tagit upp frågan med berörda och påtalat
            att information om riskerna att köpa biljetter på andrahandsmarknaden
            måste framgå på ett tydligare sätt. Ytterligare åtgärder behöver
            dock vidtas.
          </p>
          <p xml:id="i-KJo9SJ5kWc2GRNeYTSBc6j">
            I Danmark och Norge har åtgärder vidtagits genom att det är olagligt
            att sälja biljetter vidare till ett högre pris än vad som står
            på biljetten. Socialdemokraterna anser att lagen måste ses över
            och att de lösningar som våra grannländer valt att genomföra bör
            övervägas.
          </p>
          <head type="h2" xml:id="i-nU8QtCbstGjx2xPfzN5em">
            Konsumtion på kredit
          </head>
          <p xml:id="i-Pg3o99whV8UpdXd3hVCwb1">
            Det blir allt vanligare att vi konsumenter erbjuds handla varor
            på kredit. Genom medlemskort och kampanjerbjudanden erbjuder företag
            stora krediter vid köp av deras produkter och en möjlighet att
            lägga upp betalning av skulden under en lång tid, inte sällan
            flera år. Betalning av skulden sker sedan genom månadsfakturering.
            För många konsumenter innebär detta en möjlighet att köpa den
            efterlängtade soffan eller byta ut den gamla tv:n trots att konsumenten
            inte kan betala kontant. Krediten och månadsfaktureringen innebär
            dock extra avgifter och den effektiva räntan är i många fall hög.
          </p>
          <p xml:id="i-7xWf8nSk3baKyCUwBrDyzx">
            Under den tid en konsument bundit upp sig för att betala en kredit
            kan livssituationen förändras. Arbetslöshet eller sjukdom kan
            få stora konsekvenser för den egna ekonomin och därmed möjligheterna
            att fullfölja betalningen av skulden. Stora krediter och snabba
            lån riskerar därmed att fort leda till en ohållbar ekonomisk situation.
            I en tid då arbetslösheten stiger och den ekonomiska otryggheten
            ökar är detta särskilt allvarligt.
          </p>
          <p xml:id="i-Btu8Ma6Yw6qKyRFcmzT8hE">
            Merparten av de hjälpsökande hos kommunernas budget- och skuldrådgivare
            har skulder som härrör från lån utan säkerhet och nästan hälften
            har skulder efter kreditkortsköp. 1 Nu riskerar gruppen att öka.
          </p>
          <p xml:id="i-JpySkQZyQfHbM2kj7k9Rz7">
            Konsumentkreditlagens marknadsföringsregler anger att uppgifter
            om effektiv ränta, kreditkostnad, kontantpris samt kredittid om
            månadsbetalningens storlek ska framgå vid marknadsföreningen av
            kontokreditköp. Avsikten är att konsumenten ska få veta vad det
            kostar att köpa den aktuella varan på kredit jämfört med att betala
            kontant samt kunna bilda sig en uppfattning om den egna ekonomin
            klarar ett långsiktigt betalningsåtagande.
          </p>
          <p xml:id="i-HZeha5WoNFw7MgU3pUYnYQ">
            Socialdemokraterna anser att detta regelverk är bra men menar
            att det bör övervägas att se över hur denna information kan framgå
            på ett än mer tydligt sätt för konsumenten. Regeringen bör därför
            uppdra åt berörda myndigheter såsom Kronofogdemyndigheten, Finansinspektionen
            och Konsumentverket att se över hur utformningen av den för konsumenten
            viktiga informationen skulle kunna vidareutvecklas. En sådan översyn
            görs med fördel i samarbete med övriga berörda aktörer från såväl
            näringsliv som konsumentorganisationer.
          </p>
        </div>
        <div type="motSignatures">
          <list>
            <item xml:id="i-8PVtHgPpmnUhV9wM7ZrQBc" who="i-D9iCNaqxQvuHFjK2SSEFvT">
              Carina Moberg (s)
            </item>
            <item xml:id="i-NoyydBKxPaArJ6YFhSjv9X" who="i-GDFdKPNRdaGpkLXrouuiC1">
              Johan Löfstrand (s)
            </item>
            <item xml:id="i-74r1dZ3dKGLV86Y61jD3h6" who="i-BNs9NctwwvjUQnQxyESNVd">
              Eva Sonidsson (s)
            </item>
            <item xml:id="i-X5RpFk4WcYaAuWA7E4NsuJ" who="i-8gcKLg8FFeh9DR71R7zcMv">
              Gunnar Sandberg (s)
            </item>
            <item xml:id="i-LkrPBHiUV5C8ce3zPKSBG2" who="i-XavvkneSj1497htyNRcpv6">
              Christina Oskarsson (s)
            </item>
            <item xml:id="i-X4BwBEmU1XfzPmgMoZbkQi" who="i-KCyyRs9HnkQhss61gii5F7">
              Fredrik Lundh (s)
            </item>
            <item xml:id="i-C1pResTvcN9SxT292JJqvb" who="i-K5zTLSXt1UWyYngcbEuofY">
              Kristina Zakrisson (s)
            </item>
            <item xml:id="i-DLeZpk4sZt8HvQ4MekR2sU" who="i-MVzhVeKwRGmjHjHoSrReg9">
              Börje Vestlund (s)
            </item>
            <item xml:id="i-H6wBibtCnncmnkz2W5GUgH" who="i-9rzEiT5qs2rumTNiqr6kVD">
              Rose-Marie Carlsson (s)
            </item>
          </list>
        </div>
      </div>
    </body>
  </text>
</TEI>
