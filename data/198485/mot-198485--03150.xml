<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--03150">
  <teiHeader>
    <fileDesc>
      <titleStmt>
        <title>Utvecklingslinjer för hälso- och sjukvården, m. m. (prop. 1984/</title>
        <author>Margareta Winberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvecklingslinjer för hälso- och sjukvården, m. m. (prop. 1984/</title>
          <idno type="rdwebb">G8023150</idno>
          <rs type="number">3150</rs>
          <ref type="dokument_url_text">http://data.riksdagen.se/dokument/G8023150/text</ref>
          <ref type="dokument_url_html">http://data.riksdagen.se/dokument/G8023150</ref>
          <ref type="dokumentstatus_url_xml">http://data.riksdagen.se/dokumentstatus/G8023150</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4qJ1WSYreoe9MGDFPCwZKy</idno>
            <name>MARGARETA WINBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-EMrT8Jq3dLhMVxxy5ibzUJ</idno>
            <name>MAJ BRITT THEORIN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-3kAjBmVsLrV8XDTkSBhmB8</idno>
            <name>MAJ-LIS LÖÖW</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-HoE2x9y5uUuRrXBrgsJFGH</idno>
            <name>WIVI-ANNE RADESJÖ</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-SftjZkfkccEWbWRMJEbd7c</idno>
            <name>LAHJA EXNER</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CKU4vy7LxCTVknCgLC8yEc" type="signed"/>
        <correspContext corresp="i-CKU4vy7LxCTVknCgLC8yEc">
          <note type="signatory" corresp="i-4qJ1WSYreoe9MGDFPCwZKy"/>
          <note type="signatory" corresp="i-EMrT8Jq3dLhMVxxy5ibzUJ"/>
          <note type="signatory" corresp="i-3kAjBmVsLrV8XDTkSBhmB8"/>
          <note type="signatory" corresp="i-HoE2x9y5uUuRrXBrgsJFGH"/>
          <note type="signatory" corresp="i-SftjZkfkccEWbWRMJEbd7c"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__3150/mot_198485__3150-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1
          </p>
          <p>
            Motion 1984/85:3150
          </p>
          <p>
            Margareta Winberg m. fl.
          </p>
          <p>
            Utvecklingslinjer för hälso- och sjukvården, m. m. (prop. 1984/
            85:181)
          </p>
          <p>
            ”SVBK = svid-, värk- och brännkärring” (uttryck introducerat
            vid första föreläsning i invärtesmedicin 1970)
          </p>
          <p>
            Från år 1970 då detta djupt kvinnoföraktande uttryck utgjorde
            en lärdom, har forskningen med ett specifikt kvinnoperspektiv
            fått en alltmer ökad uppmärksamhet. Detta gäller främst inom samhällsvetenskaperna
            där man vunnit ny kunskap om kvinnors speciella livsvillkor i
            dagens samhälle och hur den rådande maktstrukturen verkat och
            verkar förtryckande på kvinnor. Den medicinska vetenskapen har
            hittills betraktats som en objektiv vetenskap — och därmed också
            könsneutral. Med ökad kunskap om könsskillnader som samhällsvetenskapen
            har givit oss, har vi dock alltmer kommit att förstå att kvinnoförtryck
            också existerar inom det medicinska området. Denna insikt kräver
            en utveckling av en specifik medicinsk kvinnoforsk- ning med uppgift
            att bevaka kvinnors behov och intressen när det gäller hälsa och
            sjukdom. Den medicinska vetenskapen är av historisk tradition
            uppbyggd av, och fortfarande i stor utsträckning praktiserad av
            män. Manliga värderingar och intressen har varit styrande för
            forskning och utveckling. En utveckling av den medicinska kvinnoforskningen
            är därför viktig för att avslöja hittills okända förhållanden
            när det gäller kvinnors hälsa och kan därmed bli en länk i kedjan
            till ökad jämställdhet i samhället. Hur yttrar sig då den sjukvård
            som är uppbyggd av män? Med några exempel skall vi belysa kvinnornas
            hittillsvarande situation på hälso- och sjukvårdsområdet.
          </p>
          <p>
            1. Kvinnors värk
          </p>
          <p>
            Värkproblemen är vanligare bland kvinnor än män. Många av dessa
            patienter får en psykosomatisk etikett. Patienterna har ofta opererats,
            många gånger efter ”övertalning” från patientens sida. De är stora
            sjukvårdskonsumenter, medicin hjälper föga. Läkare lyssnar inte
            ”fullt ut” på patienten varpå hon utvecklar ett polysymptom, dvs.
            flera olika symptom. Kronisk smärta är ofta förbunden med depressivitet.
            Många forskare anser
          </p>
          <pb facs="riksdagen-motions-pdf/data/198485/mot_198485__3150/mot_198485__3150-002.pdf"/>
          <p>
            Mot. 1984/85:3150 12
          </p>
          <p>
            att kronisk smärta och depression är två sidor av samma sjukdom.
            I den svenska läkartidningen har under 1984 pågått en intensiv
            debatt om kronisk smärta. En kontroversiell fråga i sammanhanget
            är frågan om värken egentligen bottnar i en oförmåga att uttrycka
            känslor. Dessa värkbrutna kvinnor kan ofta mycket målande beskriva
            sina kroppsliga symptom. På frågan om hur det känns att ha så
            ont kan de inte svara. De har inte ord för det känslotillstånd
            de befinner sig i, därför upplever och beskriver de en i grunden
            olustsituation i konkreta kroppsliga termer och söker somatisk
            (kropps-) vård. För att rätt förstå en kvinna i en sådan här situation
            är det viktigt att se på henne ur olika aspekter, en yttre verklighet
            som t. ex. hemsituation, yrke, ergonomi, slitage, men också ur
            en inre verklighet, personlighet, uppväxt, livssituation nu, akut
            kris, kronisk belastning. I denna behandlingssituation är den
            närhet och kontinuitet bra som utvecklingen av primärvården står
            inför. I en primärvård som lever med i närsamhället kan man hitta
            våra patienter tidigare, lära känna dem ordentligt och därmed
            satsa på en individuellt upplagd behandlingsplan inriktad på både
            kropp och själ. Självfallet måste den långsiktiga målsättningen
            vara att förebygga den kroniska värken. Den biologiska forskningen
            inom områden som kan utlösa skador på muskulatur och ge värk är
            viktig att lyfta fram. Kvinnors monotona arbeten, småbarnsmammors
            långvarigt störda djupsömn är därvidlag exempel att ta sig an.
            Lika viktigt är det att ägna depressionen som förklaringsmodell
            vidare uppmärksamhet.
          </p>
          <p>
            2. Sexuellt överförbara sjukdomar
          </p>
          <p>
            En annan uppenbar och förbisedd kvinnosjukdom är genitala infektioner.
            STD —- sexuellt överförbara sjukdomar — är mycket vanligt och
            frekvensen är i stigande. Den hotar att äventyra den framtida
            hälsan hos unga kvinnor i alla delar av världen. Det är inte de
            vedertagna veneriska sjukdomarna, syfilis och gonorré, utan en
            ny generation av både bakterier och virus. De är chlamydia, trachomatis
            och virustyperna herpes genitalis och papillomvirus. En förklaring
            till att dessa sjukdomar ökat är att befolkningen i sexuellt aktiv
            ålder ökar. En liberalare attityd och tillgång till effektiva
            p-medel har bidragit till kvinnors sexuella frigörelse. Det borde
            också ha inneburit ett steg mot ökad jämställdhet eftersom bruket
            av p-medel frikopplade sexualiteten ifrån barnalstring. Så blev
            dock inte fallet eftersom det framför allt är kvinnan som drabbas
            av sexuellt överförda infektioners konsekvenser. Det har därmed
            blivit uppenbart att det nu föreligger en annan risk än den att
            bli oönskat gravid: nämligen den att inte kunna bli gravid när
            man senare så önskar. Hittills har förebyggande åtgärder, dvs
            sådana som kan förhindra
          </p>
          <pb facs="riksdagen-motions-pdf/data/198485/mot_198485__3150/mot_198485__3150-003.pdf"/>
          <p>
            Mot. 1984/85:3150 13
          </p>
          <p>
            uppkomsten av STD eller dess komplikationer rönt ett minimalt
            intresse. Forskning för att få fram ett preventivmedel som skyddar
            både mot oönskade graviditeter och mot infektioner, t. ex. en
            trådlös hormonspiral, måste stödjas. Dessutom måste diagnostik
            och behandling av STD förbättras. De ökade resursbehov detta medför
            reduceras på sikt eftersom antalet kvinnor som blir infertila
            eller får cancer kommer att minska.
          </p>
          <p>
            3. Medicinsk teknologi
          </p>
          <p>
            Propositionen tar upp värdering av medicinsk teknologi och beskriver
            ett utvecklingsarbete som påbörjats inom socialdepartementet.
            Vi understryker vikten av att en ordentlig utvärdering görs av
            olika medicinska teknologi- er. Teknisk apparatur är bra —i vissa
            fall. Men man låter dem expandera innan de är utvärderade och
            metoder som är avsedda för riskfall smittar av sig till normalfall.
            Medicinsk teknologi är mycket påtaglig — ger mätbara effekter
            omedelbart. De stärker också utövarens makt och kontroll. Psykologiska
            metoder är inte lika synliga och effekterna är ofta långsiktiga
            och svåra att mäta. Metoderna för utvärdering är inte accepterade
            i den naturvetenskap- ligt präglade forskningen. Ett sådant exempel
            är tillgången till ultraljud vid graviditet. På allt fler ställen
            börjar man nu ”screena” alla gravida kvinnor, alltså även de som
            har normalt graviditetsförlopp. Detta inför man innan man med
            säkerhet vet vilka långsiktiga effekter ultraljudet har. Det är
            alltså en teknologi som expanderar mycket snabbt innan den är
            riktigt utvärderad ens på det medicinska planet. Men det finns
            en psykologisk sida dessutom. Vilken betydelse har det för kvinnan
            och mannen att för första gången få uppleva sitt barn på en bildskärm?
            Det kan vara så att ett normalt bearbetande av graviditetsupplevelsen
            störs. Det kanske är berikande att få gå nio månader och fundera
            över saker som besvaras när barnet är fött. Teknisk övervakning
            av ”normalfall” kan dessutom lätt bidra till att vi inte längre
            lär oss lita till våra egna kroppssignaler utan behöver en läkare
            och apparater till hjälp. Detta mönster kan sedan fortsätta i
            samband med förlossningen i form av övervakning av fostret. Kort
            uttryckt: Vad betyder det för en kvinna att förlora kontrollen
            över sin egen kropp och därmed känslan av att själv föda fram
            sitt barn? Vad betyder det för hennes självkänsla? För hennes
            relation till barnet? Vågar man sedan ta ett eget föräldraansvar
            eller överlåter man det till de experter som barnavårdscentral,
            daghem och skola utgör? I många länder har föräldrars missnöje
            med den högteknologiska förlossningsvården lett till en rad alternativa
            vårdformer där de psykosociala sidorna av barnafödandet får större
            utrymme. För att bl. a. motverka en
          </p>
          <pb facs="riksdagen-motions-pdf/data/198485/mot_198485__3150/mot_198485__3150-004.pdf"/>
          <p>
            Mot. 1984/85:3150 14
          </p>
          <p>
            sådan utveckling är det av vikt att den tvärvetenskapliga forskningen
            utvecklas inom detta område.
          </p>
          <p>
            4. Bröstrekonstruktion
          </p>
          <p>
            Avslutningsvis vill vi i anslutning till den pågående mammografidebatten
            ta upp bröstcancer ur ett annat perspektiv. När en cancer är konstaterad,
            när en kvinna tvingas acceptera att hela eller delar av hennes
            bröst skall avlägsnas så befinner hon sig i en mycket svår situation.
            Att efter operationen dessutom få klargjort för sig att en bröstrekonstruktion
            på vissa håll i landet betraktas som en skönhetsoperation måste
            vara så nära gränsen till det omänskliga man kan komma. Det är
            en grundläggande självklarhet att varje kvinna som stympas på
            en kroppsdel skall få en rekonstruktion utan att behöva betala
            10 000 kr. och mer. Detta bör riksdagen uttala. Att ta kvinnor
            på allvar betyder att lyssna på kvinnliga patienter, ägna deras
            vardagssjukdomar respekt och tid, uppvärdera och inkludera kvinnors
            annorlunda livsvillkor i alla medicinska bedömningar, ge mer utrymme
            för medicinsk kvinnoforskning. Först då skapas möjlighet till
            en sjukvård på lika villkor.
          </p>
          <p>
            5. Hemställan
          </p>
          <p>
            Mot bakgrund av ovanstående föreslår vi 1. att riksdagen som
            sin mening ger regeringen till känna att den medicinska och biologiska
            kvinnoforskningen ges en uttalad prioritet, 2. att riksdagen som
            sin mening ger regeringen till känna att forskningen för att framställa
            ett p- medel mot både oönskad graviditet och infektioner därvid
            uppmärksammas, 3. att riksdagen som sin mening ger regeringen
            till känna att diagnostik och behandling av sexuellt överförbara
            sjukdomar förbättras, 4. att riksdagen som sin mening ger regeringen
            till känna att en tvärvetenskaplig forskning angående psykologisk
            och teknisk utveckling i samband med förlossning och graviditet
            knyts till den i socialdepartementet påbörjade utvärderingen av
            teknisk apparatur, 5. att riksdagen uttalar sig för att varje
            kvinna har rätt till en kostnadsfri bröstrekonstruktion efter
            borttagande av hela eller del av bröst.
          </p>
          <p>
            Stockholm den 9 april 1985
          </p>
          <p>
            MARGARETA WINBERG (s) MAJ BRITT THEORIN (s) MAJ-LIS LÖÖW (s)
            WIVI-ANNE RADESJÖ (s) LAHJA EXNER (s)
          </p>
        </div>
      </div>
    </body>
  </text>
</TEI>
