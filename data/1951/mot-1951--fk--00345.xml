<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__fk__345/mot_1951__fk__345-001.pdf"/>
      <div type="motHeader" xml:id="i-TcY6khdq1S4xwfKH6sQVkN">
        <div type="motTitle" xml:id="i-Apigm4QvRorr9BacxdyrB4"/>
        <div type="motSubmissionInfo" xml:id="i-FZnTF8UScwkbrgeXEknRxQ"/>
      </div>
      <div type="motBody" xml:id="i-ARv48Cxud56EPTF1uQbnMg">
        <div xml:id="i-Sh39GhMCg9NE9LYo5Z58jW">
          <p xml:id="i-6X2rNx2tNCi3dg5y45yUmv">
            Nr 345—347. Motioner i Första kammaren, nr 345. 1
          </p>
          <p xml:id="i-HLL8V4YNqrLZPxG8gLxUaV">
            Nr 345.
          </p>
          <p xml:id="i-6zN2o5ZU4P9RuwhkfUHPN9">
            Av herr Herlitz, i anledning av Kungl. Maj:ts proposition med
            förslag till livsmedelsstadga m. m.
          </p>
          <p xml:id="i-PueSJNEn6YNvadeDzBKPbZ">
            Förslaget till livsmedelsstadga är avsett att bereda medborgarna
            dels skydd mot hälsovådliga livsmedel, dels garantier i avseende
            på saluhållna livsmedels kvalitet. Båda dessa syften äro självfallet
            i hög grad behjärtans- värda. Att allmänheten bör i möjligaste
            mån skyddas mot hygieniska fa- ror är allmänt erkänt. Tacknämligt
            är också, om staten kan påtaga sig att — oavsett hälsofara — befria
            köpare från mödan att göra sig underrät- tad om saluhållna varors
            kvalitet och från risken av misstag; det låg utan tvivel en sund
            tanke bakom forna tiders förkättrade skråkontroll, som i vår tid
            återuppstår med mångdubbelt ökad räckvidd. Men vad kan i dessa
            hänseenden behövas av statligt ingripande? Och hur långt är det
            möjligt för staten att nå? Dessa frågor resa sig oavlåt- ligt,
            när man läser propositionen. I vilken grad bör man — för det första
            — misströsta om köpares möjlig- heter att i sitt eget intresse
            göra sig underrättade om och pröva saluhållna varors kvalitet,
            med andra ord om den fria marknadens förmåga av reak- tion mot
            dålig kvalitet? Lagförslaget utgår härutinnan från ett utomor-
            dentligt pessimistiskt betraktelsesätt. Skäl kunna utan tvivel
            anföras för ett sådant. Det nutida samhällets mekanisering och
            specialisering har i hög grad minskat konsumenternas förmåga att
            sakkunnigt bedöma de va- ror de måste köpa. Men är det nödvändigt
            att misströsta i så hög grad? Om man inte vågar lita på att köpare
            skola kunna bedöma varorna då de ligga framför dem på disken —
            vågar man ändå inte i högre grad än i propositionen räkna på att
            de skola kunna pröva sig fram och vända sig ifrån varor som vid
            konsumerandet visa sig ej motsvara förväntningarna? Särskilt ställer
            man sig dessa frågor inför bestämmelser, som icke rikta sig mot
            ur hälsovårdssynpunkt farliga varor utan endast mot sådana om
            vilkas kvalitet i övrigt köparen kan misstaga sig. Frågan om behövlighe-
            ten av en lagstiftning med sådant syfte är särskilt viktig. Ty
            varför skall, när inga hälsovårdssynpunkter komma med i spelet,
            just handeln med livsmedel bli föremål för en särskild reglering?
            Annorlunda uttryckt: drager icke den av enbart ekonomiska hänsyn
            betingade regleringen av livsmedelshandeln med ofrånkomlig konsekvens
            med sig en liknande regle- ring av allsköns annan försäljning?
            Den andra frågan är denna: kan staten verkligen i sådan omfattning
            som propositionen avser åtaga sig ett slags garanti, som gör köparnas
            egen vak- samhet överflödig? Det är denna fråga, som jag särskilt
            vill understryka.
          </p>
          <p xml:id="i-D4P4tA8s9JQpf4b6gUABgj">
            Bihang till riksdagens protokoll 1951. 3 saml. Nr 345—347.
          </p>
          <pb facs="riksdagen-motions-pdf/data/1951/mot_1951__fk__345/mot_1951__fk__345-002.pdf"/>
          <p xml:id="i-73UaL3StfARnLjqQNfJVVF">
            2 Motioner i Första kammaren, nr 345.
          </p>
          <p xml:id="i-82yxSJ6Y4aBmvAyKYNfxFP">
            Härutinnan är till en början anledning att med styrka betona,
            att ett ofrånkomligt led i den åsyftade regleringen består däri
            att medborgarnas frihet väsentligt kringskäres. Regleringen har
            icke kunnat värnas utan att medborgarna — de som »saluhålla&gt;,
            »försälja», »servera», &gt;»använda&gt;, »till annan överlämna», »överlåta»,
            »bereda», »hantera» livsmedel och vissa andra varor — underkastas
            en myckenhet av utomordentligt kännbara för- bud och andra föreskrifter.
            Vad sådana personer ha att iakttaga framgår i första hand av stadgans
            komplicerade bestämmelser, men därtill skola komma kommunala föreskrifter
            och allsköns supplerande regler utfärdade av olika centrala myndigheter.
            Lekmannen, som söker överblicka stadgan, studsar gång efter annan
            inför föreskrifter vilkas nödvändighet är svår att förstå. Det
            är att märka, att dessa bestämmelser ingalunda enbart rikta sig
            mot näringsidkare utan också mot de anställda. Icke minst är det
            an- ledning att understryka (vad som icke mycket betonas i propositionen),
            att lagens regler om »saluhållande» — i kraft av en lätt förbisett
            generell sats i $ 2 — rikta sig mot all försäljning, vare sig
            den sker yrkesmässigt eller ej. (8 99 st. 1 synes i strid därmed
            förutsätta att det alltid är fråga om en »rörelse»). Om en lantbrukare
            till mig säljer smör ($ 44), skall han se till att det innehåller
            viss procent mjölkfett. Av liknande synpunkter kan det löna sig
            att observera t. ex. reglerna om korv ($ 66) och sylt (8 79).
            Det kan i detta sammanhang nämnas, att 8 7 under straffansvar
            förbjuder allt »överlämnande till annan» av livsmedel, då det
            kan antagas vara farligt att förtära, då smittofara föreligger
            m. m. Jag kan icke såsom departe- mentschefen (8 106) finna det
            »självfallet&gt; att härmed icke avses »förfa- rande inom ett enskilt
            hushåll»; ordalagen peka tydligt i motsatt riktning. Under den
            korta tid som står en motionär till buds är det omöjligt att framlägga
            väl övervägda förslag till lindringar i de band som föreslås lagda
            på livsmedelsförsäljningen. Men det måste förutsättas att utskottet
            punkt för punkt gör de föreslagna förbudens syfte, innebörd och
            räckvidd klara för sig, att det noga tillser i vad mån de gå längre
            än som finnes erforder- ligt med hänsyn till konsumenternas intressen,
            att det överväger, i vad mån de äro ägnade att — till nackdel
            även för konsumenterna — försvåra och fördyra lojal handel, och
            att det, där ej vägande skäl kunna anföras för förbuden, hemställer
            om därav föranledda ändringar i förslaget. Jag har icke förbisett,
            att vissa av de bestämmelser, som stadgan upptager, åter- finnas
            i redan gällande författningar. Men det är här i allt väsentligt
            fråga om författningar som Kungl. Maj:t ansett sig kunna utfärda
            utan riksda- gens medverkan; då riksdagen nu får tillfälle att
            bedöma de ifrågavarande reglerna, synes dess bedömande icke böra
            vara mindre ingående än om de vore helt nya. Stadgans mångahanda
            förbud böra givetvis ses i samband med de till dem knutna straffbuden.
            Med avseende på dessas avfattning må anmärkas det otillfredsställande
            däri att straffbuden i $$ 108 och 109, lästa efter orda-
          </p>
          <pb facs="riksdagen-motions-pdf/data/1951/mot_1951__fk__345/mot_1951__fk__345-003.pdf"/>
          <p xml:id="i-DZ3CAQdXxvqxmDaWF8xWyG">
            Motioner i Första kammaren, nr 345. 3
          </p>
          <p xml:id="i-QBhuftBs627BEEibfa8CPA">
            lagen, till största delen avse blott »saluhållande» av varor.
            Endast genom att man samtidigt beaktar den nyss nämnda $ 2 göres
            det klart att de jäm- väl gälla försäljning och »servering». Det
            är icke tillfredsställande — sär- skilt om man tänker på att stadgan
            riktar sig till en mycket stor allmän- het — att straffansvarets
            räckvidd icke framträder tydligare. Enligt gäl- lande principer
            om straff för medverkan torde väl knappast köpare straffas för
            medverkan; det synes emellertid angeläget att skapa säkerhet för
            att stadgan ej vinner tillämpning på den köpande allmänheten.
            — $ 108 inne- fattar en bestämmelse om förverkandepåföljd, som
            synes utomordentligt vittgående; den synes tillämplig på de allra
            flesta förseelser mot stadgans bestämmelser och innebär, att bl.
            a. hela de varupartier, som saluhållas i strid mot stadgan, förverkas.
            Departementschefen litar till att domstolarna ej skola tillämpa
            denna påföljd »i oträngt mål» (s. 248). Bättre vore det emellertid
            att i stadgan närmare precisera i vilka lägen och i vilken om-
            fattning förverkande bör förekomma. Det är vidare anledning att
            starkt understryka att livsmedelsstadgan förutsätter en omfattande
            verksamhet från myndigheternas sida. I talrika fall ankommer det
            på olika myndigheter att godkänna varor, giva tillstånd och dispenser
            osv. Utöver vad stadgan föreskriver härom förutsätter departementschefen
            att hälsovårdsnämnderna skola — fastän de enligt gällande förvaltningsrättsliga
            principer ej äro skyldiga därtill — lämna förhandsbesked rörande
            lokaler för livsmedelsförsäljning (s. 127). Det är angeläget,
            att utskottet gör klart för sig icke blott det besvär som sådana
            föreskrifter kunna vålla medborgarna utan också omfattningen av
            det arbete, som åvälves myndigheterna, och därav föranledda kostnader
            för det allmänna. Ännu större uppmärksamhet kräver emellertid
            frågan om den verksam- het som erfordras för kontroll över stadgans
            tillämpning och beivrande av överträdelser. Kontrollen skall väsentligen
            handhavas av hälsovårdsnämnderna. Detta är en konsekvens av att
            stadgan inriktar sig på försäljningen, ej på pro- duktionen av
            livsmedel. Det kan starkt ifrågasättas, huruvida en sådan. lokal
            kontroll, med provtagningar osv. å en mängd olika orter, innebär
            en praktisk anordning i förhållande till exempelvis fabriksmässigt
            tillver- kade varor. Det bör också understrykas, att hälsovårdsnämnderna
            natur-. ligt nog måste stå mycket främmande för den omfattande
            kontroll som ej betingas av hälsovårdssynpunkter. Departementschefen
            synes också förutsätta, att kontrollen ej skall be- höva bli alltför
            ingående; i varje fall framhåller han, att kontrollen över livsmedels
            sammansättning och beskaffenhet bör få formen av stiekprovs- kontroll".
            Här synes anledning föreligga till den principiella erinringen,
          </p>
          <p xml:id="i-ChSbMr77X5KxQJFnoCAuwC">
            a Särskilt illusorisk måste den kontroll bli som enligt 100 8
            skall åvila. tullmyn.- digheterna.
          </p>
          <pb facs="riksdagen-motions-pdf/data/1951/mot_1951__fk__345/mot_1951__fk__345-004.pdf"/>
          <p xml:id="i-2fZ1EbanSQDCGVc9mV1T5H">
            4 Motioner i Första kammaren, nr 345.
          </p>
          <p xml:id="i-PeUSGcK1aZrq9EmaUcoMYb">
            att det ej är lyckligt om stadgan antages under sådana förutsättningar.
            Lagstiftning, som icke kan med allvar handhavas, är under alla
            omständig- heter betänklig. Men särskilt betänktligt är det att
            skapa en lagstiftning, som ger sig ut för att bereda den köpande
            allmänheten viss säkerhet, men icke på samma gång sörja för att
            den ordning man sålunda vill garantera verkligen blir genomförd.
            Det är egentligen uppenbart, att en sådan ga- ranti ej kan skapas.
            Lagstiftningen är av den beskaffenhet, att icke ens den mest fulländade
            polisorganisation kan ernå den inblick i de enskildas leverne,
            handel och vandel, som den förutsätter. Men man måste åtminsto-
            ne, om lagstiftningen genomföres, sörja för att vederbörande kontrollorgan
            få sådana resurser att de något så när kunna genomföra vad stadgan
            ford- rar av dem, att de effektivt kunna ingripa med erforderliga
            förelägganden och förbud (8 99) samt föreställningar (8 101) och
            åtal m. m. Eljest in- vaggas allmänheten i en falsk känsla av
            säkerhet. Det är nödvändigt, att man noga gör klart för sig, vad
            en ordentligt genomförd kontrollverksam- het sålunda kräver av
            myndigheterna och de helt visst avsevärt ökade kostnader som därigenom
            åvälvas staten och kommunerna. Naturligt är att man tillika fullt
            ut sätter sig in i hur kännbar för medborgarna den tillsyn över
            det enskilda levernet blir som stadgan nödvändiggör. Det kan hända,
            att den undersökning, som sålunda bör äga rum, ger vid handen
            att stadgan med det innehåll den fått i propositionen icke kan
            utan stora kostnader och utan en för medborgarna mycket besvärande
            över- vakning vinna en effektiv tillämpning. Kommer man till detta
            resultat, ligger däri uppenbarligen en allvarlig maning att överväga,
            huruvida ej statsmakterna genom godkännande av en livsmedelsstadga
            i överensstäm- melse med det föreliggande förslaget åvälver det
            allmänna en alltför stor uppgift och mot de enskilda utövar ett
            större våld än nöden kräver.
          </p>
          <p xml:id="i-FWgSUSGznjioU4Hnt5SJMG">
            Över de beslut, som enligt stadgan (88 4, 5, 7, 13, 15, 39, 44,
            46, 47, 49, 51, 58, 64, 71, 73) skola fattas av centrala myndigheter,
            få enligt 8 114 i vissa fall besvär föras. Är det avsett att i
            andra fall besvär ej skola få föras? Detta torde i så fall böra
            uttryckligen utsägas. Det synes emellertid böra övervägas, huruvida
            ej även i dessa fall — där det kan vara fråga om avgöranden av
            icke ringa betydelse — besvär hos Konungen borde med: givas. Beträffande
            besvärsmål, som skola prövas av Konungen, framgår ej av propositionen,
            hur de skola fördelas mellan statsrådet och regeringsrätten. Självklart
            torde likväl vara att det skall förbli regeringsrättens sak att
            pröva besvär över hälsovårdsnämndernas och länsstyrelsernas beslut;
            detta föl- jer ock av regeringsrättslagen, i vilken ingen ändring
            ifrågasättes. Vad åter angår andra besvär, som skola föras hos
            Konungen, torde det böra övervägas, huruvida ej — med hänsyn till
            den stora betydelse som även
          </p>
          <pb facs="riksdagen-motions-pdf/data/1951/mot_1951__fk__345/mot_1951__fk__345-005.pdf"/>
          <p xml:id="i-5Gn6fUYM3A1ihEoYsdcpV2">
            Motioner i Första kammaren, nr 345. 5
          </p>
          <p xml:id="i-UgMyLjaieUrLaE8T2cTjUU">
            de kunna hava för enskild rätt — också dessa böra handläggas
            av rege- ringsrätten.
          </p>
          <p xml:id="i-gGN3B2bueQm3GoUjsKVfn">
            Livsmedelsstadgan är överlämnad till riksdagen allenast för inhämtande
            av dess yttrande. Och det förutsättes, att Kungl. Maj:t skall
            äga frihet att ensam vidtaga ändringar i detaljbestämmelser, särskilt
            i 10 kap. (s. 78, 170); det säges ock (s. 78, jfr dock s. 1) att
            riksdagen skall yttra sig en- dast om förslagets »huvudgrunder».
            Det är också uppenbart, att åtskilliga av dess bestämmelser äro
            sådana att riksdagens samtycke ej bör erfordras. Men andra bestämmelser
            innefatta ganska avsevärda ingrepp i den med- borgerliga friheten
            och böra ej kunna utan dess samtycke antagas eller ändras. Ett
            sammanförande i en och samma författning av bestämmelser av olika
            konstitutionell kvalitet är icke lämpligt; det har allmänt ansetts
            vara en fördel att man kommit bort från den förr brukliga ordningen
            med »blandade lagar». Önskvärt vore, att en klyvning av författningsförslaget
            efter antydda linjer kunde, på sätt i åtskilliga remissyttranden
            förordats, genomföras. Om detta ej låter sig göra, kan i vart
            fall från riksdagens sida närmare preciseras, vilka delar av författningen
            som äro av den beskaffen- het att riksdagen förväntar att bliva
            hörd innan de ändras. På grund av vad nu anförts tillåter jag
            mig hemställa, att riksdagen vid bekandlingen av propositionen
            nr 63 måtte beakta vad i motionen anförts.
          </p>
          <p xml:id="i-F8hTwKZansEbCgvDypfDb1">
            Stockholm den 10 mars 1951. Nils Herlitz.
          </p>
        </div>
      </div>
    </body>
  </text>
</TEI>
