<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00447">
  <teiHeader>
    <fileDesc>
      <titleStmt>
        <title>Trängselskatt och personlig integritet</title>
        <author corresp="i-XcAqMe3ntVBboWUxqACfz i-XNhzoo8e4qc1cM8U6t4ep8">av Gunnar Andrén och Mathias Sundin (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Trängselskatt och personlig integritet</title>
          <idno type="rdwebb">H002T447</idno>
          <rs type="number">T447</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T447/text</ref>
          <ref type="dokument_url_html">http://data.riksdagen.se/dokument/H002T447</ref>
          <ref type="dokumentstatus_url_xml">http://data.riksdagen.se/dokumentstatus/H002T447</ref>
          <ref type="doc">http://data.riksdagen.se/fil/BBA7F9E4-77F0-475F-94F2-EBAF8888E4CD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-XNhzoo8e4qc1cM8U6t4ep8</idno>
            <name>Mathias Sundin</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3ch15UEXPZZm2N6tuwMn8X" type="signed"/>
        <correspContext corresp="i-3ch15UEXPZZm2N6tuwMn8X">
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-XNhzoo8e4qc1cM8U6t4ep8"/>
        </correspContext>
        <correspAction xml:id="i-S7qVxzMZZ2qxAxqE2YThkX" type="numbering">
          <date when="2012-10-08"/>
        </correspAction>
        <correspAction xml:id="i-MG26pUiGXj8QvmE8Ziuk2k" type="submission">
          <date when="2012-10-05"/>
        </correspAction>
        <correspAction xml:id="i-KWXjZo6TBNGaWyuvKPrdSr" type="transfer">
          <date when="2012-10-05"/>
        </correspAction>
        <correspAction xml:id="i-WrLyKNF4Ymtthn1CwGLeuJ" type="assigned"/>
        <correspContext corresp="i-WrLyKNF4Ymtthn1CwGLeuJ">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-546cr3zxtwC4jch6hWufNe" type="motHeader"/>
      <div xml:id="i-HyvQahBqQNkXHaCXKqZLFu" type="motBody">
        <div xml:id="i-EHGg3wTGgiEtSVEPpSDySX" type="motProposal" subtype="förslag">
          <head xml:id="i-Rty7KbZiMqJ8YR3VWUnrFy">
            Förslag till riksdagsbeslut
          </head>
          <p xml:id="i-VJxEDoz1U9xg8bVLQkejk5">
            Riksdagen tillkännager för regeringen som sin mening vad som
            anförs i motionen om ett kontantbetalningsalternativ vid erläggande
            av trängselskatt eller trängselavgift, för att skydda den personliga
            integriteten.
          </p>
        </div>
        <div xml:id="i-M7cUSVxQwQHW9J48P2oTjo" type="motContent">
          <head xml:id="i-2djVNfaDa7sqnAWWyTFrap" type="h1">
            Motivering
          </head>
          <p xml:id="i-YLbDm16pYybdWCZ3M6R7qp">
            Riksdagen har med beslut vid riksmötena 2004, 2006 och 2010 möjliggjort
            införandet av trängselskatt med början i Stockholm 2006 och i
            Göteborg från 2013. Skatteuttaget, möjligen i en framtid omvandlat
            till avgift, torde bli en permanent finansieringskälla för infrastrukturinvesteringar
            efter att ha införts som miljöskatt. Det kan inte uteslutas att
            denna nya finansieringskälla, redan använd för att finansiera
            Förbifart Stockholm och det stora vägprojektet i Göteborgsregionen
            och av statsministern aviserad som finansiering av den blivande
            tunnelbanan till Nacka, kan komma att införas på fler ställen
            i vårt land. Närmast på tur tycks stå en skatt för att åka över
            den nya Sundsvallsbron; att den skatten eller avgiften skulle
            kunna motiveras av trängselskäl, faller på sin egen orimlighet.
            Också den nya Skurubron över Skurusundet inom Nacka stad, tycks
            bli finansierad med skatt eller avgift. Sedan 10-talet år tas
            ju avgifter också ut för nyttjande av Öresundsbron, dock är det
            ingen skatt och heller ingen registrering som förekommer i det
            fallet.
          </p>
          <p xml:id="i-Q5Md6DzTkhCPgAiGjWSE8J">
            Beslutet att med avgifter under 20 år finansiera Rödöbron i Jämtland
            pågick åren 19931999, alltså sex år, innan regeringen upphävde
            beslutet. Någon registrering av passerande bilar förekom inte.
          </p>
          <p xml:id="i-PntK5DRFFZvHkovkFLuCcs">
            Sannolikheten talar nu för att så kallad trängselskatt eller
            trängselavgifter kan komma att införas på fler ställen i landet.
            Närmast i tur kan tänkas ligga flygplatsen Arlanda i Sigtuna kommun,
            med det uttalade syftet att minska koldioxidutsläppen. Huruvida
            att fordon som åker till och från Arlanda skall registreras, kan
            komma att bli en intressant integritetsfråga i framtiden. Här
            blir det så uppenbart att skattebeslut eller avgifter i trafiken
            inte bara är en finansieringsfråga utan också en integritetsfråga.
          </p>
          <p xml:id="i-7hPgWAYMXJYRqJcfQtGVjz">
            Det är alltså uppenbart att en ändamålsförskjutning för trängselskatten
            inträffat. Det motiverar i högsta grad att riksdagen och i synnerhet
            dess konstitutionsutskott som avslagit alla tidigare motionsyrkanden
            i denna riktning utan motivering (senast 3 maj 2012) noga överväger
            integritetsaspekterna på trängselskatterna.
          </p>
          <p xml:id="i-WqgawMVQpXMinvTkyojmzN">
            De miljöskäl som utöver rent partipolitiska maktöverväganden
            motiverade införandet 2004 av områdesskatten i Stockholm har alltså
            vid riksdagsbeslutet 2010 avseende Göteborg förbytts till att
            bli en ren finansieringskälla för stora trafikprojekt. Denna ändamålsglidning
            har också blivit tydlig i Stockholm 2007 då riksdagen träffade
            beslut om att nettointäkterna från trängselskatten i Stockholm
            ograverat skall tillföras trafikprojektet Förbifart Stockholm
            som passerar genom andra kommuner.
          </p>
          <p xml:id="i-XzdmpiceSf75NRgf4Eai4D">
            Denna motion handlar emellertid om konflikten mellan bevarandet
            av personlig integritet och kostnadsmässig effektiv indrivning
            av trängselskatt eller trängselavgift, oavsett var i landet och
            hur skatterna eller avgifterna kan komma att användas i framtiden.
          </p>
          <p xml:id="i-F9h4EVikz2CwG7LGR9pJkU">
            Konflikt mellan skyddet av personlig integritet, att få resa
            med bil vart man vill i landet utan att bli registrerad med mindre
            än att man bryter mot någon trafikregel, och behovet av ett snabbt,
            smidigt och betalningssäkert betalningssystem, aktualiserar behovet
            av ett kompletterande kontantbetalningsalternativ utan varje form
            av teknisk registrering av bilpassage.
          </p>
          <p xml:id="i-JPd67bdNcMGTM2r34ZsPSn">
            Riksdagens beslut 2004 att införa trängselskatten i Stockholm
            var ett tidsbegränsat beslut medan 2006 års beslut innebar att
            den infördes permanent i Stockholm. Beslutet 2010 om införande
            av trängselskatt i Göteborg, innebär att skatten kommer att utgå
            permanent från 2013.
          </p>
          <p xml:id="i-GmKCyBo5qo7Gk8ZjHYX5XM">
            Redan den 9 april 2008 aktualiserade vi i en riksdagsdebatt frågan
            om den personliga integriteten vid betalning av trängselskatt.
          </p>
          <p xml:id="i-Fz5DupzLpvcsEfL85u9X8e">
            Det vore fel att påstå att engagemanget i frågan utifrån den
            aspekt vi ansåg viktig var märkbart, snarare gäller motsatsen.
            Principfrågor är stundom svåra att debattera.
          </p>
          <p xml:id="i-YWFB9WfDLzMoyFRfHfNBbQ">
            Bakgrunden var den olustkänsla som infunnit sig hos många men
            säkert inte alla över att den personliga integriteten träds förnär
            då beslut om debitering av trängselskatt bygger på total registrering
            av registreringsnummer hos alla bilar som passerar en vägtull,
            skattepliktiga fordon eller inte.
          </p>
          <p xml:id="i-JpSikCkjngUuzoek6CFRby">
            Mot den bakgrunden anser vi att ett kontantalternativ, utan varje
            form av registrering, måste införas.
          </p>
          <p xml:id="i-UFmcYKTWdGoz7c7QjixStm">
            Frågan blev under 2008 även publikt aktuell sedan en tidning
            genom att begära ut skattebeslut en offentlig handling kartlagt
            en på sin ort välkänd persons, en kommunstyrelseordförande, resor;
            vederbörande är numera ledamot av Sveriges riksdag.
          </p>
          <p xml:id="i-Toa7UCj7b6b4wtG39J59Ns">
            Den omedelbara nyttan med detta kan säkert ifrågasättas, men
            snart nog kan man tänka sig systematiska undersökningar om hur
            och när exempelvis statsrådsfordon och andra publika fordon som
            polismyndigheten tillhöriga bilar rör sig, till men för bland
            annat personsäkerheten.
          </p>
          <p xml:id="i-S36SWRkYHJBQ4F6aewze6T">
            Undersökningen 2008 gav stor lokal publicitet, den aktuella tidningen
            diskuterade på ledarplats ingående den uppenbara motsättningen
            mellan kravet på vidsträckt personlig integritet, som är något
            som skall omfatta alla medborgare, och den viktiga journalistiska
            uppgiften att ingående bevaka folkvaldas arbete och i förlängningen
            deras vandel i utövandet av sina uppdrag. Frågan är om kartläggning
            av resor till och från arbetet kan sägas ingå i en sådan granskning.
          </p>
          <p xml:id="i-HdoAwzA2UuJ58d9srpu8P5">
            Yrkar man avdrag enligt inkomstskattelagen för kostnader för
            intäkternas förvärvande är det en offentlig uppgift, i den kostnaden
            kan trängselskatt ingå.
          </p>
          <p xml:id="i-HMjeXrh2aXfd3vR1J2MHBQ">
            Frågan om andra trängselskattebeslut också skall bli tillgängliga
            publikt är måhända inte lika aktuell men redan registreringen
            inbjuder uppenbart till möjligheten att nyttja sådana registreringar
            till kartläggning av enskildas resor.
          </p>
          <p xml:id="i-278ypiuLsk7DtYh6AwkBky">
            Ett beslut i samma riktning togs säkert i god avsikt av regeringen
            2011. Den beslutade då på framställan från Rikspolisstyrelsen
            att ge polisen tillgång till alla de uppgifter som registrerats
            under en viss tid vid en trängselskattestation i samband med ett
            grovt rån. Platsen för det allvarliga brottet var Lidingö och
            trängselskattestationen var belägen på Stockholmssidan av Lidingöbron.
          </p>
          <p xml:id="i-QARLJtLftCdx3gcn3V5D7U">
            Självfallet skall grova rån liksom misshandel, inbrott, cykelstölder
            och vilka brott det vara må lösas. Brottslighet skall med kraft
            och konsekvens bekämpas, straffen för förövarna skall vara sådana
            att den preventiva effekten för envar skall vara tydlig.
          </p>
          <p xml:id="i-VyBDWuVtRpAtm97GsiEPXX">
            Men alla mål helgar icke medlen. Regeringens beslut att använda
            skattebeslut vid trängselskattestationer för brottsbekämpning
            har enligt vår mening andra implikationer. Allra viktigast är
            att tilltron till lagstiftarens utfästelser naggats i kanten;
            de flesta kanske inte bryr sig, andra finner det oacceptabelt.
          </p>
          <p xml:id="i-BQ59c7pPwRX7btSj2cFchi">
            Att en ändamålsglidning skulle kunna uppstå misstänkte vi redan
            när det första trängselskattebeslutet togs i riksdagen den 16
            juni 2004. Då infördes en särskild bestämmelse i 1980 års sekretesslag
            (9 kap.) som preciserade att besluten om skatt skall vara tillgängliga
            för alla (dvs. ingen dold beskattning skall kunna förekomma) men
            med detta mycket viktiga integritetstillägg, författat på vacker
            kanslisvenska:
          </p>
          <p xml:id="i-VCfzryY3pLNY1xm6HnBrC2">
            I beslut, varigenom trängselskatt bestäms eller underlag för
            bestämmande av sådan skatt fastställs, gäller sekretessen dock
            endast för uppgift om vilken betalstation bilen har passerat och
            tidpunkten för denna passage.
          </p>
          <p xml:id="i-PEy6Y5NAME19ocBZZ8X5RQ">
            Alltså: Uppgifterna om vem som passerade när får bara bara användas
            för att fastställa vilken ägare till varje bil som skall beskattas.
          </p>
          <p xml:id="i-JWUb36oqFbnscaLVHr13FD">
            När propositionen 2003/04:145 behandlades i skatteutskottet beslöt
            utskottet att ge justitieutskottet möjlighet att yttra sig just
            över integritetsfrågan. Då framförde företrädarna för Moderaterna,
            Folkpartiet, Centerpartiet och Kristdemokraterna farhågor just
            för att integritetskränkningar genom den omfattande trafikregistreringen
            skulle kunna inträffa. Dåvarande riksdagsmajoriteten tog inte
            intryck av dessa åsikter.
          </p>
          <p xml:id="i-3m7CGaUuBpCjF92fiSvunv">
            Vi följde emellertid upp den oro för kartläggning av enskilda
            som företrädarna för de nuvarande regeringspartierna givit uttryck
            för 2004 genom en skriftlig fråga 2005 till regeringen, företrädd
            av dåvarande finansministern Pär Nuder (1 september 2005).
          </p>
          <p xml:id="i-Q5NgNVKNq2S37ZHeFoVFEr">
            Frågan var exakt denna:
          </p>
          <p xml:id="i-ESht4kETc8jhWfkgv5DiiX">
            Vilka åtgärder om några avser ministern att vidta för att försäkra
            medborgarna om att lagen om trängselskatt inte i något avseende
            kommer att utnyttjas så att den enskildes integritet i rörelsehänseende
            påverkas eller kränks, av enskilda eller av myndigheter?
          </p>
          <p xml:id="i-Lti8tRRp1RjmgTyXcaxD1o">
            Svaret blev: Inga. Orsak: Det behövs inte eftersom lagstiftningen
            är heltäckande.
          </p>
          <p xml:id="i-Waqr4Mai3mE3QcuhbFzeip">
            Uppgifter om vem som passerar en betalstation skall inte lämnas
            ut, bara hur mycket enskilda bilägare åläggs betala. Regeringen
            har emellertid 2011 uppenbart tolkat lagen som så att polisen
            kan få tillgång till uppgifterna av spaningsskäl. Det har säkert
            många förståelse för men vad blir nästa steg?
          </p>
          <p xml:id="i-D8if9VEAtPYLqBKDWuvCNt">
            Det är den springande frågan: Var befinner vi oss, är vi på väg
            mot Orwellsamhället 1984? Denna gång ett allvarligt rån, nästa
            gång något annat behjärtansvärt spaningsändamål: först en silversked,
            sedan hela silverskålen. Kontroll av yrkade avdrag för resor till
            eller från arbetet? Kan det också vara skäl att få ut uppgifter
            om när ett visst fordon passerat en betalstation? Eller kanske
            en känd person?
          </p>
          <p xml:id="i-SBWfWUVw3PSrVWCGnfzU4">
            Man skall kunna åka båt, bil, cykel, buss, tåg eller flyg eller
            något annat färdsätt i detta land utan att annan än möjligen det
            företag som utför transporten, och som behöver veta vem passageraren
            är, skall känna till detta.
          </p>
          <p xml:id="i-QSC75NFqL2SKohpyaTosTi">
            Den konflikt som nu finns mellan att uppbära trängselskatt kostnadsmässigt
            effektivt och att bevara den personliga integriteten är ingalunda
            löst, tvärtom har den förvärrats efter vad som inträffade 2008
            och 2011.
          </p>
          <p xml:id="i-LGfEF4xh6ciXr1EwbgSkK2">
            Därför bör regeringen på nytt se över integritetsfrågorna och
            bland annat låta belysa möjligheten av införa ett kontantalternativ
            utan varje form av registrering.
          </p>
        </div>
        <div xml:id="i-Er6YGCnmHVwZ7TR9eSQ8M4" type="signatureBlock">
          <list xml:id="i-DZ4QhTKcVfWtohwXxCMsoq">
            <item xml:id="i-T7ndfRwoxuXWQcHAxwr4KR" type="signature">
              Gunnar Andrén (FP)
            </item>
            <item xml:id="i-RnBmQFUXMcTuVzFi9YYHKu" type="signature">
              Mathias Sundin (FP)
            </item>
          </list>
        </div>
      </div>
    </body>
  </text>
</TEI>
