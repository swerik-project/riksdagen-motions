<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00444">
  <teiHeader>
    <fileDesc>
      <titleStmt>
        <title>En modern gränskontroll för ökad trygghet</title>
        <author corresp="i-PyYxwdbw2KYpXyCWKWHmmT">av Johan Pehrson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En modern gränskontroll för ökad trygghet</title>
          <idno type="rdwebb">GV02Ju444</idno>
          <rs type="number">Ju444</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju444/text</ref>
          <ref type="dokument_url_html">http://data.riksdagen.se/dokument/GV02Ju444</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju444</ref>
          <ref type="doc">http://data.riksdagen.se/fil/0524E2BC-C6FA-4930-801A-6AC73F98EFE6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4GPuGzNxtUvTC1kXfbakvd" type="signed"/>
        <correspContext corresp="i-4GPuGzNxtUvTC1kXfbakvd">
          <note type="signatory" corresp="i-PyYxwdbw2KYpXyCWKWHmmT"/>
        </correspContext>
        <correspAction xml:id="i-AdipnrVngaWPz9erKjCH6u" type="transfer">
          <date when="2007-10-05"/>
        </correspAction>
        <correspAction xml:id="i-B1ScSD7vtMUfJSHZaeVq4k" type="submission">
          <date when="2007-10-05"/>
        </correspAction>
        <correspAction xml:id="i-8zjpCGhAgu9kbf8TAxEdYY" type="numbering">
          <date when="2007-10-09"/>
        </correspAction>
        <correspAction xml:id="i-N7oZFLj6sVZXNvcyFTm1GD" type="dismissal">
          <date when="2007-10-16"/>
        </correspAction>
        <correspAction xml:id="i-JdMcxYj3SHnR58ZCYTD5fm" type="referral">
          <date when="2007-10-16"/>
        </correspAction>
        <correspAction xml:id="i-RaWnr23hXUQjePDs83URKt" type="assigned"/>
        <correspContext corresp="i-RaWnr23hXUQjePDs83URKt">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-V8SBwoSDx6kJXd1S7RvNR2">
            Förslag till riksdagsbeslut
          </head>
          <p xml:id="i-R4U5o6atTYbCxKiRhGhhEm">
            Riksdagen tillkännager för regeringen som sin mening vad som
            anförs i motionen om att utreda möjligheten till en sammansatt
            gränskontrollmyndighet.
          </p>
        </div>
        <div type="motContent">
          <head xml:id="i-ARWSqQjXXQLjLnEVuygFkV" type="h1">
            Motivering
          </head>
          <p xml:id="i-5JbpTXcREDqjXJTBRJDETT">
            Globaliseringen och den tekniska utvecklingen har dramatiskt
            förändrat förutsättningarna för allt internationellt samarbete.
            Sverige har i hög grad påverkats av medlemskapet i EU och utvecklingen
            i våra närmaste grannländer. Globalisering är för en liberal en
            stor möjlighet för världens befolkning när det gäller ökad frihet,
            demokrati och ekonomisk utveckling. Men gränslösheten ställer
            oss också inför nya utmaningar, till exempel när det gäller brottslighet.
            Människohandel, smuggling av vapen, narkotika och dopningspreparat,
            sprit och cigaretter är de vanligaste brottstyperna som de gränsöverskridande
            kriminella nätverken ägnar sig åt idag när de opererar inom landet
            eller använder Sverige som transitland. Men det finns också yrkeskriminella
            som kommer hit för att begå andra brott, exempelvis rån mot värdetransporter.
            Även stölder och mindre allvarliga brott, så kallade mängdbrott,
            har viss internationell anknytning.
          </p>
          <p xml:id="i-3PK4AxP2cUCs3t3SzyQULL">
            Ökat samarbete brottslingar emellan har resulterat i multikriminella
            grupper som är kompetenta att planera, organisera och genomföra
            avancerade brott. Kunskap om polisens arbetssätt sprids inom de
            kriminella miljöerna. För att klara av att smuggla narkotika från
            utlandet, över gränsen via mellanhänder och langare, till missbrukarledet
            krävs en utvecklad organisation och effektiv arbetsfördelning.
            De upparbetade kanalerna kan enkelt byta nisch från knark till
            vapen, från sprit till handel med människor för sexuella ändamål.
          </p>
          <p xml:id="i-CLVgirqDVRzSdspHbhkyRR">
            De brottsbekämpande myndigheternas verksamhet är i princip begränsad
            till vårt nationella territorium, medan brottslingarna rör sig
            fritt över Europas gränser. Polis och åklagare arbetar utifrån
            nationell lagstiftning, medan de kriminella nätverken söker sig
            till de länder där risken att åka fast är minst. Därför är det
            så viktigt att samarbetet inom EU ökar. Arbetet inom Europol för
            att skapa ett Europas FBI är nödvändigt för att vi ska ligga jämna
            steg med den gränsöverskridande brottsligheten.
          </p>
          <head xml:id="i-JrdmiRPpnxeipEuy19DEyJ" type="h1">
            Sveriges deltagande i Schengensamarbetet
          </head>
          <p xml:id="i-YH1ztLKQV3egWG7QyuBPhC">
            Sedan våren 2001 deltar Sverige fullt ut i Schengensamarbetet.
            Samarbetet är ett steg framåt mot det gränslösa Europa med fri
            rörlighet för dess medborgare. Min vision är ett EU som präglas
            av öppenhet och frihet både inom det egna territoriet och mot
            omvärlden. Samtidigt som globaliseringen bejakas med alla dess
            positiva effekter, måste vi ta oss an de nya problem som uppkommer
            i en alltmer gränslös värld.
          </p>
          <p xml:id="i-CDK3xjHgGUkoWsdTXKbWZf">
            Den europeiska unionen får aldrig bli ett drivhus för gränsöverskridande
            brottslighet. Varje medlemsland är därför skyldigt att ansvara
            för en effektiv brottsbekämpning, men det gemensamma arbetet inom
            EU måste också öka.
          </p>
          <p xml:id="i-SMKJfMCLRokoTjScx9G8qY">
            När Sverige gick in i Schengensamarbetet upphörde i princip kontrollen
            vid den så kallade inre gränsen mot andra Schengenstater, exempelvis
            Danmark och Norge. Samtidigt skärptes kontrollen vid den yttre
            gränsen, det vill säga mot icke Schengenstater och obligatorisk
            utresekontroll infördes. Den inre utlänningskontrollen förblev
            i huvudsak oförändrad.
          </p>
          <p xml:id="i-NqhJZECrkULRRyLWbBiRJR">
            Personkontrollen vid Sveriges gränser och den inre utlänningskontrollen
            syftar främst till att fastställa behörigheten för utländska medborgare
            att resa in och vistas i landet. Syftet är alltså migrationspolitiskt.
          </p>
          <p xml:id="i-WkcoJ33pk3h7jM7TMDTQgX">
            Personkontrollen har också ett annat viktigt syfte, nämligen
            att förhindra gränsöverskridande brottslighet. Men sex år efter
            Sveriges inträde i Schengensamarbetet behövs det förändringar
            i just den brottsbekämpande delen av verksamheten. Det svenska
            gränsskyddet visar upp en splittrad bild. Den organisatoriska
            uppgiftsfördelningen mellan polisen, Tullen och Kustbevakningen,
            som bygger på de olika myndigheternas historiska uppdrag, har
            inte anpassats till moderna förhållanden i en allt mer globaliserad
            värld. Tullverket, med fokus på i första hand varor, ser sig som
            en gränsskyddsmyndighet, men har inget ansvar för personkontrollen.
            Polisen är en gränskontrollmyndighet i vissa sammanhang och Kustbevakningen
            är en myndighet som beskriver sig som en allmänt brottsbekämpande
            gränskontrollmyndighet. De tre myndigheterna ligger dessutom under
            tre olika departement Finansdepartementet, Justitiedepartementet
            och Försvarsdepartementet.
          </p>
          <p xml:id="i-XaDYaxZ7TmNZsgSzQhRUgL">
            Det finns goda skäl för att närmare utreda förutsättningarna
            för en gränskontrollmyndighet, med samlat ansvar för personkontrollen.
            En liknande organisatorisk lösning finns till exempel i Finland
            och Nederländerna. Det behöver nödvändigtvis inte innebära en
            ny myndighet utan skulle kunna rymmas inom en befintlig myndighet.
          </p>
        </div>
        <div type="motSignatures">
          <list>
            <item xml:id="i-CjPTvweSVFvPPGtwwnD1yw" who="i-PyYxwdbw2KYpXyCWKWHmmT">
              Johan Pehrson (fp)
            </item>
          </list>
        </div>
      </div>
    </body>
  </text>
</TEI>
