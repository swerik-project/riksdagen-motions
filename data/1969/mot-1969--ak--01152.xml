<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--01152">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1152/mot_1969__ak__1152-001.pdf"/>
      <fw xml:id="i-4uQEYP9CobY8zdpowF8enY">
        Motion i Andra kammaren, nr 1152 år 1969 11
      </fw>
      <div xml:id="i-RKqyFMk2hJTjGoLM67bToh" type="motHeader">
        <div xml:id="i-VyBmFwNpraJDwc958TtiJC" type="motTitle"/>
        <div xml:id="i-3KExvF68NLseKBHgqwrnZK" type="motSubmissionInfo"/>
      </div>
      <div xml:id="i-ESrvjhWdSFppPRS9MYoC3u" type="motBody">
        <div xml:id="i-7KgxcGjgqmB394cRm4PpDB">
          <p xml:id="i-VxTp1ABpfj53JjDbA1gnCd">
            Nr 1152
          </p>
          <p xml:id="i-X4R2wgfNPATeU2tgd13a5S">
            Av herr Hedlund m. fl., i anledning av Kungl. Maj:ts proposition
            nr 44, med förslag till lag om ändring i rättegångsbalken
          </p>
          <p xml:id="i-DcW8y3f1AR5Ste3brbzxzp">
            m. in.
          </p>
          <p xml:id="i-6Wdvn2XCBDodmyhFfZRxci">
            (Lika lydande med motion nr 994 i Första kammaren)
          </p>
          <p xml:id="i-Bq5P6sFwviUrKTdA1rXNZm">
            De förändringar i de allmänna underrätternas arbetsformer och
            organisa- tion, som föreslås i proposition nr 44, är i åtskilliga
            avseenden lika genom- gripande för förhållandena inom rättsväsendet
            som införandet av nya rätte- gångsbalken var på det processuella
            området. Reformen bör också på många sätt kunna leda till förbättringar.
            Så får exempelvis den enhetlighet i orga- nisationen som nu uppnås
            anses stå i bättre överensstämmelse med moder- na samhällsförhållanden
            än den organisation med två skilda typer av under- rätter, som
            hittills funnits och som har sitt ursprung i förhållanden mycket
            långt tillbaka i tiden. Det bör också noteras med tillfredsställelse,
            att man åtminstone i vissa avseenden får ett förstärkt lekmannainflytande
            i rätt- skipningen. I fråga om regler för domstolarnas domförhet
            kan valet anses stå mellan att i huvudsak följa nuvarande ordning
            i häradsrätterna eller att tillämpa en ordning som mera överensstämmer
            med de nuvarande förhållandena i rådhusrätterna. Valet har betydelse
            enbart för domförhetsreglerna i tviste- mål, eftersom det i brottmål
            sedan några år finns gemensamma regler för de bägge underrättsformerna.
            Som departementschefen betonar har både den ordning som tillämpas
            i häradsrätterna och den som tillämpas i rådhus- rätterna skäl
            för sig. Utredningsarbetet som ligger till grund för propositio-
            nen har också givit klart vid handen, att erfarenheterna är goda
            såväl av att ha domstol bestående av domare med nämnd som domstol
            sammansatt av ett juristkollegium vid behandling av tvistemål.
            Remissinstanserna har därför i stor utsträckning förordat den
            sammansättningsform från vilken respek- tive instans har störst
            erfarenheter. Enligt vår mening skulle det ha varit värdefullt,
            om man hade kunnat skapa utrymme för lekmannainflytande även vid
            behandlingen av allmänna tvistemål. Någon förändring i den rikt-
            ningen i förhållande till vad som föreslås i propositionen är
            vi dock inte be- redda att föreslå utan tillgång till ytterligare
            utredningsmaterial. Möjlig- heterna för att senare vidga kompetensområdet
            för domare med nämnd bör därför hållas öppna.
          </p>
          <pb facs="riksdagen-motions-pdf/data/1969/mot_1969__ak__1152/mot_1969__ak__1152-002.pdf"/>
          <fw xml:id="i-KkcaiLB4UsmoJoMStbhHkH">
            12 Motion i Andra kammaren, nr 1152 år 1969
          </fw>
          <p xml:id="i-H6mRdHPGhRU1Q2QveGgPBn">
            I ett bestämt avseende innebär det föreliggande förslaget en
            direkt försäm- ring i jämförelse med nuvarande förhållanden. Enligt
            de riktlinjer som föreslås för indelningen i domkretsar blir den
            minsta enheten genomgående s.k. tredomarskrets, d. v. s. område
            som har underlag för en underrätt med arbetsuppgifter för tre
            lagfarna domare. En centralisering av detta slag skulle medföra
            att antalet underrätter skulle minska med mer än en tredje- del
            jämfört med det sammanlagda antalet häradsrätter och rådhusrätter
            som nu finns. Det skulle i sin tur föra med sig starkt försämrade
            möjlighe- ter för rättsväsendet att betjäna allmänheten på ett
            tillfredsställande sätt. Ur rättsvårdssynpunkt finns knappast
            några avgörande skäl för att ge- nomgående låta de mindre domkretsarna
            uppgå i större. Som nämnts talar erfarenheterna ganska tydligt
            för att mindre och större domkretsar ur rätts- vårdssynpunkt måste
            betraktas som likvärdiga. En förändring i domförhets- reglerna,
            som innebär att juristkollegium alltid skall döma i allmänna tviste-
            mål, rubbar inte det förhållandet. Antalet mål som i sådant fall
            skall av- göras av juristkollegium med tre lagfarna domare kommer
            att bli mycket litet i en mindre tingsrätt. Att döma av de utredningar
            som domstolskom- mittén företagit kommer antalet sådana mål i
            en normal domsaga knappast att överstiga 10—20 stycken per år.
            Det bör då inte innebära några större problem att vid handläggningen
            av dessa mål anlita någon domare som nor- malt tjänstgör vid en
            närbelägen domstol. Under alla förhållanden måste de svårigheter
            som kan uppstå vara mycket ringa i förhållande till de olägen-
            heter som uppkommer om man företar en stark reduktion av antalet
            under- rätter. En nedskärning av antalet underrätter innebär inte
            heller några kost- nadsbesparingar. Domstolskommittén uttryckte
            efter sina undersökningar av kostnadsfrågan också sin mening,
            att skälen för större domkretsar inte är av ekonomisk natur utan
            av administrativ art. Det är således ingen tvekan om att de kostnader
            som eventuellt står att vinna för statsverket i samband med en
            mera omfattande nedläggning av underrätter är mycket ringa jämfört
            med den utgiftsökning för resor m. m. som allmänheten föror- sakas.
            För en indelning där de minsta enheterna utgörs av tredomarkretsar
            skulle alltså i första hand tala vissa fördelar i administrativt
            hänseende. Så- lunda har det framhållits, att det i en liten domkrets
            ibland kan vara svårt att åstadkomma en jämn arbetsbelastning
            på befattningshavarna och be- mästra ledigheter i samband med
            sjukdom och semester. även om svårig- heter av den arten självfallet
            kan förekomma, kan det enligt vår mening ifrågasättas om det är
            ett allmänt problem. Erfarenheterna från de mindre domstolar som
            finns tyder knappast på att så är fallet. Under alla förhål- landen
            kan inte heller detta få vara ett avgörande skäl för att genomföra
            en drastisk inskränkning av antalet underrätter, när förändringarna
            i övrigt har mycket betydande nackdelar.
          </p>
          <pb facs="riksdagen-motions-pdf/data/1969/mot_1969__ak__1152/mot_1969__ak__1152-003.pdf"/>
          <fw xml:id="i-PUgvFFr9yR6EWiEZ5NNGLi">
            Motion i Andra kammaren, nr 1152 år 1969 13
          </fw>
          <p xml:id="i-FcSAAAbxcnCUpxCV9PwxoH">
            Avgörande för hur riktlinjerna för den framtida indelningen i
            domkretsar skall utformas måste därför bli hur man på bästa sätt
            skapar en organisa- tion som kan tillgodose allmänhetens krav
            på service i olika avseenden. En indragning av underrätter av
            den omfattning som blir en följd av de i pro- positionen framlagda
            förslagen kan enligt utförda beräkningar väntas med- föra försämrad
            service och ökade kostnader för allmänheten i områden med tillsammans
            omkring en halv miljon invånare. Någon mera framträdande förbättring
            av servicen i övriga delar av landet är inte heller att vänta.
            Skä- len för ett bibehållande av en del av de nuvarande mindre
            domkretsarna är därigenom mycket starka. Det är rimligt att en
            ny domkretsindelning anpassas till kommunblocks- indelningen.
            Detta möter dock inget hinder även om ett antal mindre dom- kretsar
            bibehålles. Som motiv för en så genomgripande förändring i dom-
            kretsindelningen som föreslås i propositionen har också åberopats
            en önskan att anpassa organisationen till en ändrad polis- och
            åklagarorganisation. Då något förslag till ny polisdistriktsindelning
            ännu inte föreligger, kan detta knappast på nuvarande stadium
            åberopas för ändringar i domkretsorga- nisationen. De pågående
            kommunsammanläggningarna syftar i sig till att skapa till- räckligt
            bärkraftiga enheter för en fullgod kommunal och allmän service.
            Det vore orimligt att så snart som de nya kommunerna färdigbildats
            vidta åtgärder som berövar många av centralorterna en viktig del
            av de allmänna servicefunktionerna genom att domstolsorganisationen
            tunnas ut. Vi vill slutligen med tillfredsställelse notera att
            departementschefen under frågans behandling i departementet funnit
            de här angivna skälen för ett bibehållande av mindre domkretsar
            i viss utsträckning ha stark tyngd. Att grunda ett bibehållande
            av vissa tvådomarkretsar i den nya organisationen på en undantagsregel
            finner vi dock mindre välbetänkt. Huvudregeln bör därför vara
            att tingsrätt skall inrättas då arbetets omfattning ger sysselsätt-
            ning åt två eller flera lagfarna domare. I de glesast befolkade
            delarna av lan- det kan en tillfredsställande service inte upprätthållas
            ens med tvådomar- kretsar. När speciella skäl föreligger, bör
            därför även endomarkretsar kunna inrättas. Med hänvisning till
            vad som anförts i motionen hemställer vi, att riksdagen vid behandling
            av proposition nr 44 måtte besluta, att som riktlinje för rikets
            indelning i domkretsar skall gälla, att tingsrätt i allmänhet
            skall inrättas då arbe- tets omfattning ger sysselsättning åt
            två eller flera lagfarna
          </p>
          <pb facs="riksdagen-motions-pdf/data/1969/mot_1969__ak__1152/mot_1969__ak__1152-004.pdf"/>
          <fw xml:id="i-4xSjjjYeYZHfW5JY5sszSD">
            14 Motion i Andra kammaren, nr 1152 år 1969
          </fw>
          <p xml:id="i-MEpRwibFyWYQxbRTtcMcXR">
            domare med möjlighet att när speciella skäl föreligger även inrätta
            endomarkretsar.
          </p>
          <p xml:id="i-DrsE9GSJPGDjQw7zT4gr8S" type="date">
            Stockholm den 11 april 1969
          </p>
          <div xml:id="i-RqUoeM2qAZoCu64f2bQHMq" type="signatureBlock">
            <p xml:id="i-3c4WtGGJoZSrSjG5Lu5QaG" who="i-KaEwnQ53dsfqZGV8fcpYbX" type="signature">
              Gunnar Hedlund (cp)
            </p>
            <p xml:id="i-G2H6oDfPYxYtry1fnRy48P" who="i-KY2qFJXpwf6GTtVoW7mKo8" type="signature">
              Lars Eliasson (cp)
            </p>
          </div>
          <p xml:id="i-KSWNW8UFFkCnh5pdK2VkuV">
            i Sundborn
          </p>
          <p xml:id="i-UeCRJAFmm3x5hvV2mGTZHM">
            Nils G. Hansson (cp) i Skegrie Sven Vigelsbo (cp) John Eriksson
            (cp)
          </p>
          <p xml:id="i-RuCSVC91BWbeoh37trDmVj">
            Gunnar Larsson (cp) i Bäckmora
          </p>
          <p xml:id="i-AeX5HXy56oq1nMjHYwCwB">
            i Luttra
          </p>
          <p xml:id="i-XvFokWyCvFHDcuZhqEMFSE">
            Johannes Antonsson (cp) S. G. W. Wahlund (cp)
          </p>
          <p xml:id="i-8GcYz8nbEMoZnzznqt9nLV">
            ESSELTE AB, STHLM 69 914248
          </p>
        </div>
      </div>
    </body>
  </text>
</TEI>
