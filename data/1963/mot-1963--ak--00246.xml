<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__246/mot_1963__ak__246-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 246 år 1963 9
          </p>
          <p>
            Nr 246
          </p>
          <p>
            Av herrar Hammar och Enskog, om anslag till stöd för en nordisk
            bokmarknad.
          </p>
          <p>
            (Lika lydande med motion nr 203 i Första kammaren)
          </p>
          <p>
            Frågan om tillskapandet av en gemensam nordisk bokmarknad har
            varit föremål för diskussion i många år. Det är uppenbart, att
            en dylik marknad skulle vara utomordentligt värdefull. Det är
            här inte bara fråga om att stärka de kulturella förbindelserna
            mellan länderna, utan också att öka den ömsesidiga förståelsen
            för varandras språk. Det måste naturligtvis också vara fördelaktigt
            för författarna, om deras verk kan finna avsättning inom hela
            Norden. Ett betydelsefullt steg i riktning mot en friare ordning
            har tagits därige- nom att tullar och andra importrestriktioner
            för böcker, klichéer och tryck- saker i stor utsträckning slopats
            i de nordiska länderna. Mycket återstår emellertid att göra. En
            av anledningarna till att det nordiska litteraturutbytet är av
            så för- hållandevis liten omfattning är att bokanmälningar och
            pressnotiser be- träffande grannländernas litteratur endast förekommer
            i mycket begränsad utsträckning. Trots vissa undantag blir helhetsbilden
            likväl att dagspressen i de nordiska länderna ganska ensidigt
            koncentrerar sig på det egna landets litteratur. Följden har blivit
            att den breda läsekretsen är ganska obekant med grannländernas
            bokproduktion. Frågan har länge diskuterats inom Nordiska kulturkommissionen
            (NKK), som framfört en rad konkreta förslag. Några av dessa har
            i anled- ning av ett medlemsförslag år 1958 tagits upp till behandling
            av Nordiska rådet. I en rekommendation till regeringarna (rek.
            nr 30/1958) hemställdes bl. a., att anslag årligen måtte beviljas
            i varje land för följande ändamål: 1. Stipendier för litteraturkritiker:
            sammanlagt 6 000 norska kronor. 2. Särskilt statsbidrag till folkbiblioteken
            för inköp av grannländernas litteratur på originalspråket: 30
            000 norska kronor. 3. Till Föreningarna Norden för att ordna uppsatstävlingar:
            8 000 norska kronor. Vid ett nordiskt undervisningsministermöte
            i februari 1959 beslöt mi- nistrarna anbefalla att de ovannämnda
            anslagen så snart som möjligt skulle anvisas i samtliga länder.
            Denna anbefallning upprepades när ministrarna sammanträdde i Helsingfors
            i mars 1961. Tyvärr har det ännu efter fyra år ej visat sig möjligt
            att tillgodose dessa
          </p>
          <pb facs="riksdagen-motions-pdf/data/1963/mot_1963__ak__246/mot_1963__ak__246-002.pdf"/>
          <p>
            10 Motioner i Andra kammaren, nr 246 år 1963
          </p>
          <p>
            relativt blygsamma önskemål. Visserligen har i Finland särskilda
            medel an- visats för litteraturkritikerutbyte liksom bidrag lämnats
            Föreningen Pohjola- Norden för ifrågavarande ändamål. I Norge
            har medel anslagits för såväl folkbibliotekens inköp av nordisk
            litteratur som för litteraturkritikerstipen- dier. I Sverige har
            emellertid några åtgärder ännu ej vidtagits i anledning av rekommendationen.
            Då övriga länder kunnat lämna vissa bidrag till denna frågas lösning,
            borde det vara möjligt även för Sverige. Det är här fråga om anslag
            av en mycket blygsam storleksordning, vilket dock i viss mån skulle
            förbättra möjligheterna att öka kännedomen om grannländernas litteratur.
            Med hänsyn till vad som ovan anförts hemställes, att riksdagen
            för nästkommande budgetår måtte bevilja de anslag till stöd för
            en nordisk bokmarknad som angives i Nordiska rådets ovan återgivna
            rekommendation nr 30/1958.
          </p>
          <p>
            Stockholm den 24 januari 1963
          </p>
          <p>
            Olof Hammar C.-G. Enskog
          </p>
        </div>
      </div>
    </body>
  </text>
</TEI>
