<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00005">
  <teiHeader>
    <fileDesc>
      <titleStmt>
        <title>Hemlig teleavlyssning, hemlig teleövervakning och hemlig kameraövervakning vid förundersökning i brottmål under år 2005</title>
        <author corresp="i-FfCiJc8kVZcwio9wsCvVkH">av Mehmet Kaplan m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hemlig teleavlyssning, hemlig teleövervakning och hemlig kameraövervakning vid förundersökning i brottmål under år 2005</title>
          <idno type="rdwebb">GU02Ju5</idno>
          <rs type="number">Ju5</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju5/text</ref>
          <ref type="dokument_url_html">http://data.riksdagen.se/dokument/GU02Ju5</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju5</ref>
          <ref type="doc">http://data.riksdagen.se/fil/F900B8B9-3927-4E3F-8C91-D6A4DC12C333</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-B85Pvy8gTZZzf3KiRWx3Pk" type="basedOn"/>
        <correspContext corresp="i-B85Pvy8gTZZzf3KiRWx3Pk">
          <ref>Regeringsskrivelse 2006/07:28</ref>
        </correspContext>
        <correspAction xml:id="i-MjfMZMA9oNJrdLbAPgBj3K" type="signed"/>
        <correspContext corresp="i-MjfMZMA9oNJrdLbAPgBj3K">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-FnYuSnrPcb2UZaoXY7vjXa"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-8ms25zRimpEkutqDiBztkN" type="referral">
          <date when="2006-12-15"/>
        </correspAction>
        <correspAction xml:id="i-2P4Qp49GDVGwAA7ZSwPpJF" type="dismissal">
          <date when="2006-12-14"/>
        </correspAction>
        <correspAction xml:id="i-E4xGaAmhR49GB7qoE9Qmnk" type="transfer">
          <date when="2006-12-13"/>
        </correspAction>
        <correspAction xml:id="i-PvM6k3zKWT1yZtJRSoY95a" type="submission">
          <date when="2006-12-13"/>
        </correspAction>
        <correspAction xml:id="i-BSmMazTEUs5A6cym4atkz9" type="assigned"/>
        <correspContext corresp="i-BSmMazTEUs5A6cym4atkz9">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EDvYrhYLw6ircMGbSX5N1i" type="motBody">
        <div xml:id="i-2am23Anvk84xKQ33q4sx6v" type="motProposal" subtype="förslag">
          <head xml:id="i-EoqWF61QmRJWm2Mum8HYF7">
            Förslag till riksdagsbeslut
          </head>
          <list xml:id="i-HVTyqvUYDiebpShLARm26Z" style="ol">
            <item xml:id="i-KABgKT9GMTeVJ8t7z8jGze">
              Riksdagen tillkännager för regeringen som sin mening vad i motionen
              anförs om att inte fastställa en lägre nivå för när tvångsmedel
              får användas liksom att hemliga tvångsmedel inte ska användas
              i större omfattning än vad som är fallet i dag.
            </item>
            <item xml:id="i-4kFiTWEbHCpoFnRKfotvXA">
              Riksdagen tillkännager för regeringen som sin mening vad i motionen
              anförs om att regeringen bör utreda en förbättring och effektivisering
              av de offentliga ombudens arbete.
            </item>
            <item xml:id="i-HrfCw5TxaaphaoCFXM3vCZ">
              Riksdagen tillkännager för regeringen som sin mening vad i motionen
              anförs om vikten av att beakta Integritetsskyddskommitténs kommande
              ställningstagande innan man fattar fler beslut om lagstiftning
              som berör den personliga integriteten.
            </item>
            <item xml:id="i-7YZcnv8jQuegH42a5sgNRS">
              Riksdagen tillkännager för regeringen som sin mening vad i motionen
              anförs om vikten av att garantera medborgarna insyn och medel
              för att skydda sig mot integritetskränkande intrång från staten.
            </item>
          </list>
        </div>
        <div xml:id="i-3aoAcoafDCpmaDeLyBvygY" type="motContent">
          <head xml:id="i-X8XHW937YzvvnP2TCPsEYR" type="h1">
            Hemlig teleavlyssning, hemlig teleövervakning och hemlig kameraövervakning
            vid förundersökning i brottmål under år 2005
          </head>
          <head xml:id="i-S8byoYBZGR8JsecWWc8Eh7" type="h1">
            Miljöpartiets syn på hemliga tvångsmedel
          </head>
          <p xml:id="i-5FRxDEUsctSoXJ1nmaBfSr">
            Miljöpartiet de gröna anser att hemliga tvångsmedel är ett ingrepp
            i den personliga integriteten. Den personliga integriteten är
            skyddad i grundlagen, men även enligt Europakonventionen i artikel
            8 om rätten till privatliv.
          </p>
          <p xml:id="i-J2F6LppeVvvnEpjBmPLBjr">
            Ytterst är användningen av hemliga tvångsmedel en fråga om vilket
            samhälle vi vill leva i. Miljöpartiets utgångspunkt är att den
            enskilde ska ha skydd mot statens makt­utövning samtidigt som
            brottsbekämpningen sker rättssäkert. Den yttersta avvägningen
            sker mellan brottsbekämpande behov och den enskildes integritet.
          </p>
          <p xml:id="i-DtJvXqifD6ysXcN2jAakdF">
            Det vi ser som problematiskt vid användning av hemlig teleavlyssning,
            hemlig kameraövervakning och hemlig teleövervakning medför att
            såväl den oskyldiga avlyssnade som tredje part utsätts för en
            onödig och oproportionerlig integritetskränkning.
          </p>
          <head xml:id="i-R25jcZ4SCEEQNsZpFg5UxV" type="h1">
            Ineffektiva hemliga tvångsmedel
          </head>
          <p xml:id="i-E2r3xAThJAeoyyJkjBpUPz">
            I detta års upplaga av regeringens redogörelse för riksdagen
            om användandet av hemliga tvångsmedel framgår att antalet teleavlyssningar
            ökat från 714 stycken år 2004 till 833 år 2005. Trots ökningen
            har effektiviteten, fall där åtgärden haft betydelse för undersökningen,
            minskat från 50 procent av fallen till 42 av fallen från år 2004
            till år 2005. Den lilla positiva utvecklingen kan ses i att domstolarnas
            och de offentliga ombudens arbete år 2005 gav tolv avslag vid
            ansökning om hemlig teleavlyssning jämfört med år 2004 då endast
            en ansökan avslogs.
          </p>
          <p xml:id="i-9KUnTjctd8Nzrxm7GK9319">
            Regeringen anger den allt mer organiserade brottsligheten som
            orsak till ökningen i antalet tillstånd, samt även de bättre tekniska
            möjligheterna till avlyssning som nu står polisen till buds. Som
            förklaring till att endast 42 procents effektivitet uppnåtts vid
            de fall då teleavlyssning använts menar regeringen att i de övriga
            fallen har inte avlyssningen kunnat ske i tillräcklig omfattning
            och även förekomsten av anonyma kontantkort.
          </p>
          <p xml:id="i-2cPsRsi7YExzEHNxJgQupy">
            Vidare anför regeringen att hemliga tvångsmedel är ett viktigt
            instrument i den brottbekämpande verksamheten och hänvisar till
            att alla förundersökningar inte kan leda till fällande dom, samt
            att graden av brottsmisstanke (skäligen misstänkt) inte får vara
            för hög för att tvångsmedlen ska kunna användas i ett tidigt skede
            av brottsutredningen för att viktig information inte ska gå förlorad.
          </p>
          <p xml:id="i-KvQmrahzNoLv3Qd4GxJhSb">
            Det ter sig motsägelsefullt att regeringen förklarar att användningen
            av hemliga tvångsmedel år 2005 varit framgångsrik då den enbart
            haft betydelse i 42 procent av fallen. I ljuset av att regeringen
            är en varm förespråkare av ytterligare integritetskränkande instrument
            till polisen, som preventiva tvångsmedel och buggning, borde det
            ligga i regeringens intresse att se problematiken i den dåliga
            effektiviteten och leta efter lösningar.
          </p>
          <p xml:id="i-Pr5jqmXjdJvkBfSyMqpkWh">
            Miljöpartiet ser att regeringen ansträngt sig mer i denna redogörelse
            för riksdagen om effektiviteten i användningen av de hemliga tvångsmedlen.
            Detta är tillfredsställande. Det som däremot inte är lika imponerande
            är regeringens tystnad i de mer komplicerade frågorna om värnandet
            av den enskildes integritet. Ser verkligen inte regeringen ett
            problem i att i över hälften av de 833 fallen av teleavlyssningen
            hade polisen inte någon nytta av integritetskränkningen? Vi menar
            att detta borde vara föremål för översyn och effektivisering.
          </p>
          <head xml:id="i-Mmt3KgkpGroA4nJWPSihHb" type="h1">
            Vid införande av preventiva tvångsmedel och buggning
          </head>
          <p xml:id="i-59LexEguYHVnBRCvPpyLos">
            Eftersom de bordlagda lagförslagen om preventiva tvångsmedel
            och buggning snart kommer att införas med den nya borgerliga majoritetens
            hjälp är det på sin plats att nämna dess betydelse för de hemliga
            tvångsmedlens utveckling i landet.
          </p>
          <head xml:id="i-8XnPmk9h5DKFXcZ446mWSY" type="h2">
            Preventiva tvångsmedel
          </head>
          <p xml:id="i-LR1XYPS6H2arUfUiV75tZG">
            Enligt förslaget om preventiva tvångsmedel ska kraven sänkas
            betydligt på graden av misstanke, från dagens att det ska gälla
            brott som ger minst två års fängelse till att polisen ska kunna
            anta att ett brott ska kunna äga rum.
          </p>
          <p xml:id="i-RjhsreYPYg77iPF4r1Gevt">
            Den förra regeringen grundade sitt förslag på en utredning av
            Solveig Riberdahl som kritiserats hårt av justitiekansler Göran
            Lambertz, Advokatsamfundet och juridiska fakultetsnämnden vid
            Stockholms universitet.
          </p>
          <p xml:id="i-STVRW7fGBVUwhbyuA6ghuU">
            Justitiekanslern kritiserar avvägningen mellan polisens behov
            av att bekämpa brott och intrånget i den personliga integriteten
            och menar att det blir mest pannkaka . Advokatsamfundet har i
            sitt remissvar påtalat den överhängande risken av att de hemliga
            tvångsmedlen nu drabbar en större krets av människor, exempelvis
            vänner och anhöriga till misstänkta.
          </p>
          <p xml:id="i-QMepeYBart8wYny4fpHdw7">
            Juridiska fakultetsnämnden vid Stockholms universitet skriver
            i sitt remissvar:
          </p>
          <p xml:id="i-8dv7gVjVpWtZWKQkrfr46q">
            På en rent abstrakt nivå, om förslaget blir lag, skapas det utrymme
            för den typ av kontroll av befolkningen som man mer förknippar
            med starkt auktoritära regimer än med demokratiska stater.
          </p>
          <p xml:id="i-6tWzXLvekVYKgrjMfMgo7E">
            Enligt nämnden är det viktigt att skapa starka rättssäkerhetsgarantier
            mot missbruk av tvångsmedlen, samt mycket säkra kontrollmekanismer.
            Här aktualiseras diskussionen om rollen för de offentliga ombuden,
            domstolen och förslaget om inrättande av en tvångsmedelsnämnd,
            eller vid annat namn Säkerhets- och integritetsskyddsnämnden.
            Denna diskussion förs nedan.
          </p>
          <head xml:id="i-8EuWdcabzKCoLgB8MpEFke" type="h2">
            Buggning
          </head>
          <p xml:id="i-35vQaAfHkKy4Y4LF7ed7Qn">
            Buggning är ett hemligt tvångsmedel med mycket långtgående ingrepp
            i den enskildes integritet. Vi delar f.d. justitieombudsman Claes
            Eklundhs bedömning i sitt remissvar på Buggningsutredningens betänkande
            att det inte är fråga om en gradskillnad utan snarare en artskillnad
            mellan buggning och s.k. integritetskränkande tvångsmedel som
            hemlig teleavlyssning. Följderna av teleavlyssning är begränsat
            till att avse den del av den misstänktes dagliga handhavanden
            som utgörs av telefonsamtal eller liknande kommunikation, medan
            buggning däremot i princip kan avse var som helst, när som helst
            och registrera alla typer av samtal och andra ljud. I sakens natur
            ligger att risken för att oskyldiga personers samtal kommer att
            avlyssnas är mycket större än vid hemlig teleavlyssning.
          </p>
          <p xml:id="i-96gxqnW5EMaX9vdWBSErqF">
            Miljöpartiet delar JO Mats Melins synpunkt på förslaget att detta
            riskerar att leda till att äventyra allmänhetens tilltro till
            polisen och rättsväsendet i övrigt och därigenom få betydande
            samhällsskadliga effekter. Vi motsätter oss därför det bordlagda
            lagförslaget om buggning.
          </p>
          <p xml:id="i-UKuLp5NT3verGDk3iopVxZ">
            Sammanfattningsvis vill vi understryka att de förslag som regeringen
            menar införa är ogenomtänkta och i sig en fara för rättssäkerheten.
            Vår uppfattning i denna fråga har stärkts av regeringens redogörelse
            av den ineffektiva och rättsosäkra användningen av nuvarande tvångsmedel
            i skrivelsen till riksdagen.
          </p>
          <p xml:id="i-934xYsfNh7jSVqZ2P4Ah3s">
            Rättssäkerhet kräver nämligen att proportionalitets-, ändamåls-,
            och behovsprincipen är tillgodosedda. Enligt Europakonventionen
            krävs att ingripanden i privatlivet är godtagbara i ett demokratiskt
            samhälle. Med regeringens intentioner att införa buggning och
            preventiva tvångsmedel ges bilden av en rättspolitik som vill
            sanktionera hårdare tag och större ingrepp i den personliga integriteten
            utan att först fråga om konsekvenserna av denna allomfattande
            övervakning av människor i vårt land är värd sitt pris. Miljöpartiet
            anser att det inte är värt priset utan anser snarare att brotts­bekämpningen
            bör effektiviseras utifrån de instrument som står polisen till
            förfogande idag.
          </p>
          <head xml:id="i-wRyEQA3mPybJMDtkNvfPb" type="h1">
            Garantier för rättssäkerhet
          </head>
          <head xml:id="i-3ry8Gixcq1qEt6YFNkkCLQ" type="h2">
            Domstolarnas och de offentliga ombudens roll
          </head>
          <p xml:id="i-6pY4FX2WDKqHgmeAo4DfBD">
            Sedan tidigare ska beslut om hemliga tvångsmedel fattas av domstol
            utan att den misstänkte själv är närvarande. För att bevaka den
            enskildes rätt och personliga integritet har ett system med offentliga
            ombud tillsatts. De offentliga ombuden ska också bevaka att principerna
            för tvångsmedelsanvändning efterlevs. Enligt vad regeringen uppger
            har införandet av de offentliga ombuden till dags dato inte ökat
            antalet avslag på ansökan om hemlig kameraövervakning. Vad gäller
            hemlig teleavlyssning och hemlig teleövervakning har endast tolv
            ansökningar om tillstånd avslagits av domstol år 2005.
          </p>
          <p xml:id="i-95sf4swbdWN4FoxjTJZBAY">
            Under 2005 har många av de offentliga ombuden starkt kritiserat
            deras ytterst begränsade möjligheter att hjälpa medborgarna tillvarata
            sina medborgerliga fri- och rättigheter. Det har framkommit att
            såväl domstolens som de offentliga ombudens reella möjligheter
            att pröva en ansökan om exempelvis hemlig teleavlyssning är ytterst
            minimala. Det skulle till och med kunna ifrågasättas om inte den
            rättsliga prövningen och de offentliga ombudens inblandning i
            proceduren är av rent formellt slag. Det är mot denna bakgrund
            angeläget att de offentliga ombudens roll i försvaret av medborgarnas
            integritet blir föremål för ytterligare utredning.
          </p>
          <head xml:id="i-SsegpRYNkukxS2HFiVRoc2" type="h2">
            Säkerhets- och integritetsskyddsnämnden
          </head>
          <p xml:id="i-RxaoQTRbQJNgjKmc5N89S6">
            Vidare har en utredning föreslagit att inrätta en särskild nämnd,
            Säkerhets- och integritetsskyddsnämnden, med uppgift att granska
            myndigheternas användning av hemliga tvångsmedel. Regeringen väljer
            att nämna detta faktum utan att för den skull definiera vilken
            vikt de lägger vid det nya förslaget som tidigare hette Tvångsmedels­nämnden.
            Det nya förslaget innebär glädjande nog att underrättelseskyldighet
            införs för polisen efter att t.ex. avlyssning ägt rum. Detta är
            en vinst för rättssäkerheten. Vi frågar oss däremot om nämndens
            föreslagna uppgift att tillämpa särskild tillsyn av den verksamhet
            som verkställer användning av hemliga tvångsmedel kommer att vara
            omfattande nog. Nämnden bör kunna granska enskilda ärenden samt
            kunna genomföra system- och verksamhetstillsyn. Samt en redovisning
            om de hemliga tvångsmedlen har haft önskad effekt.
          </p>
          <p xml:id="i-tc5Kg7SjqYs5dDXmUwxAt">
            Miljöpartiet anser att den nya nämndens plats som kontrollorgan
            vore bättre lämpat som underställt riksdagen, liksom Justitieombudsmannen
            är. Utredningen vill fortfarande att nämnden ska ligga under regeringen.
            Vi menar att det är lämpligare att ett kontrollorgan underställs
            riksdagen.
          </p>
          <head xml:id="i-X6mWPGycdtGqNcfMSWmmpz" type="h1">
            Reella rättssäkerhetsgarantier
          </head>
          <p xml:id="i-BWsaXjX2sJVnoRAokkZu9Z">
            Det ter sig inte desto mindre förvånande att regeringens planer
            på ökade ingrepp i medborgarnas personliga integritet inte ackompanjerats
            av vederbörliga kontrollorgan och åtgärder för att försäkra effektiviteten
            och säkerheten i användningen av de hemliga tvångsmedlen. Det
            är glädjande om regeringen vill införa en underrättelseskyldighet
            för ordningsmakten men för att detta inte ska vara tandlöst medel
            krävs en tydlig skadeståndsskyldighet vid de fall då integritetskränkande
            instrument används mot oskyldiga.
          </p>
          <p xml:id="i-WNc7ZdTonABEaEUxL6tfo8">
            Utöver de aviserade förslagen om att låta den öppna polisen använda
            hemliga tvångsmedel med sänkta krav på brottsmisstanke och buggning,
            har flera andra lagförslag motiverats för rikets säkerhet och
            i kampen mot terrorism, bland annat DNA-registrering, datalagringsdirektivet
            och Försvarets radioanstalts (FRA) utökade avlyssning av medborgarna.
            Sammantaget ser vi en utveckling som är vägen mot ett övervakningssamhälle.
          </p>
          <p xml:id="i-YLy5wcCnj3W2RZB7DAGCqW">
            Miljöpartiet ställer sig frågan om varför regeringen inte nämner
            Integritetsskyddskommitténs existens i sina slutsatser i skrivelsen.
            Vi ser det som allvarligt och högst anmärkningsvärt att de bordlagda
            lagförslagen om buggning och preventiva tvångsmedel kommer att
            genomföras utan hänsyn till kommitténs resultat i sitt betänkande..
            Detta skickar ett tydligt budskap till svenska folket att regeringens
            avvägningar för att säkerställa medborgarnas rättssäkerhet är
            tomma ord. Integritetsskyddskommitténs slutsatser kommer alltså
            inte bli föremål för avvägningar i regeringens iver att införa
            anti-terrorlagar. Vi ser det således som ofrånkomligt att regeringen
            inväntar Integritetsskyddskommitténs betänkande för att därefter
            föreslå lämpliga åtgärder för att tillförsäkra medborgarna reella
            rättssäkerhetsgarantier.
          </p>
          <p xml:id="i-VomWBRP3XyEE4w4NuJQeuF">
            Miljöpartiet kan i enskilda fall se behovet av integritetsingripande
            åtgärder för att komma åt grov brottslighet, men när de olika
            förslagen ses tillsammans skapar de en övertydlig bild av byggandet
            av ett övervakningssamhälle. Vi kan inte acceptera att medborgarnas
            rättssäkerhet äventyras på ett sådant sätt och kommer således
            fortsättningsvis arbeta mot flera integritetskränkande lagförslag
            och för effektiva och starka rättssäkerhetsgarantier.
          </p>
        </div>
        <div xml:id="i-Pt4WpnCxuYWVMYDuYfj8zR" type="signatureBlock">
          <list xml:id="i-58n6xBZ6bUeVetipWBAfNA">
            <item xml:id="i-6XhAcZgHBHXvqg9havUNEV" who="i-FfCiJc8kVZcwio9wsCvVkH" type="signature">
              Mehmet Kaplan (mp)
            </item>
            <item xml:id="i-PSQtPQ6H5Xefei5bTgkuPn" who="i-FnYuSnrPcb2UZaoXY7vjXa" type="signature">
              Mikael Johansson (mp)
            </item>
            <item xml:id="i-CV6vUb5kUAvCzbdfsSfka8" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
