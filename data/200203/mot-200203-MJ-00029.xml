<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0029/mot_200203_MJ_0029-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ29 pnr: fp1158
          </p>
          <p>
            Motion till riksdagen 2002/03:MJ29
          </p>
          <p>
            av Anita Brodén m.fl. (fp) med anledning av skr. 2002/03:111
          </p>
          <p>
            Landsbygdspolitik — resultatredovisning
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om företagarperspektivet i landsbygdspolitiken.
            2. Riksdagen tillkännager för regeringen som sin mening vad i
            motionen anförs om en långtgående avreglering av jordbruksproduktionen.
            3. Riksdagen tillkännager för regeringen som sin mening vad i
            motionen anförs om att större satsningar bör göras inom miljö-
            och landsbygdsområdet. 4. Riksdagen tillkännager för regeringen
            som sin mening vad i motionen anförs om att en större kompetensutveckling
            inom skogssektorn bör ske. 5. Riksdagen tillkännager för regeringen
            som sin mening vad i motionen anförs om en utredning avseende
            skatt på kväveläckage från jorden. 6. Riksdagen tillkännager för
            regeringen som sin mening vad i motionen anförs om skötselplaner
            för naturreservat. 7. Riksdagen tillkännager för regeringen som
            sin mening vad i motionen anförs om att införa ett jämställdhetsperspektiv
            i jordbrukspolitiken.
          </p>
          <p>
            En levande landsbygd — en grundbult i Folkpartiets miljöpolitik
          </p>
          <p>
            En levande landsbygd är lika viktig för storstadens människor
            som för dem som väljer att leva på landsbygden. Det är fel att
            ställa stad mot land och land mot stad. Den öppna, brukade landsbygden
            är vårt gemensamma kulturarv. Navet i en väl fungerande landsbygd
            är företagsamma människor. Ett förenklat regelverk och en minskad
            byråkrati gynnar småföretagsamheten och har oerhörd betydelse
            inte minst för att ge förutsättning för nystartade företag samt
            för utvecklingen av småföretagsamheten på landsbygden. Folkpartiet
            är negativt till den uppsjö av olika stöd och bidrag som indirekt
            kan styra
          </p>
          <pb facs="riksdagen-motions-pdf/data/200203/mot_200203_MJ_0029/mot_200203_MJ_0029-0002.pdf"/>
          <p>
            2002/03:MJ29
          </p>
          <p>
            verksamhet och produktion efter stödmöjligheter. En renodling
            borde ske för att minska byråkratin. Vi tycker att det är viktigt
            att en marknadsanpassning sker, som innebär att produktionen styrs
            av varor och tjänster som konsumenterna efterfrågar. Det hävdas
            ibland att valfrihet i kommunal service framför allt är en storstadsföreteelse.
            Vi delar inte den uppfattningen. Vi tror att det är en viktig
            del i en strategi för att göra glesbygdskommuner attraktiva att
            valfrihet och mångfald utgör ledstjärnor. Glesbygds- kommuner
            är ännu mer än städer beroende av kreativa lösningar, samarbete
            och ideella insatser. Allt det främjas om kommunens attityd är
            öppen mot alternativa driftformer. För att få en levande landsbygd
            krävs bla. livskraftiga jordbruk och fungerande infrastruktur.
            Infrastruktursatsningar nämns med några få rader i regeringens
            skrivelse 2002/03:111 Landsbygdspolitik — resultatredovisning.
            Folkpartiet vill starkt betona vikten av ett fungerande vägnät
            samt satsning på snabb IT- kommunikation i landsbygden. Det är
            en förutsättning för livskraft att alla har goda kommunikationer
            och vägar som är farbara året om på landsbygden. För vissa tjänster
            där kommersiellt underlag saknas måste staten genom koncessionsgivande
            eller upphandling säkerställa rimlig likvärdighet.
          </p>
          <p>
            Konsumentintresset måste styra i jordbrukspolitiken
          </p>
          <p>
            Lantbrukare är företagare och av den anledningen skall lantbrukarna
            uppfattas som en del av den allmänna företagarpolitiken. Det är
            av den anledningen mycket viktigt att Sverige byter perspektiv
            i jordbruksfrågorna från producentintresse till konsumentintresse.
            Det är inte producenternas utan konsumenternas intressen som måste
            vara styrande när jordbrukspolitikens diskuteras. Vi vill avveckla
            den traditionella jordbrukspolitiken och ersätta den med en politik
            som ger effektivt stöd åt jordbruk som är viktiga för att hålla
            landskapet öppet, kulturmiljön och den biologiska mångfalden.
            Den kraftigt specialiserade jordbruksproduktionen i Europa har
            medfört stora negativa konsekvenser på miljön och i vissa fall
            även äventyrat människors hälsa. Metoderna har också rest allvarliga
            etiska frågor om förhållandet mellan människa och djur. Den gemensamma
            jordbrukspolitiken är utöver detta djupt osolidarisk och måste
            i grunden reformeras. Det kanske viktigaste instrumentet är en
            samlad svensk satsning på en total förändring av Europeiska unionens
            jordbrukspolitik, och därmed också en förändring av regionalpolitiken.
            Folkpartiets grundläggande uppfattningen att vi skall gå mot en
            långtgående avreglering av den egentliga produktionen men att
            bönderna skall betalas för s.k. allmänna nyttigheter såsom biologisk
            mångfald, kulturarv och öppna landskap. Folkpartiet är öppet för
            en större satsning på miljö/landsbygdsåtgärder. Sverige som nation
            är helt beroende av att vi har
          </p>
          <pb facs="riksdagen-motions-pdf/data/200203/mot_200203_MJ_0029/mot_200203_MJ_0029-0003.pdf"/>
          <p>
            2002/03:MJ29
          </p>
          <p>
            såväl livskraftiga ”kluster” av forskning, kreativitet, entreprenörskap
            och allt sådant som behövs för att konkurrera i en alltmer kunskapsbaserad
            och internationaliserad värld som att det lever människor på landsbygden.
          </p>
          <p>
            God miljö — en förutsättning för en levande landsbygd
          </p>
          <p>
            Folkpartiet anser att arbetet med allmänna nyttigheter som bevarandet
            av öppna landskap, biologisk mångfald samt bevarande av kulturhistoriska
            värden är viktigt. Folkpartiet anser att det är viktigt att man
            tillvaratar de naturliga förutsättningarna som finns vad gäller
            odlingsbetingelser i Sverige. Att med stödformer styra spannmålsodling
            till norra Sverige kan vara tveksamt med tanke på att vall och
            betesdrift kan åstadkomma öppna landskap. Annan odling behöver
            dock emellanåt bryta vallodlingen. Folkpartiet är frågande till
            att så liten del satsats på kompetensutveckling inom skogssektorn.
            De projekt som genomförts är långt ifrån tillräckliga.
          </p>
          <p>
            Återföring av skatt
          </p>
          <p>
            Folkpartiet delar inte regeringens uppfattning att man bör koppla
            miljöskatter, t.ex. skatt på kvävegödning, med direkta återföringar
            av pengarna till näringen. Grön skatteväxling bör istället innebära
            att man tar bort skadliga skatter. De åtgärder man vill göra inom
            landsbygdsutveckling skall istället vägas samman med utgifter
            i stadsbudgeten för övriga åtgärder. Vidare anser vi att man borde
            pröva en ny metod för avgifter på kväve från jordbruket, d.v.s.
            att beskatta läckaget från åkrarna och inte kvävepåförseln. Detta
            är i enlighet med vår grundsyn om att förorenaren skall betala.
            Därför anser vi att en skatt skall utgå utifrån vad jorden släpper
            ifrån sig. Vi vill införa en utsläppsavgift, enligt den modell
            som utformats i bl.a. Danmark och Holland. Regeringen bör tillsätta
            en utredning med uppdrag att utreda hur en sådan utsläppsavgift
            skulle kunna utformas.
          </p>
          <p>
            Rikt odlingslandskap
          </p>
          <p>
            Folkpartiet är positivt till att naturreservat inrättas. Vi anser
            dock att skötselplaner skall inrättas snabbare. I Västra Götalands
            län saknar exempelvis 88 av 315 naturreservat skötselplaner. Detta
            riskerar att undergräva förståelsen och acceptansen för nyinrättningar
            av naturreservat. Det är därför av stor vikt att skötselplaner
            inrättas så fort ett naturreservat bildas.
          </p>
          <pb facs="riksdagen-motions-pdf/data/200203/mot_200203_MJ_0029/mot_200203_MJ_0029-0004.pdf"/>
          <p>
            2002/03:MJ29
          </p>
          <p>
            Ekologisk odling
          </p>
          <p>
            Folkpartiet ser positivt på den utveckling som ekologisk odling
            och djuruppfödning haft. Måluppfyllelsen med 20 24 ekologisk odling
            och 10 20 djuruppfödning ser ut att uppfyllas fram till 2005.
            Man kan dock notera den regionala skillnaden som råder vad gäller
            genomslag för ekologisk odling. Efterfrågan av ekologiska produkter
            i Skåne och Halland har exempelvis sjunkit. Det framkommer inte
            i regeringens skrivelse vilka orsakssamband man ser till dessa
            stora regionala skillnader. Folkpartiet anser att ekologisk odling
            och miljömässigt hållbar konventionell odling kompletterar varandra.
            De miljömässiga satsningar som nu görs vid konventionell odling
            genom exempelvis Greppa Näringen och Odling i balans bör i större
            utsträckning uppmärksammas. Oberoende forskning och uppföljning
            inom dessa områden är av stor vikt. För att nå miljömålen är det
            därför viktigt att 80 90 av bondekåren, som är konventionella
            odlare, stimuleras att gå i en mer miljömässigt hållbar riktning.
            Folkpartiet anser att konsumenternas kvalitetskrav skall styra
            produktionen.
          </p>
          <p>
            Jämställdhet — en del av landsbygdspolitiken
          </p>
          <p>
            En intressant iakttagelse man gjort vad gäller erfarenheten av
            3 års genomförande av miljö/landsbygdsprogrammet och mål 1-programmet
            är att kvinnorna har en nyckelroll i de förändringar och den utveckling
            som sker på landsbygden. Regeringens bedömning är att man ytterligare
            vill förstärka den rollen under de kommande fyra åren, och det
            är en uppfattning som Folkpartiet delar. För att kunna förstärka
            företagande, såväl kvinnligt som manligt, kan en förenkling vad
            exempelvis gäller F-skattsedel underlätta mycket. I genomsnitt
            tjänar kvinnor drygt 80 26 av vad män gör. En av förklaringarna
            till detta är att många kvinnor arbetar inom den offentliga sektorn,
            vården, omsorgen och skolan. Vi vill att kvinnor skall ha fler
            arbetsgivare att välja mellan. Detta skulle vara ett bra sätt
            för kvinnor att få upp sina löner. Att även på landsbygden kunna
            välja mellan olika arbetsgivare inom exempelvis vård, skola och
            omsorg kan inte minst lönemässigt betyda mycket. Vidare är det
            speciellt viktigt både från ett jämställdhets- och landsbygdsperspektiv
            att man undviker att koppla samman makars försörjning. Ett exempel
            på detta är reglerna för fåmansföretag som gör att make eller
            maka inte får del av arbetslöshetsersättning om den andra parten
            driver ett företag. Det är inte självklart att den andra parten
            i ett äktenskap per automatik skall vara anställd i den andra
            partens företag.
          </p>
          <pb facs="riksdagen-motions-pdf/data/200203/mot_200203_MJ_0029/mot_200203_MJ_0029-0005.pdf"/>
          <p>
            Byråkrati måste förenklas
          </p>
          <p>
            En avsevärd förenkling och decentralisering borde kunna ske från
            Jordbruksverkets sida. Hushållningssällskapet och Lantbruksskolorna
            har exempelvis stora resurser som i många sammanhang skulle kunna
            utnyttjas mer. Vi ställer oss negativa till att bidrag ges till
            avsalu av jordbruksprodukter. Det bör vara en uppgift och drivkraft
            för en företagare att söka marknad för sina produkter. Det är
            också viktigt för landsbygden att reglerna för småföretagare förbättras.
            En viktig del av detta är att förbättra det sociala skyddsnätet
            för egenföretagare, både vad avser sjukdom och = arbetslöshet.
            Socialförsäkringssystemet är t.ex. inte anpassat för de personer
            som kombinerar eget företagande med anställning eller studier.
            Detta är ett stort problem framför allt för de företag som har
            säsongsbetonad verksamhet, vilket är vanligt inom landsbygden.
            För att socialförsäkringssystemet skall kunna komma alla till
            del är det nödvändigt att reformera systemet. Under tiden detta
            sker är det nödvändigt att göra förändringar som tar bort de ojämlikheter
            som framför allt drabbar egenföretagare.
          </p>
          <p>
            Stockholm den 11 juni 2003
          </p>
          <p>
            Anita Brodén (fp) Lennart Fremling (fp) Sverker Thorén (fp) Marie
            Wahlgren (fp)
          </p>
          <p>
            2002/03:MJ29
          </p>
          <p>
            10
          </p>
        </div>
      </div>
    </body>
  </text>
</TEI>
