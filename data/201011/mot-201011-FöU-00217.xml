<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-FöU-00217">
  <teiHeader>
    <fileDesc>
      <titleStmt>
        <title>Östersjöövervakning</title>
        <author corresp="i-8D1Xb5xvLE2YRWLnmb9hGW">av Isabella Jernbeck (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Östersjöövervakning</title>
          <idno type="rdwebb">GY02Fö217</idno>
          <rs type="number">Fö217</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GY02Fö217/text</ref>
          <ref type="dokument_url_html">http://data.riksdagen.se/dokument/GY02Fö217</ref>
          <ref type="dokumentstatus_url_xml">http://data.riksdagen.se/dokumentstatus/GY02Fö217</ref>
          <ref type="doc">http://data.riksdagen.se/fil/4ADCF3ED-89F0-4929-9A15-1B0F9EC5DDFA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8D1Xb5xvLE2YRWLnmb9hGW</idno>
            <name>Isabella Jernbeck</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G7BJfrDtatjpc85fbtKW5M" type="signed"/>
        <correspContext corresp="i-G7BJfrDtatjpc85fbtKW5M">
          <note type="signatory" corresp="i-8D1Xb5xvLE2YRWLnmb9hGW"/>
        </correspContext>
        <correspAction xml:id="i-KNRTYCT6FyUqkqAH2vYEa9" type="numbering">
          <date when="2010-10-28"/>
        </correspAction>
        <correspAction xml:id="i-FB1csu43Akk22CtHcuPBCs" type="submission">
          <date when="2010-10-26"/>
        </correspAction>
        <correspAction xml:id="i-8Cs1dGTewC4jocobTWwjdU" type="transfer">
          <date when="2010-10-25"/>
        </correspAction>
        <correspAction xml:id="i-Gx2v9DZB57FgC9VGeRT9vg" type="assigned"/>
        <correspContext corresp="i-Gx2v9DZB57FgC9VGeRT9vg">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-S4s3UxEy7BPAjUbJjML28B" type="motBody">
        <div xml:id="i-QLXgAU41esiP9VkNzUPMA7" type="motProposal" subtype="förslag">
          <head xml:id="i-XYUuFfP9gD1V2prawFUE8t">
            Förslag till riksdagsbeslut
          </head>
          <p xml:id="i-UHd4HMscfQ2K3sezUjNaUy">
            Riksdagen tillkännager för regeringen som sin mening vad som
            anförs i motionen om patrullering och sjöövervakning i Östersjön.
          </p>
        </div>
        <div xml:id="i-7hzUE9PzheL7rxEvy7SvMF" type="motContent">
          <head xml:id="i-CSMZLRf6N59o5UTewrV1Lz" type="h1">
            Motivering
          </head>
          <p xml:id="i-Bj7BzE6WHjMyygY4VEEbCd">
            Östersjön är ett område av fortsatt hög säkerhetspolitisk betydelse.
            I takt med den ökade globaliseringen i världen ökar också mängden
            sjötransporter. Cirka 90 procent av all handel i regionen transporteras
            sjövägen. Omkring 2 000 fartyg transiterar Östersjön varje dag.
          </p>
          <p xml:id="i-VTA6XPH5mjT1REeF2PBxW5">
            Detta är ett tecken på ekonomisk kraft och ekonomisk integration.
            Men samtidigt som mängden tonnage som transporteras in och ut
            ur Östersjön ökat kraftigt de senaste decennierna har även den
            pågående uppbyggnaden av den rysk-tyska gasledningen (Nord Stream)
            lett till att öka det säkerhetspolitiska intresset för Östersjön.
          </p>
          <p xml:id="i-GZLSzX2cWFF9YcYrXSibmb">
            Östersjöns betydelse som transportled ökar stadigt, i synnerhet
            för olja från de ryska oljehamnarna i Finska viken. Det ryska
            inflytandet i Östersjöregionen och Europa är starkt sammankopplat
            med exporten av energiråvaror. En långsiktig och medveten strategi
            har gett Ryssland en särställning som den största leverantören
            till EU av naturgas, och EU-ländernas beroende ökar. Bygget av
            gasledningen Nord Stream befäster EU:s beroende av rysk naturgas,
            men betraktas också av ryska myndigheter som ett vitalt strategiskt
            intresse. Nord Stream har från rysk sida använts som argument
            för uppbyggnad och modernisering av den ryska Östersjöflottan.
          </p>
          <p xml:id="i-Nxq4BWa5RRCovE9LHMeS3t">
            Fortfarande är de ekonomiska problemen i Ryssland mycket omfattande.
            En stark centralisering av både politisk och ekonomisk makt samt
            en mycket omfattande korruption bidrar till problemen i den ryska
            ekonomin och hämmar utvecklingen av både gamla och nya ekonomiska
            sektorer. Den politiska utvecklingen i Ryssland präglas dessutom
            av en revanschism och strävar efter att återta den tidigare särställningen
            som en stormakt i världspolitiken. Detta tar sig uttryck i en
            ökande nationalism och tydliga politiska markeringar mot vad som
            betraktas som den ryska intressesfären. Den ryska invasionen i
            Georgien i augusti 2008 var en klar markering av Rysslands intressen
            gentemot Nato. Den allmänna bedömningen är att Rysslands tröskel
            för våldsanvändning har sänkts genom kriget i Georgien.
          </p>
          <p xml:id="i-Dry8GnYBsvdCbdj3ifXjD1">
            I takt med att Östersjöns strategiska betydelse växer ökar därtill
            behovet av övervakning med den. Av Sveriges samlade kustremsa
            på nästan 270 mil angränsar mer än två tredjedelar till Östersjön.
            Den ökade mängden sjötonnage som dagligen rör sig i Östersjön
            och den ökade marina närvaron som byggandet och upprätthållandet
            av Nord Stream på sikt medför innebär större krav på Sveriges
            förmåga till kvalificerad övervakning. Därför har Sverige tillsammans
            med Finland det senaste året byggt en gemensam Östersjöövervakning.
            Åtta länder delar civil och militär sjölägesinformation i Sucbas,
            vilket skapar en helt ny och samlad bild över vad som händer på
            Östersjön.
          </p>
          <p xml:id="i-B7bp6dH4YRkkouuJ3mUXJC">
            Det påbörjade arbetet är ett steg i rätt riktning, och Sverige
            bör fortsätta driva på med att utvecklas och förstärka samarbetet.
            Samtidigt är det av stor vikt att Försvarsmaktens förmåga till
            patrullering och övervakning av Östersjön och Västerhavet säkerställs,
            såväl under som över ytan. Det kan därför på sikt finnas ett behov
            av fler marina plattformar med längre uthållighet och verkningsgrad
            i Försvarsmakten.
          </p>
        </div>
        <div xml:id="i-FVKUUogP9EgkEAjMyAsjZ9" type="signatureBlock">
          <list xml:id="i-CtrsGkzYjF7ojdC3Qji1md">
            <item xml:id="i-XhM5h4tPx9ucP1EDt2YX3H" who="i-8D1Xb5xvLE2YRWLnmb9hGW" type="signature">
              Isabella Jernbeck (M)
            </item>
          </list>
        </div>
      </div>
    </body>
  </text>
</TEI>
