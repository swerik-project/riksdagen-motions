<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0320/mot_200203_MJ_0320-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            30
          </p>
          <p>
            2002/03 mnr: MJ320 pnr: fp526
          </p>
          <p>
            Motion till riksdagen 2002/03:MJ320
          </p>
          <p>
            av Erling Bager och Lars Tysklind (fp)
          </p>
          <p>
            Avvisande av ensidigt stopp av torskfisket
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att ett ensidigt svenskt torskfiskestopp ej bör införas.
          </p>
          <p>
            Motivering
          </p>
          <p>
            EU har nyligen antagit en förvaltningsplan med åtgärdsförslag
            för att säkra torskbeståndet långsiktigt i Östersjön. Denna förvaltningsplan
            bygger på biologiska faktauppgifter som Internationella havsforskningsrådet
            (ICES) presenterat i september 2002. De fiskekvoter som nu har
            fattats beslut om ligger inom de ramar som biologerna uppsatt
            för Östersjöns förvaltningsplan. För Västerhavet — Kattegatt,
            Skagerrak och Nordsjön — kommer en förvaltningsplan att antagas
            senare under hösten 2002. Sverige som EU-land bör självfallet
            följa den fiskeripolitik som nu efter omfattande prövning fastställs
            för 2003. Regeringens uppgörelse om torskfisket riskerar nu att
            slå ut andra åtgärder som Sverige tagit initiativ till. Sverige
            har hittills varit ledande i arbetet för att öka/trygga torskbeståndet.
            T.ex. har minimåttet på torsk ökat från 35 cm till 38 cm. Sverige
            ville få igenom minimått på 40 cm. Nådde inte ända fram, men genomdrev
            en klar förbättring. Sveriges Fiskares Riksförbund har varit initiativtagare
            till detta mål. Sverige har också drivit på när det gäller selektering
            av torsken. Där har det också blivit utdelning i form av större
            maskor i garn och trålar, vilket i princip innebär att torsk mindre
            än 40 cm inte kan fångas av garnbåtar. Det är nu angeläget att
            detta arbete fortsätter med svenska initiativ och med utveckling
            av trålar som selekterar bort småfisk ur kräfttrålar. Inom kräftfisket
            pågår försök men resursbrist har försenat arbetet. Försök med
            sådan trål har gjorts i Danmark med gott resultat.
          </p>
          <pb facs="riksdagen-motions-pdf/data/200203/mot_200203_MJ_0320/mot_200203_MJ_0320-0002.pdf"/>
          <p>
            2002/03:MJ320
          </p>
          <p>
            31
          </p>
          <p>
            Frågan om ökade minimått på torsk till 40 cm är nu viktig att
            fortsätta driva. Då har all fångad fisk hunnit leka minst en gång.
            I kombination med selektiva redskap sparar det också yngre fisk.
            Redan nu visar den införda selekteringen och det 3 månader långa
            sommarstoppet på torskfiske resultat. Tillgången på småtorsk i
            Östersjön och Öresund har ökat på senare år. Ett ensidigt svenskt
            torskfiskestopp skulle allvarligt hota den svenska fiskerinäringen
            och svenska kustsamhällen varför vi föreslår att riksdagen avslår
            förslaget om ett ensidigt svenskt torskfiskestopp.
          </p>
          <p>
            Stockholm den 22 oktober 2002
          </p>
          <p>
            Erling Bager (fp) Lars Tysklind (fp)
          </p>
        </div>
      </div>
    </body>
  </text>
</TEI>
