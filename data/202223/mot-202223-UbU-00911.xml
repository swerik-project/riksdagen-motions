<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UbU-00911">
  <teiHeader>
    <fileDesc>
      <titleStmt>
        <title>Förutsättningar för en grundskola i världsklass</title>
        <author corresp="i-7HvCHEwjbKSjsnRP39c1s9">av Patrick Reslow m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:911 av Patrick Reslow m.fl. (SD)</title>
          <idno type="rdwebb">HA02911</idno>
          <rs type="number">911</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/HA02911/text</ref>
          <ref type="dokument_url_html">http://data.riksdagen.se/dokument/HA02911</ref>
          <ref type="dokumentstatus_url_xml">http://data.riksdagen.se/dokumentstatus/HA02911</ref>
          <ref type="pdf">http://data.riksdagen.se/fil/7BF7CB02-6950-4E1C-B271-43F1AACA8587</ref>
          <ref type="docx">http://data.riksdagen.se/fil/EC45EFD6-1569-44FE-9815-BAC37EDB7528</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DwxYm9yDWznJg1azvmMBXP</idno>
            <name>Jörgen Grubb</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DfQCZENTNqZdmhKQNP4e5m</idno>
            <name>Anders Alftberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PCpm7r3VSVBhRhjwiQAF6j" type="signed"/>
        <correspContext corresp="i-PCpm7r3VSVBhRhjwiQAF6j">
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-DwxYm9yDWznJg1azvmMBXP"/>
          <note type="signatory" corresp="i-DfQCZENTNqZdmhKQNP4e5m"/>
        </correspContext>
        <correspAction xml:id="i-4S2CKSr2XgBA1kNiuAzkRD" type="submitted">
          <date when="2022-11-22"/>
          <time when="11:56:44"/>
        </correspAction>
        <correspAction xml:id="i-Fd4WUkLD8ywRPAeWkTu6vP" type="reviewed">
          <date when="2022-11-22"/>
          <time when="16:02:09"/>
        </correspAction>
        <correspAction xml:id="i-HXLRQQ3c7c15LjTEf7oJGG" type="referred">
          <date when="2022-12-01"/>
        </correspAction>
        <correspAction xml:id="i-X5HuiBX8dLhCCiSxdP2QZ6" type="assigned">
          <date when="2023-07-05"/>
          <time when="09:38:51"/>
        </correspAction>
        <correspContext corresp="i-X5HuiBX8dLhCCiSxdP2QZ6">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-Hp1hZRUnbe4Wk8Wk9HtiPn" type="behandlas_i"/>
        <correspContext corresp="i-Hp1hZRUnbe4Wk8Wk9HtiPn">
          <ref type="uppgift">2022/23:KU26</ref>
          <ref type="ref_dok_id">HA01KU26</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KU26</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9sAEeB39oeFqazEzytLLgj" type="behandlas_i"/>
        <correspContext corresp="i-9sAEeB39oeFqazEzytLLgj">
          <ref type="uppgift">2022/23:UbU5</ref>
          <ref type="ref_dok_id">HA01UbU5</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU5</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BCPPDV5ADzokSGp1t7gVwz" type="behandlas_i"/>
        <correspContext corresp="i-BCPPDV5ADzokSGp1t7gVwz">
          <ref type="uppgift">2022/23:UbU6</ref>
          <ref type="ref_dok_id">HA01UbU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU6</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RPxZmFoSCrpr83hHpdCpBM" type="behandlas_i"/>
        <correspContext corresp="i-RPxZmFoSCrpr83hHpdCpBM">
          <ref type="uppgift">2022/23:UbU7</ref>
          <ref type="ref_dok_id">HA01UbU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU7</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EhYaQXLVoAK8174wBdqDaX" type="motHeader">
        <div xml:id="i-PRPtRwi4UEQXAmyFkTcUBq" type="motTitle">
          Motion till riksdagen 2022/23:911 av Patrick Reslow m.fl. (SD)
          Förutsättningar för en grundskola i världsklass
        </div>
      </div>
      <div xml:id="i-7VYuHGLKntRm9uy9yLHaK4" type="motBody">
        <div xml:id="i-8FrKdgFZK4npUwGT6gNNu6" type="motProposal" subtype="förslag">
          <head xml:id="i-494U3xf7YAqeJJ4uKTdqf7">
            Förslag till riksdagsbeslut
          </head>
          <list xml:id="i-FpeyvP3NhUfXXzxtpsuXa4">
            <item xml:id="i-R7LfhoAu4L1GjLBp2rKrEV" sortKey="Yrkande 1">
              Riksdagen ställer sig bakom det som anförs i motionen om att
              regeringen i sitt arbete borde sträva mot att fullt ut implementera
              statligt huvudmannaskap och tillkännager detta för regeringen.
            </item>
          </list>
          <list xml:id="i-Xd3EGgbdZbSrnnH6eipSQb">
            <item xml:id="i-2HQteawsXKVYSvXuzqwdFr" sortKey="Yrkande 2">
              Riksdagen ställer sig bakom det som anförs i motionen om att
              regeringen borde överväga statligt övertagande av dysfunktionella
              skolor och tillkännager detta för regeringen.
            </item>
          </list>
          <list xml:id="i-YVbJ5dfjBfg9v3VBeuXf1R">
            <item xml:id="i-V9jvJRhzf37ChjYYh1Pkyq" sortKey="Yrkande 3">
              Riksdagen ställer sig bakom det som anförs i motionen om att
              regeringen borde överväga skärpt hantering av registerutdrag vid
              anställning inom skolväsendet samt vid skolskjuts och tillkännager
              detta för regeringen.
            </item>
          </list>
          <list xml:id="i-7uxMusQMTCg9d8C4ut15E5">
            <item xml:id="i-GsajEQG1iqyyJisDaSkuGg" sortKey="Yrkande 4">
              Riksdagen ställer sig bakom det som anförs i motionen om att
              regeringen borde beakta en optimal datoranvändning vid digitalisering
              i skolan och tillkännager detta för regeringen.
            </item>
          </list>
          <list xml:id="i-63ePBjqdcCtDQU6VoB33mZ">
            <item xml:id="i-JB5frwmh1Z5eaveQ7EMBp8" sortKey="Yrkande 5">
              Riksdagen ställer sig bakom det som anförs i motionen om att
              regeringen borde beakta förändrade betygskriterier för praktiska
              ämnen och tillkännager detta för regeringen.
            </item>
          </list>
          <list xml:id="i-4fx8T6UdTFeaWXqrTXXF1D">
            <item xml:id="i-CcqgaL4xdwmQzmkykQ7esz" sortKey="Yrkande 6">
              Riksdagen ställer sig bakom det som anförs i motionen om att
              regeringens arbete mot hedersrelaterat förtryck även ska omfatta
              ett förbud mot värderingsstyrd slöja inom grundskolan och tillkännager
              detta för regeringen.
            </item>
          </list>
          <list xml:id="i-UshPkeacHKPfi4Yp1e9AB5">
            <item xml:id="i-TZ4WM8jfsCttzwEDMwuS7c" sortKey="Yrkande 7">
              Riksdagen ställer sig bakom det som anförs i motionen om att
              avskaffa Barn- och elevombudet och tillkännager detta för regeringen.
            </item>
          </list>
          <list xml:id="i-VVKTouVuxPbg6v5WTHkTNK">
            <item xml:id="i-Q9NLQATRkjTKbbBwvdHxeA" sortKey="Yrkande 8">
              Riksdagen ställer sig bakom det som anförs i motionen om att
              regeringen borde beakta en nationell språkkravsmodell för pedagogisk
              skolpersonal och tillkännager detta för regeringen.
            </item>
          </list>
          <list xml:id="i-CH86Ctg9csDPqGLgnqN6y7">
            <item xml:id="i-Tiku1ZV4fHVVizgqpyCvLo" sortKey="Yrkande 9">
              Riksdagen ställer sig bakom det som anförs i motionen om att
              regeringen borde överväga att låta Skolinspektionen handha godkännande
              och tillsyn av fritidshem med konfessionell inriktning och tillkännager
              detta för regeringen.
            </item>
          </list>
          <list xml:id="i-BDUoempe7k9mjsqzRirAZx">
            <item xml:id="i-6ThGTSBdVzTpS2q683vUtz" sortKey="Yrkande 10">
              Riksdagen ställer sig bakom det som anförs i motionen om att
              regeringen borde beakta värdet av att en huvudman som ansöker
              om tillstånd för att bedriva förskola, skola och fritidshem med
              konfessionell inriktning även anmäler vilken konfessionell inriktning
              det avser, och detta tillkännager riksdagen för regeringen.
            </item>
          </list>
        </div>
        <div xml:id="i-Q7Rq5gCFhxuwwphf7xyVfu" type="motContent">
          <head xml:id="i-N2xfeFPj7YGTdz35xf3vJJ" type="h1">
            Motivering
          </head>
          <p xml:id="i-LrgaQEZWWYP52KEBCSSEhC">
            Skolan är vid sidan av familjen oerhört viktig för barns och
            ungdomars utveckling och ska utgöra en positiv lärande- och vistelsemiljö.
            Sverigedemokraterna har sedan riks­dagsinträdet 2010 lagt fram
            och pläderat för en mängd förslag för att vända den negativa utveckling
            som årtionden av skolpolitiska beslut och massinvandring bidragit
            till och återskapa en skola i världsklass. Vi har lagt förslag
            för att stärka elevers kunskaper, ge elever och lärare efterlängtad
            arbetsro samt göra skolan till en trevlig och trygg arbets­plats.
            Vi kan med glädje konstatera att merparten av våra förslag som
            berör återinfört kunskapsfokus och upprätthållande av ordning
            och trygghet och mer därtill nu verkar bli en realitet. Skolans
            utveckling går således mot något nytt och hoppfullt och Sverige­demokraterna
            är en aktiv del i detta.
          </p>
          <p xml:id="i-TRH1ckKj2S82vG8bfRRsnP">
            I Tidöavtalet återfinns gamla sverigedemokratiska käpphästar
            och förslag: fokus på kunskap och bildning, satsning på läroböcker,
            inrättande av en klassikerlista, tidiga stödinsatser, bättre tillgång
            till små undervisningsgrupper för elever som behöver det och riktat
            stöd till särbegåvade, uppförandekontrakt mellan skola, elev och
            elevens föräldrar, ökade befogenheter för rektorer och lärare,
            ordningsregler som beslutas av skolans vuxna, förstärkt elevhälsa,
            ökad likvärdighet genom nationella kvalitetskrav och införande
            av en nationell skolpengsnorm, ökad satsning på Skolinspektionen
            och därtill skärpt tillsyn av skolor med konfessionell inriktning
            avseende extremism och islamism, ökade insatser mot hedersrelaterat
            förtryck, flytt av elever som mobbar eller utgör fara och detta
            under längre tid än nuvarande lagstiftning medger, anmälningsplikt
            vid brott på skolan, krav på ekonomisk buffert och skärpt ägarprövning
            för friskolor, avlastning och mer tid för lärare att ägna sig
            åt sitt kärnuppdrag, återinförd undervisnings­skyldig­het samt
            höjd lärarstatus genom höjda antagningskrav till lärarutbildningen.
          </p>
          <p xml:id="i-PsMX7sRrw26jqBDMQvkCYx">
            Arbetet med att återuppbygga en kunskapsfokuserad skola med arbetsro
            och trygg­het kommer att kräva både klarsyn och mod. Skolan måste
            därutöver bidra till samman­hållning baserad på svenska normer
            och värderingar i en tid när Sverige, i spåren av massinvandring
            och bejakad mångkultur, har tillåtits att slitas isär. I denna
            kommitté­motion lyfter vi ytterligare några förslag av vikt för
            att helheten ska bli så gynnsam som möjligt i återskapandet av
            en svensk grundskola i världsklass.
          </p>
          <head xml:id="i-5XZerdgeKo6FW6qkMZtrJJ" type="h2">
            Staten som huvudman för skolan
          </head>
          <p xml:id="i-U5bzCin8htY9yS7X6dAfXR">
            1. Den svenska skolan är en nationell angelägenhet. Trots detta
            ser skolan helt olika ut på olika håll i landet, vilket är en
            följd av den misslyckade kommunaliseringen. Kommuner prioriterar
            olika och inför dokumentation som går utöver det som stadgas i
            centrala regelverk. Likaså har kommunaliseringen starkt bidragit
            till att läraryrkets status har försvagats. Grundskolan ska därför
            ha staten som huvudman så att alla skolor får mer enhetliga förutsättningar
            för sin verksamhet och kan hålla en jämn och hög kvalitetsnivå.
            Förutom det förslag om nationell skolpeng och de författningsändringar
            avseende mer likvärdig kvalitet gällande bland annat tillgång
            till skolgårdar och läroböcker som återfinns i Tidöavtalet bör
            även nationella ordningsregler omfattas. Regeringen borde i sitt
            arbete sträva mot att helt återinföra statligt huvudmannaskap.
          </p>
          <head xml:id="i-XUUQE83QrgMDQzLmQiUKGh" type="h2">
            Statligt övertagande av dysfunktionella skolor
          </head>
          <p xml:id="i-J6a5RUZC5oDk3xRN65dGKA">
            2. Det finns skolor som inte lever upp till de krav på regler
            och riktlinjer som förmedlas i skolans styrdokument och det finns
            skolor – främst i utsatta områden – som inte upp­fyller minimikraven
            när det gäller trygghet och undervisning. Dessa dysfunktionella
            skolor behöver staten via Skolinspektionen ta över. Skolinspektionen
            tog i januari 2019 över ansvaret för att styra upp den negativa
            situationen på en skola i Stockholms­områ­det där problemen var
            allvarliga med kränkningar mellan elever och bristande studiero
            och att elever i behov av särskilt stöd inte erhållit detta. Liknande
            problematik har uppmärksammats i många andra fall, både i media
            och genom Skolinspektionen. I samtliga fall där bristerna är stora
            beror det på att krav och riktlinjer inte följs eller av olika
            skäl inte kan hanteras. Ytterst ansvarig för den enskilda skolan
            och dess resultat är skolans rektor. Gott ledarskap är grunden
            för en god arbetsmiljö och en väl fungerande verksamhet. Regeringen
            borde i sitt arbete överväga ett statligt övertagande av dysfunk­tionella
            skolor.
          </p>
          <head xml:id="i-WdST8bFLPnFGn9nAbLxLRE" type="h2">
            Hantering av registerutdrag vid anställning
          </head>
          <p xml:id="i-NiscNaVMwaJBGMdStcmpTx">
            3. Våren 2021 beslöt riksdagen att luckra upp kraven på dokumenterad
            oförvitlighet vid anställning inom skolväsendet genom att endast
            kräva en notering om klanderfritt registerutdrag. Beslutet var
            olyckligt och bör rivas upp. Den mänskliga faktorn öppnar för
            fusk och personliga bedömningar i en fråga som kan vara av avgörande
            betydelse för enskilda elevers väl och ve. Elever och föräldrar
            måste känna sig trygga och det är av stor vikt att det finns en
            väldokumenterad historik för uppföljning om någon oegentlig­het
            skulle uppstå.
          </p>
          <p xml:id="i-B6WnjZmxfa4TWoV6QDi9NL">
            Vi anser, i likhet med Skolverket, att begäran om inlämnat registerutdrag
            är en viktig del av skolans säkerhetsarbete och att barnperspektivet
            måste väga tyngst i denna fråga. Därför vill vi att krav på inlämnat
            registerutdrag återinförs och att skollagens bestämmelser om registerkontroll
            utvidgas till att även omfatta chaufförer som anlitas vid skolskjuts.
            Vi anser även att ett nytt registerutdrag bör lämnas in varje
            år. Regeringen borde i sitt arbete överväga att införa skärpt
            hantering av registerutdrag.
          </p>
          <head xml:id="i-9hZuXr2TPPJRD7xKxgxr42" type="h2">
            Skolans digitalisering
          </head>
          <p xml:id="i-Wtxwo88ZbaLjohBJjS1N5N">
            4. Den hastigt ökande digitaliseringen av skolväsendet kräver
            att system och verktyg skapas så att samtliga skolor får likvärdiga
            rutiner för hantering och utveckling. En nationell plan för hur
            den nya digitala informationsteknologin ska nyttjas och effektivi­sera
            skolväsendet är därför nödvändig. Administrativa och kommunikativa
            verktyg ska utvecklas och erbjudas samtliga skolenheter, dels
            för att sänka kostnaderna för dessa verktyg, dels för att förenkla
            kommunikationen och säkerheten. Den nationella planen bör beakta
            OECD:s slutsats från Pisa 2018, som visade att ju mer digitala
            hjälpmedel elever använder, desto sämre blir de på läsförståelse.
            Datoranvändningen i skolan ska nyttjas optimalt och inte stjälpa
            våra elever. Om skolor väljer att använda sig av digitala läromedel
            är det viktigt att de godkänns och erbjuds genom ett läromedelsråd
            på nationell nivå, att skolans resurser inom it utökas så att
            skolor kan anställa it‑pedagoger samt att ett system baserat på
            väl beprövade och fungerande metoder införs.
          </p>
          <p xml:id="i-UGocGfz4PeMHnzMVsBqDfw">
            Ett digitalt råd ska ta fram, implementera och utvärdera goda
            exempel och väl beprövade metoder som använts i flera sammanhang
            och visat sig fungera väl. Vi vill framhålla att digitalisering
            inte enbart är av godo ur ett elevperspektiv och att eleverna
            från tidig ålder måste lära sig att läsa och skriva också utan
            digitala hjälpmedel. Skriv­processen med penna är pedagogiskt
            viktig ur flera perspektiv för elever i de lägre årskurserna och
            ska vara huvudmomentet i skriv- och läsinlärningen i lågstadiet.
            Regeringen borde beakta dessa synpunkter om en optimal datoranvändning
            avseende digitalisering i skolväsendet.
          </p>
          <head xml:id="i-LwYEhxQioQkQARZY9Y4MCu" type="h2">
            Förändrade betygskriterier för praktiska ämnen
          </head>
          <p xml:id="i-LT2vdZCe6cWXkNFk3Hg5Pa">
            5. Elever som är praktiskt och estetiskt lagda har idag små möjligheter
            att briljera på grund av de teoretiska krav som ställs för erhållande
            av höga betyg. En elev i årskurs 9 som med egna händer och stor
            kreativitet exempelvis har snidat en utsökt slidkniv bör rimligen
            erhålla högsta betyg. Idag ställs följande teoretiska krav i slöjdämnet
            för att få betyget A: ”Eleven för välutvecklade resonemang om
            arbetsprocessen och resultatet samt hur det genomförda arbetet
            har påverkat kvaliteten, uttrycket och miljön.”
          </p>
          <p xml:id="i-XTB9m6AnLm4B5fPy4TDKPc">
            Teoretiska moment – i den mån de behövs – ska inte utgöra betygskriterier
            för bild, slöjd, musik och idrott, utan det är utövandet eller
            bemästrandet av själva hantverket som ska utgöra betygsgrund.
            Regeringen borde i sitt arbete beakta nya betygskriterier för
            praktiska ämnen.
          </p>
          <head xml:id="i-RepMzRy45Pn7gvVVyoX2mg" type="h2">
            Förbud mot värderingsstyrd slöja i grundskolan
          </head>
          <p xml:id="i-HJUJSnfELMmHohJNsHNSRC">
            6. Hederskultur är ett begrepp för kulturella mönster som begränsar
            personers frihet och rättigheter med hänvisning till familjens
            heder. I skolan kan hedersrelaterat förtryck exempelvis göra sig
            gällande genom att flickor täcker hjässan, håret och halsen med
            en slöja med hänvisning till antingen sin egen eller sin familjs
            kultur eller religiösa upp­fattning. Den värderingsstyrda slöjan
            är en symbol för motsatsen till jämställdhet och innebär en öppen
            acceptans av förtryck av det kvinnliga könet. Det strider mot
            svenska grundläggande värderingar.
          </p>
          <p xml:id="i-CqQ1dgJzTnqYfPvkBHqrQ6">
            Värderingsstyrd slöja befäster krav på flickors kyskhet och hör
            inte hemma i den svenska skolan där flickor är elever, inte objekt
            som behöver skyla sig för andras blickar. I skollagen (2010:800)
            hänvisas till diskrimineringslagen (2008:567). I diskrimineringslagen
            stadgas att diskriminering ska motverkas och att lika rättigheter
            och möjligheter ska främjas oavsett kön. Värderingsstyrd könsbunden
            slöja med syftet att skyla just flickor och kvinnor står i strid
            med detta. Skolan ska vara en frizon mot förtryck, och värderingsstyrd
            slöja hör inte hemma där.
          </p>
          <head xml:id="i-6kpx8u4cTVxbquapPAfuZE" type="h2">
            Avskaffa Barn- och elevombudet
          </head>
          <p xml:id="i-CzQdEcFsRUoTha36Jjvj2c">
            7. Barn- och elevombudet arbetar för att motverka kränkningar
            av barn och elever i skolor och förskolor. Enligt Skolinspektionen
            ska Barn- och elevombudet objektivt utreda anmälningar om kränkande
            behandling och besluta i inkomna ärenden, informera om skollagens
            krav på nolltolerans mot kränkningar i skolan, ge skolorna råd
            om hur lagen ska användas, samarbeta med andra myndigheter och
            ombudsmän samt företräda barn eller elever i domstol.
          </p>
          <p xml:id="i-JErN2BSyqQQ3YbTuniHk1C">
            I flera fall har det visat sig att Barn- och elevombudet tagit
            ställning för en elev som menat sig ha blivit kränkt då en lärare
            eller rektor agerat för att upprätthålla ordningen i enlighet
            med sitt läraruppdrag. Det har även förekommit att Barn- och elevombudet
            verkat för utdömande av skadestånd till en elev i fall där Skolinspektionen
            gjort bedömningen att lärarens agerande följt skollagen. Detta
            är orimligt eftersom Barn- och elevombudet utgör en del av Skolinspektionen.
            Skolinspektionen har en viktig roll och ska ges möjlighet att
            agera enhetligt. Barn- och elevombudet bör därför avskaffas.
          </p>
          <head xml:id="i-4MyC7ARgPppsiHTey4CrvG" type="h2">
            Nationell språkkravsmodell för pedagogisk skolpersonal
          </head>
          <p xml:id="i-H2fvZ1SWqZqcQ1Wg9Y2S5V">
            8. Det är av största vikt att de vuxna som eleverna möter i skolan
            inte bara förstår språket, utan även kan tala god svenska och
            förmedla det svenska språket. Språket är dessutom den enskilt
            viktigaste faktorn för att elever med utländska föräldrar ska
            få en lyckad integration. En nationell språkkravsmodell i svenska
            ska skapas och certifiering införas för pedagogisk skolpersonal.
          </p>
          <p xml:id="i-Msbj4Fsbxbmd9NrmuBv9zX">
            Socialstyrelsen behandlar ansökningar om legitimation i språklig
            behörighet till yrkeslegitimationer inom vissa yrken. På liknande
            sätt ska en myndighet besluta om språklig behörighet för pedagogisk
            skolpersonal och certifiering i svenska språket. Regeringen borde
            i sitt arbete beakta en nationell språkkravsmodell.
          </p>
          <head xml:id="i-PJmUvYBC8KmqLQE8q1CWkA" type="h2">
            Godkännande och tillsyn av fritidshem med konfessionell inriktning
          </head>
          <p xml:id="i-U5nMFnjPew8KGKZxyw1t7K">
            9. Skolinspektionen ansvarar idag för godkännande och tillsyn
            av skolor med konfessionell inriktning, medan kommuner idag axlar
            samma ansvar för förskolor och fritidshem med konfessionell inriktning.
            De senaste åren har ett antal förskolor fått stänga eftersom Säkerhetspolisen
            hittat kopplingar till våldsbejakande extremism. Vi befarar att
            det endast är en tidsfråga innan Säkerhetspolisen hittar motsvarande
            kopplingar till fritidshemsverksamhet. Lokalt ansvar för godkännande
            och tillsyn av förskolor och fritidshem med konfessionell inriktning
            må ha tjänat alla parter väl tidigare, men eftersom dessa miljöer
            numera drar till sig extremister som vill generera pengar, isolera
            barn från majoritetssamhället och fostra dem i salafistisk anda
            behöver ansvaret flyttas centralt.
          </p>
          <p xml:id="i-mxVRezxBEmF1hjdGA4tfu">
            Sverigedemokraterna anser att det är orimligt och rättsosäkert
            att ansvaret för god­kännande och tillsyn av fritidshem med konfessionell
            inriktning åligger kommunala tjänstemän och politiker och vill
            att detta ansvar omedelbart flyttas till Skolinspektionen. Regeringen
            borde i sitt arbete överväga att flytta tillsynsansvaret för fritidshem
            till Skolinspektionen.
          </p>
          <head xml:id="i-K96FEgxrEoz7DFMYQevccx" type="h2">
            Krav på att ange vilken konfessionell inriktning verksamheten
            avser
          </head>
          <p xml:id="i-31XyS6d4h2XkZpZFV3GrWE">
            10. Det är viktigt att beslutsfattare har tillgång till statistik
            för att kunna följa skol­utvecklingen. Det är mycket välkommet
            att alla skolor numera måste ange om de drivs med konfessionell
            inriktning vid ansökan om tillstånd. För transparensens skull
            bör det även framgå vilken konfessionell inriktning det rör sig
            om. Regeringen borde i sitt arbete beakta värdet av att ange vilken
            konfessionell inriktning verksamheten avser.
          </p>
        </div>
        <div xml:id="i-8bXHwtoNRLRpNR6c4LVUiW" type="motSignatures">
          <list xml:id="i-EKTQx5EmnpMwPrjTyMHAAC">
            <item xml:id="i-NDZDiE1mGz3YKdfvCgQiWh" who="i-7HvCHEwjbKSjsnRP39c1s9">
              Patrick Reslow (SD)
            </item>
            <item xml:id="i-Dgj9zhHj7GBPHSeRztXuvg" who="i-EDRJhBHzVgQtpo6Ksyzirg">
              Robert Stenkvist (SD)
            </item>
            <item xml:id="i-Wjru8TWv8w3C92q9LP3QS9" who="i-DwxYm9yDWznJg1azvmMBXP">
              Jörgen Grubb (SD)
            </item>
            <item xml:id="i-HTXVx2bDFVm5dfg1ZvgCJ7" who="i-DfQCZENTNqZdmhKQNP4e5m">
              Anders Alftberg (SD)
            </item>
          </list>
        </div>
      </div>
    </body>
  </text>
</TEI>
