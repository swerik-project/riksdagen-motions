<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1949--fk--00127">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__127/mot_1949__fk__127-001.pdf"/>
      <fw xml:id="i-8t41tLDgPd9Ra3uSvuths5">
        8 Motioner i Första kammaren, nr 127.
      </fw>
      <div xml:id="i-33863yMy7MyWGjgGepmynq" type="motHeader">
        <div xml:id="i-2LjGpz8XXkx7nwHg1BoVdC" type="motTitle"/>
        <div xml:id="i-F4gbtNiVyswAsok6bTziZY" type="motSubmissionInfo"/>
      </div>
      <div xml:id="i-145GvL4j1Uw5CiB6bWviSu" type="motBody">
        <div xml:id="i-BS1R68195pXznkzLaiSdTs">
          <p xml:id="i-48gpEEgMSsdLAzZ6xrTS2U">
            Nr 127.
          </p>
          <p xml:id="i-VATuz9FELoWR6f2Dk1tkML">
            Av herr Andersson, Lars, m. fl., om utredning rörande liv- djurshandelns
            ordnande m. m.
          </p>
          <p xml:id="i-7mtPDjHt49YXgPyk3WbN84">
            Från olika intressegrupper i Norrbottens län ha vid upprepade
            tillfällen framförts krav på att livdjurshandeln saneras. Särskilt
            inom detta län synas nämligen stora missförhållanden vara rådande
            på ifrågavarande område, men förhållandena torde även på andra
            håll inom Norrland och landet i övrigt vara enahanda. Man kan
            tycka, att tiden nu ej är lämpad att genom- föra ännu fler restriktioner,
            men när man, som i detta fall, har att göra med ett sekelgammalt
            ont, som icke synes kunna botas på annat sätt och som ekonomiskt
            är av utomordentlig betydelse för jordbrukets utövare, måste det
            förvisso vara angeläget att restriktiva åtgärder snarast tillgripas
            i syfte att sanera livdjurshandeln. Den nyligen införda auktorisationen
            av fastighetsmäklare visar, att statliga åtgärder i syfte att
            reglera handeln på vissa områden, där mindre tillfredsställande
            förhållanden tidigare rått, an- ses vara nödvändiga för att den
            stora allmänheten icke helt skall ligga i händerna på mer eller
            mindre nogräknade mellanhänder. Hästhandeln har länge visat uppenbara
            missförhållanden inom länet. Dels ha hästpriserna blivit onormalt
            höga, dels ha för våra arbetsförhållanden olämpliga hästar ofta
            utbjudits. Sådana hästar, exempelvis förvuxna arden- nerkorsningar,
            betinga söderut i landet jämförelsevis låga priser, och man torde
            ej komma ifrån att hästhandlarna härigenom under årens lopp kom-
            mit att medverka till att intresset från många köpares sida ensidigt
            inrik- tats på sådant material, varigenom de också i realiteten
            ofta kunnat ut- vinna högre priser för sådana hästar än för prima
            nordsvenska djur. Någon officiell notering på hästar tillämpas
            inte, vilken annars kunde tjäna till ledning för i övrigt ofta
            oerfarna köpare. Som exempel kan nämnas att hästpriserna i fjol
            lågo 650 kronor högre i Älvsbyn än i Luleå, fast avståndet mellan
            dessa orter endast är ca 7 mil. Då det ofta är mindre bemedlade
            köpare det här gäller, användas i mycket stor utsträckning växelaffärer.
            Hästhandlarna ha ofta i regel mycket god kännedom om behovet inom
            sitt verksamhetsområde och veta följaktligen exempelvis att en
            eventuell köpare under pågående skogsdrivning omedel- bart behöver
            en ny häst i stället för en tidigare, vilken skadats eller för-
            olyckats. De förstå då att ekonomiskt utnyttja situationen, men
            detta sker ofta under medgivande av att köpet får gå tillbaka,
            om köparen ej är nöjd
          </p>
          <pb facs="riksdagen-motions-pdf/data/1949/mot_1949__fk__127/mot_1949__fk__127-002.pdf"/>
          <fw xml:id="i-SDj4d828S6kQs18Y6BNH7K">
            Motioner i Första kammaren, nr 127. 9
          </fw>
          <p xml:id="i-R4Q8zBJrc1otUAhWhYTE28">
            med den erhållna hästen. I praktiken förekommer sällan sådan
            återgång annat än i form av byte mot en ny häst, varvid hästhandlaren
            oftast be- tingar sig mellanskillnad för varje sådant byte. Vid
            hästaffärerna tagas ofta utkörda eller eljest mindre lämpliga
            hästar i utbyte, och med dem resa hästhandlarna vidare från by
            till by, byta och driva affärer på ett för övrigt ur djurskyddssynpunkt
            ofta upprörande sätt. I stora delar av länet är dessutom en smittsam
            hästsjukdom — smittsam blodbrist — utbredd. Mot denna sjukdom
            ha statliga åtgärder sedan ett flertal år tillbaka vidtagits,
            men det synes uppenbart att något verkligt gott resultat ej går
            att uppnå så länge nu florerande handel utan erforderlig kontroll
            får fortsätta, varom även veterinärstyrelsen erinrar i skrivelse
            den 8 oktober 1948 till statsrådet och chefen för kungl. jordbruksdepartementet.
            Beträffande handeln med nötkreatur äro missförhållandena ofta
            desam- ma som vid hästhandeln framför allt i fråga om bytesaffärer,
            där livdjurs- handlarna ofta taga slaktdjur i utbyte. Dessa djur
            försäljas ofta ånyo vid bytesaffärer inom andra områden, och då
            under beteckningen livdjur. Här- jämte har under senaste år en
            omfattande import av SRB-djur ägt rum från södra Sverige. Dessa
            importer äro av en betydande storleksordning, vilket framgår av
            att till länet införts SRB-djur för betydligt mer än 1 miljon
            kronor, av vilket belopp med största säkerhet säljarna ej erhållit
            ens hälften. Då dessa djur äro mera krävande än de inhemska, har
            man uppen- barligen ännu ej överallt lyckats åstadkomma utfodring
            av sådan klass, att den fyller de importerade djurens anspråk.
            Detta innebär, att man måste kräva en mycket noggrann kontroll
            på kvalitet och tillstånd på de importerade djuren, om man över
            huvud skall kunna utnyttja dem inom denna landsända. Dessutom
            äro riskerna för smittsamma nötkreaturssjuk- domars spridning
            avsevärda. En stor del av dessa djur ha varit behäftade med olika
            fel, främst juverinflammationer. Vissa av djuren ha varit ut-
            gamla, sterilitetsfrekvensen har varit hög, vilket allt medfört
            ökade kost- nader för djursjukvård och onormalt hög kassation.
            En import måste man även i framtiden räkna med, men denna bör
            ske under betryggande former och i samråd med den sakkunskap som
            kan erbjudas. Vad slutligen beträffar -den omfattande smågrisförsäljningen
            synas olä- genheterna med nu florerande transporter söderifrån
            i första hand vara uppenbart hämmande av produktionsökningen inom
            länet och innebära stora risker för svinsjukdomars spridande.
            Härtill kommer, att smågris- transporterna, som de nu fortgå,
            ur djurskyddssynpunkt om möjligt äro ännu mer förkastliga än transporter
            av större livdjur. Genom nu rådande förhållanden på livdjursmarknaden
            få jordbrukarna en oftast mycket dålig förnyelse av sitt djurbestånd,
            och följderna härav äro uppenbara. Avkastningen är och förblir
            låg, och detta blir givetvis den största förlusten, vilken ej
            går att exakt beräkna, men det rör sig om stora
          </p>
          <pb facs="riksdagen-motions-pdf/data/1949/mot_1949__fk__127/mot_1949__fk__127-003.pdf"/>
          <fw xml:id="i-2EZNRXZY2Eo6z3QSKYQ8Y2">
            10 Motioner i Första kammaren, nr 127.
          </fw>
          <p xml:id="i-6Wc9ghYbwtCGB9X2FQVeED">
            summor. Belysande härför torde vara att under senaste åren i
            genomsnitt ha importerats livdjur till ett belopp av ca en miljon
            kronor. Genom ökad djursjukvård, varvid staten betalar bidrag
            som hjälp åt mindre bemedlade djurägare, blir det ej heller endast
            ett privatintresse huru de importerade djurens hälsotillstånd
            är. Likaså måste det anses vara ett statsintresse, att inte en
            viss befolknings- grupp åsamkas stora förluster genom en illa
            organiserad branschhandel. Från djurskyddssynpunkt måste det även
            vara befogat, att onödiga trans- porter, och i vart fall transport
            av med olika sjukdomar behäftade djur lik- som av högdräktiga
            djur, undvikas. Något monopol på livdjurshandelns område bör givetvis
            ej eftersträvas, men en auktorisation för livdjurshandlare måste
            dock genomföras. I sam- band med denna auktorisation bör krävas,
            att de till liv avsedda djuren stå under kontroll såväl före transporten
            från sydligare delar av landet som hos de inom länet auktoriserade
            handlarna. Dessa böra samtliga åläggas hålla tillfredsställande
            livdjursstallar och i möjligaste mån undvika handel direkt från
            bilar. Ett önskemål vore även att samtliga livdjur genom ålders-
            märkning eller på annat sätt märktes för ernående av säker identifiering.
            Med stöd av det ovan anförda hemställa vi,
          </p>
          <p xml:id="i-Y7xer8Jz9i3bUWsi3z1wxT">
            att riksdagen måtte i skrivelse till Kungl. Maj:t hem- ställa
            om en skyndsam och allsidig utredning av livdjurs- handelns ordnande
            och därmed sammanhängande, här ovan berörda frågor.
          </p>
          <p xml:id="i-FfPKW43ALR1t16odyjJHpM" type="date">
            Stockholm den 21 januari 1949.
          </p>
          <p xml:id="i-A2M8VtQsBRtNY9erqYBJMC">
            Lars E. Andersson. Hugo Sundberq. J. F. Grym.
          </p>
        </div>
      </div>
    </body>
  </text>
</TEI>
