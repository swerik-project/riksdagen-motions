<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0321/mot_200304_MJ_0321-0001.pdf"/>
      <div type="motHeader" xml:id="i-PrpEXCzmu39NXKM8v6fM43">
        <div type="motTitle" xml:id="i-JMv9ckhYeHBWFResKVoQKG"/>
        <div type="motSubmissionInfo" xml:id="i-NRaaVwYBb1FGv63FUPSq1g"/>
      </div>
      <div type="motBody" xml:id="i-FRn15MYRaZJaqRzddauutP">
        <div xml:id="i-TajdCrTfFKjQyoxDetSeqD">
          <p xml:id="i-ERcXqqY32MgsdmWp7evEh3">
            2003/04 mnr: MJ321 pnr: s11025
          </p>
          <p xml:id="i-7X8WBMA1pUaDqKxL9maZrd">
            Motion till riksdagen 2003/04:MJ321
          </p>
          <p xml:id="i-PcPaUJ8djM5yUe15snBH8r">
            av Lars Wegendal m.fl. (s)
          </p>
          <p xml:id="i-MMVVY6L9233d3gYv4eKwDx">
            Vildsvin
          </p>
          <p xml:id="i-U2Npyh5MmFyoxFW4ZHzpUc">
            Förslag till riksdagsbeslut
          </p>
          <p xml:id="i-7zksLp8PzqJnRx8XczEMx5">
            Riksdagen tillkännager för regeringen som sin mening vad i motionen
            anförs om vildsvinsstammen.
          </p>
          <p xml:id="i-LS2jysE9GNu4MLJfrCfGQY">
            Motivering
          </p>
          <p xml:id="i-TErMxdCjprzvMcAFDZoyaL">
            Under flera tusen år fanns vildsvin som ett naturligt inslag
            i våra skogar. Men på 1700-talet sköts de sista vilda djuren och
            de som återstod var de som fanns i hägn. Numera finns fasta stammar
            i södra delen av landet och stammen ökar allt mer. I takt med
            att stammen ökar och då inte minst i Kalmar och Kronobergs län
            så ökar också problemen mellan naturvård, jaktintresse och jord-
            och skogsbruk. Vissa tycker att det är positivt att stammen växer
            medan andra anser att den är för stor. Vildsvinet är ett flockdjur,
            som strövar inom bestämda revir. Flockarna består i regel av suggor
            med kultingar och några yngre suggor. Gamla galtar är enstöringar,
            medan unggaltarna bildar tillfälliga grupper. Vildsvinet är allätare,
            men tycker bäst om bok- och ekollon. Med sitt spetsiga tryne och
            sina kraftiga betar, bökar det omkring i jorden på jakt efter
            något ätbart. På vissa områden inom reviret leder deras bökande
            till skador på såväl träd som grödor och det uppstår en intressekonflikt
            mellan målet att bevara vildsvinsstammen och bedriva skogs- och
            jordbruk. Vildsvinen är skygga och visar sig sällan i dagsljus,
            vilket leder till att det är svårt att bedriva jakt. Enligt Jägarförbundets
            hemsida går jakten till enligt följande: ”De vanligaste jaktformerna
            för vildsvin är smygjakt, vaktjakt och tryckjakt. Vid smyg- och
            vaktjakt utnyttjar jägaren sin detaljkunskap om jaktmarken och
            smyger eller vaktar vid kända växlar och födosöksplatser. Ofta
            sker jakten från ett torn eller en annan upphöjd plats. Jaktformen
            kan vara särskilt framgångsrik månljusa nätter, under vintern
            på snöklädd mark.
          </p>
          <pb facs="riksdagen-motions-pdf/data/200304/mot_200304_MJ_0321/mot_200304_MJ_0321-0002.pdf"/>
          <p xml:id="i-8AFqtVoBgMJoDzpLYdz5HF">
            2003/04:MJ321
          </p>
          <p xml:id="i-NNWrHLKZqpU2S4NYUPnjV3">
            Vid tryckjakt placeras passkyttar ut och speciellt utsedda ”tryckare”
            vandrar genom området och driver ut djuren. Ofta medför de hund.
            Som lämpliga raser för vildsvinsjakt brukar tysk jaktterrier,
            wachtel, spaniel och andra kortdrivande raser räknas. Vid jakt
            på snöklädd mark med ett tjockt snötäcke kan en mera långbent
            hund passa bättre. Det är viktigt att hunden inte är för närgången
            och aggressiv, eftersom den då lätt kan skadas eller dödas av
            vildsvinen.” Då det saknats vildsvin i Sverige de senaste tvåhundra
            åren har kunskapen om hur jakt på vildsvin bedrivs avtagit, vilket
            spelar roll för såväl jägare som hundar. Därför är det ett samhällsintresse
            att kunskapen om hur jakten bedrivs och vilka hundraser som är
            lämpliga ökar. Via de olika studieförbunden bör staten på olika
            sätt stödja en studiesatsning. Då vildsvinen också är en trafikfara
            och suggan blir oerhört aggressiv om hennes kultingar skadas är
            det viktigt att det finns kunskap hos allmänheten hur man går
            till väga om man kört på ett eller flera vildsvin. Det är ofrånkomligt
            att vi, naturligtvis inom vida ramar, måste diskutera hur stora
            viltstammar vi ska ha och de konflikter som kan uppstå med exempelvis
            jordbruket eller skogsägare. Vi gör det när det gäller bland annat
            varg och björn. Vi har lagt fast en politik som innebär att det
            behövs riktlinjer för hur stor rovdjursstammen ska vara mot bakgrund
            av de problem rovdjuren anses orsaka för människan. Då borde rimligtvis
            samma resonemang gälla vildsvin när vi nu kan konstatera att stammen
            ökar kraftigt. Det är nödvändigt att regeringen, på samma sätt
            som har skett när det gäller rovdjuren, utformar en vildsvinspolicy.
            Syftet ska vara att begränsa vildsvinsstammens storlek. Vad i
            motionen här anförts bör ges regeringen tillkänna.
          </p>
          <p xml:id="i-ERPNC6vargpzqPHGktwAX6">
            Stockholm den 30 september 2003
          </p>
          <p xml:id="i-C7U6JbN1URqvQsH3PFrFzs">
            Lars Wegendal (s) Carina Adolfsson Elgestam (s) Ann-Marie Fagerström
            (s) Agneta Ringman (s) Krister Örnfjäder (s)
          </p>
        </div>
      </div>
    </body>
  </text>
</TEI>
