<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00653">
  <teiHeader>
    <fileDesc>
      <titleStmt>
        <title>Förkortande av förnyelseintervallet för bilstöd för föräldrar till barn med funktionsnedsättningar</title>
        <author corresp="i-ReHv93vu1syAgH8qzKxSu3">av Gustav Nilsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förkortande av förnyelseintervallet för bilstöd för föräldrar till barn med funktionsnedsättningar</title>
          <idno type="rdwebb">GX02So653</idno>
          <rs type="number">So653</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So653/text</ref>
          <ref type="dokument_url_html">http://data.riksdagen.se/dokument/GX02So653</ref>
          <ref type="dokumentstatus_url_xml">http://data.riksdagen.se/dokumentstatus/GX02So653</ref>
          <ref type="doc">http://data.riksdagen.se/fil/A0A942DD-950D-4B47-A5E9-663CC3EE420E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ReHv93vu1syAgH8qzKxSu3</idno>
            <name>Gustav Nilsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CZzwPcrT4ctumvBQcWb838" type="signed"/>
        <correspContext corresp="i-CZzwPcrT4ctumvBQcWb838">
          <note type="signatory" corresp="i-ReHv93vu1syAgH8qzKxSu3"/>
        </correspContext>
        <correspAction type="numbering" xml:id="i-AY9GYzpoSUvFFmT9kjXav1">
          <date when="2009-10-08"/>
        </correspAction>
        <correspAction type="submission" xml:id="i-LqLQwbeUwiEh5HAyEa9VzG">
          <date when="2009-10-06"/>
        </correspAction>
        <correspAction type="transfer" xml:id="i-MiMKWTMFRgE36bPd4NksCn">
          <date when="2009-10-05"/>
        </correspAction>
        <correspAction type="assigned" xml:id="i-9GHmJz1RFunKZSnkQq158b"/>
        <correspContext corresp="i-9GHmJz1RFunKZSnkQq158b">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-4sf9JPWpTSuUtiaFsppo97">
            Förslag till riksdagsbeslut
          </head>
          <p xml:id="i-BCVwM91kQCD1AjqGZtRemW">
            Riksdagen tillkännager för regeringen som sin mening vad som
            anförs i motionen om ett förkortande av förnyelseintervallet för
            bilstöd för föräldrar till barn med funktionsnedsättningar.
          </p>
        </div>
        <div type="motContent">
          <head type="h1" xml:id="i-8jqitPcX19p8j3TLfes8Mm">
            Motivering
          </head>
          <p xml:id="i-N7CZ8AVi5mtyVaKhNDLgEE">
            I Förenta nationernas barnkonvention, som antogs av FN:s generalförsamling
            år 1989, är grundtanken att alla barn har ett lika människovärde.
            Enligt artikel 2 ska inga barn på något sätt utsättas för diskriminering.
            Vidare står det i barnkonventionen, artikel 23, att barn ska ha
            rätt till ett fullvärdigt och anständigt liv som möjliggör att
            de kan delta aktivt i samhället. Enligt FN:s konvention om rättigheter
            för personer med funktionsnedsättning (2008:23) ska barn med funktionshinder
            ha samma rätt till grundläggande friheter som alla andra barn
            och de ska erbjudas stöd anpassat till deras funktionsnedsättning.
            För att barn med funktionsnedsättning ska få möjlighet till ett
            aktivt liv är det viktigt att förflyttningar mellan olika aktiviteter
            möjliggörs.
          </p>
          <p xml:id="i-6wEj2tvrRJbqMFKdVnyyHa">
            Den fysiska miljön innehåller ofta en mängd problem för barn
            med funktionsnedsättning och skapar barriärer i vardagen som stör
            till exempel lek och andra dagliga aktiviteter. För att barn med
            funktionsnedsättningar ska kunna delta i alla livsområden på lika
            villkor ska de stater som har skrivit under konventionen om rättigheter
            för personer med funktionsnedsättning genomföra åtgärder så att
            de får samma tillgång som andra när det gäller bland annat tillgänglighet
            i den fysiska miljön, transporter och information om detta (FN:s
            konvention om rättigheter för personer med funktionsnedsättning,
            2008:9). Enligt socialtjänstlagens kapitel angående människor
            med funktionsnedsättningar (SFS 2001:453) har Sveriges kommuner
            ett ansvar att se till att individer med funktionsnedsättning
            kan vara delaktiga i samhället på samma villkor som övriga medborgare.
            För att detta ska kunna ske behöver också barn med funktionsnedsättningar
            kunna förflytta sig mellan olika dagliga aktiviteter.
          </p>
          <p xml:id="i-Egv7wfi8PTeViipQ88PBGN">
            Fungerar inte barnets transportsituationer försvåras möjligheten
            till meningsfull aktivitet och de riskerar att inte kunna ta sig
            till och utföra de aktiviteter de önskar. Detta kan beskrivas
            som occupational deprivation och innebär att barnet berövas möjligheten
            att utföra meningsfull aktivitet på grund av yttre omständigheter.
            Det är således inte barnets funktionsnedsättning som är orsaken
            till berövande av meningsfull aktivitet, utan det är faktorer
            i omgivningen som ligger till grund.
          </p>
          <p xml:id="i-T9Mh4xYcmvtXJFawbfhk39">
            Många barn med motoriska funktionsnedsättningar som till exempel
            CP, muskelsjukdomar och ryggmärgsbråck är i behov av specialanpassningar
            för att kunna färdas säkert. De flesta resor som görs av ett barn
            med motoriska funktionsnedsättningar genomförs med familjens egen
            bil och knappt en tredjedel av dessa bilar är anpassade efter
            barnets funktionsnedsättning. Det har också visat sig att barn
            med funktionsnedsättningar löper en ökad risk för att råka ut
            för personskada vid en eventuell olycka. Det beror på två olika
            anledningar, dels är barn med funktionsnedsättningar mer känsliga
            för yttre våld än andra barn, dels har sällan lämpliga säkerhetsåtgärder
            vidtagits. Det är svårt för barnens föräldrar att veta vilket
            sätt som är det säkraste sättet för barnen att färdas. Kunskapen
            hos föräldrar till barn med funktionsnedsättningar angående hur
            barnen ska resa på ett säkert sätt är dålig. Tre av fyra föräldrar
            till barn med autism upplever oro när deras barn åker skolskjuts
            eller färdtjänst. Varannan förälder känner även oro när barnet
            färdas i det egna fordonet då kunskap ofta saknas om hur barnen
            ska transporteras på ett säkert sätt. För barn med funktionsnedsättningar
            kan inte alltid säkerheten garanteras med hjälp av vanliga bilbarnstolar
            och säkerhetsbälten. Även föräldrar till barn med motoriska funktionsnedsättningar
            beskriver en oro över sina barns transportsituationer.
          </p>
          <p xml:id="i-KmnbaUEACAPohr3iUzDyq2">
            Bilstöd är ett ekonomiskt bidrag som man kan ges genom Försäkringskassan
            (FK), vilka enligt lag 2006:490 är ansvariga för hanteringen av
            dessa ärenden. I slutet av 1940-talet infördes de första reglerna
            om statligt bilstöd till personer med funktionshinder. Då var
            syftet att underlätta resor till och från arbete samt yrkesinriktade
            studier. Sedan dess har frågan om bilstöd behandlats av ett antal
            statliga utredningar och systemet har successivt förändrats (SOU
            2005:26). Idag ser processen och reglerna ut enligt nedan: För
            att kunna få bilstöd måste man vara skriven i Sverige och tillhöra
            någon av bilstödets fem bidragsgrupper. De är:
          </p>
          <list style="ul">
            <item xml:id="i-51u19YpP998eo7yNYFkBBm">
              Grupp 1 : Personer som är under 65 år och som är beroende av
              bil för att kunna arbeta, studera och/eller genomgå rehabilitering
              med aktivitetsstöd eller rehabiliteringsersättning. Dessa ska
              beräknas pågå i minst ett halvår.
            </item>
            <item xml:id="i-NNT4zWDPzqxEKbSMu3NuFS">
              Grupp 2 : Personer som tidigare beviljats bilstöd enligt grupp
              1 men som nu får sjuk- eller aktivitetsersättning samt är under
              65 år.
            </item>
            <item xml:id="i-BhLe4TM3uZgi28RQhkLsNL">
              Grupp 3 : Personer som är mellan 18 och 49 år och ska köra bilen
              själv.
            </item>
            <item xml:id="i-EwrpURq7Gb5zoajN5yUd3r">
              Grupp 4 : Personer som är funktionsnedsatta och har barn under
              18 år och behöver bil för att kunna ta sig fram med barnet.
            </item>
            <item xml:id="i-6MaUpJ3WZr8upos1DgjHrE">
              Grupp 5 : Personer som har ett barn med funktionsnedsättning.
            </item>
          </list>
          <p xml:id="i-JmUooxXCf2WjTV92Kmdcy5">
            Den relevanta gruppen för denna motion är således grupp 5. I
            FK:s informationsfolder skriver man:
          </p>
          <p xml:id="i-LJNedvdnci8wfK7DsGcm7u">
            Du kan tillhöra grupp 5 om du har barn med funktionsnedsättning,
            bor ihop med barnet, behöver bil för att kunna förflytta dig tillsammans
            med ditt barn, och ska köra bilen själv. Som förälder räknas även
            den som är vårdnadshavare för barnet, som håller på att adoptera
            barnet eller har tagit hand om barnet för minst tre år framåt.
            Du räknas också som förälder om du bor ihop med en förälder till
            barnet och ni är eller har varit gifta alternativt har eller har
            haft gemensamma barn.
          </p>
          <p xml:id="i-8uad5exbyUVs5eJWr2fubn">
            Som funktionsnedsättning menas ett bestående men som är troligt
            att det finns kvar i minst nio år framåt. Det är konsekvenserna
            av funktionsnedsättningen som avgör om man har rätt till bilstöd
            och inte själva funktionsnedsättningen i sig. Barnet måste ha
            återkommande och stora bekymmer med att förflytta sig med allmänna
            kommunikationer, vilket till exempel kan vara på grund av rörelsehinder,
            smärtor och/eller andningssvårigheter. Bedömningen utgår från
            vilka svårigheter barnet har utifrån sin funktionsnedsättning
            samt om och i så fall vilka hjälpmedel barnet använder.
          </p>
          <p xml:id="i-D5N5z3kLygS7DjV8KAwMP2">
            Förmedlingsprocessen har studerats och bedömts vara krånglig
            och sakna en adekvat leveranskontroll. Vidare saknas det en samordnande
            funktion. FK varken känner kundens (dvs. barnets och familjens)
            behov eller vet hur processen har fungerat eftersom inga utvärderingar
            gjorts. Framtagande av sådana data bidrar till att säkerställa
            att de av riksdagen fastställda transportpolitiska delmålen tillgänglighet,
            trafiksäkerhet och transportkvalitet säkerställs för de barn som
            måste transporteras i anpassade fordon. Antalet bilstöd för grupp
            5 år 19982007 uppgår till något fler än 3 452, vilket visar att
            gruppen är liten till omfånget.
          </p>
          <p xml:id="i-WfPL7vWwFP6sw5peCxhCKo">
            Problemet som denna motion tar sitt avstamp i är den tillämpning
            som görs i samband med definitionen av funktionsnedsättning, där
            man numera (sedan 2007) tillämpar en 9-årsregel för alla former
            av bilstöd. Detta drabbar på ett orimligt sätt barn med funktionshinder
            vars föräldrar är i behov av detta stöd för att kunna leva upp
            till målet om alla barns lika värde och möjlighet till delaktighet
            i samhället. Mitt förslag är att återjustera denna regel till
            7 år. På sikt bör det även utredas huruvida tidsramen ska sänkas
            ytterligare.
          </p>
          <p xml:id="i-KxiuHjohFVX1SmkRAvYg98">
            Anledningen till varför man justerade den tidigare 7-årsregeln
            till 9 år finns utförligt beskrivet i SOU 2005:26, men man kan
            konstatera att detta besluts togs utan hänsyn till barn med funktionsnedsättningar.
            Faktum är att 9-årsregeln omöjliggör att en familj kan få mer
            än ett enda bilstöd under ett barns uppväxt, såvida man inte ansöker
            om det redan det år då barnet föds, vilket i sin tur inte kommer
            att beviljas även om barnet föds med ett uppenbart rörelsehinder
            såsom ryggmärgsbråck eftersom barnets behov under sitt första
            levnadsår inte radikalt avviker från andra spädbarns vad gäller
            transport i bil. Vidare är 9-årsregeln gränsande till absurd då
            det implicit förväntas av föräldrarna att de ska kunna överblicka
            sitt barns behov av bil och fordonsanpassning under t.ex. levnadsperioden
            413 år i barnets liv. För föräldrar till barn med progredierande
            muskelsjukdomar som t.ex. Duchenennes muskeldystrofi, vilken debuterar
            i 4-årsåldern, där barnet blir rullstolbundet i yngre tonåren
            och i behov av elektrisk rullstol i de övre tonåren, är uppgiften
            övermäktig. En återgång till den tidigare 7-årsregeln för grupp
            5 förefaller både rimligt, humant och klokt. Att göra de ovan
            beskrivna bedömningarna på 7-årsbasis ger de redan svårt utsatta
            föräldrarna en något rimligare situation, även om en ytterligare
            sänkning av tidsramen vore att föredra.
          </p>
        </div>
        <div type="motSignatures">
          <list>
            <item xml:id="i-GXdh13WDApFpsNd3qJFBF2" who="i-ReHv93vu1syAgH8qzKxSu3">
              Gustav Nilsson (m)
            </item>
          </list>
        </div>
      </div>
    </body>
  </text>
</TEI>
