<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00324">
  <teiHeader>
    <fileDesc>
      <titleStmt>
        <title>Diskriminering av invandrade kvinnor på arbetsmarknaden</title>
        <author corresp="i-RnWtNUQCpycyMXbuRLTXcR">av Josefin Brink m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Diskriminering av invandrade kvinnor på arbetsmarknaden</title>
          <idno type="rdwebb">GZ02A324</idno>
          <rs type="number">A324</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A324/text</ref>
          <ref type="dokument_url_html">http://data.riksdagen.se/dokument/GZ02A324</ref>
          <ref type="dokumentstatus_url_xml">http://data.riksdagen.se/dokumentstatus/GZ02A324</ref>
          <ref type="doc">http://data.riksdagen.se/fil/85D1D333-8AFA-4589-854B-C9F5CE351B8A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PG7GYBFZMCYQwc6MHkadEJ" type="signed"/>
        <correspContext corresp="i-PG7GYBFZMCYQwc6MHkadEJ">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction xml:id="i-CgRfYesB7sGdj9KyEXB4sW" type="numbering">
          <date when="2011-10-10"/>
        </correspAction>
        <correspAction xml:id="i-TGRa5xHKPCDZhNNfbiT1rU" type="submission">
          <date when="2011-10-05"/>
        </correspAction>
        <correspAction xml:id="i-4scPjunSGy47h4DVjnqTqR" type="transfer">
          <date when="2011-10-01"/>
        </correspAction>
        <correspAction xml:id="i-DRE464WVo1jkWwcJ3hmmqf" type="assigned"/>
        <correspContext corresp="i-DRE464WVo1jkWwcJ3hmmqf">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Dd21msEm6Mf91iPwBYvuXC">
            1 Förslag till riksdagsbeslut
          </head>
          <list style="ol">
            <item xml:id="i-NY4oSzgfiFwzqZ9b1r1uUP">
              Riksdagen tillkännager för regeringen som sin mening vad som
              anförs i motionen om att avskaffa vårdnadsbidraget. 1
            </item>
            <item xml:id="i-WFn9srmAmdCExebDuopSLv">
              Riksdagen tillkännager för regeringen som sin mening vad som
              anförs i motionen om att tillgången till barn- och äldreomsorg
              måste utformas så att den inte i praktiken missgynnar grupper
              av medborgare på grund av etnicitet eller ursprung.
            </item>
            <item xml:id="i-WHyAyxwR4QJnB1ar7TvFjE">
              Riksdagen tillkännager för regeringen som sin mening vad som
              anförs i motionen om att alla arbetsgivare med fler än tio anställda
              ska omfattas av skyldigheten att upprätta likabehandlings- och
              mångfaldsplaner gällande samtliga diskrimineringsgrunder.
            </item>
            <item xml:id="i-VhkJ556FJpKMwzeZ8dW4RH">
              Riksdagen tillkännager för regeringen som sin mening vad som
              anförs i motionen om att göra en utvärdering av olika arbetsmarknadsprojekt
              och insatser riktade till invandrade kvinnor i syfte att se vilka
              projekt som fungerat.
            </item>
            <item xml:id="i-NGdqbB57E2se8XhVaMhUJB">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med en handlingsplan som syftar till att förbättra invandrade
              kvinnors ställning på arbetsmarknaden.
            </item>
          </list>
          <p xml:id="i-RSSJvWaaXXLy3nNNcYB5HX">
            1 Yrkande 1 hänvisat till SfU.
          </p>
        </div>
        <div type="motContent">
          <head xml:id="i-GtkJqwdUdMtEK8RMA5YTTm" type="h1">
            2 Invandrade kvinnor är dubbelt diskriminerade
          </head>
          <p xml:id="i-3bRyMgUs4uz4CyhPL1Uizx">
            Studier har sedan länge visat att det är svårare för invandrade
            personer att ta sig in på arbetsmarknaden än för personer som
            är födda i Sverige. De invandrade som har jobb har sämre karriärmöjligheter,
            osäkrare anställningar och lägre lön än personer födda i Sverige.
            Allra svårast att ta sig in på arbetsmarknaden är det för vissa
            grupper av invandrade kvinnor.
          </p>
          <p xml:id="i-RXNjF49UkBenEE8WVyDxRM">
            I dag skiljer sig sysselsättningsgraden mycket mellan kvinnor
            och män, mellan utrikes- och inrikesfödda. Inrikes födda män har
            den högsta sysselsättningsgraden, 70 %, medan utrikes födda kvinnor
            har en sysselsättningsgrad på 51 %. För inrikes födda kvinnor
            är motsvarande siffra 66 % och för utrikes födda män 61 %. Under
            åren 20052010 minskade sysselsättningsgraden mest för utrikes
            födda kvinnor.
          </p>
          <p xml:id="i-AbQi48YFFdXw7HFrpGhszk">
            Högst sysselsättningsgrad har personer från Norden, Sydamerika
            och EU, medan grupperna med lägst kommer från Asien och Afrika.
            Detta visar att möjligheten att få ett arbete inte bara beror
            på vistelsetiden i Sverige utan även på etniskt ursprung. Även
            kvinnornas utbildningsnivå påverkar möjligheten att få jobb. Invandrade
            kvinnor utsätts på så sätt för en tredubbel diskriminering, dels
            på grund av sitt kön,s dels på grund av sin klass och sin etnicitet.
          </p>
          <p xml:id="i-XrMEX16iTC1DDezjKNhcj2">
            Andelen arbetslösa är betydligt högre bland utrikes födda än
            bland dem som är födda i Sverige. Inrikes födda män har en arbetslöshetsgrad
            på 6,7 % jämfört med 16,9 % för utrikes födda kvinnor. Arbetslösheten
            tycks även öka mer bland utrikes födda kvinnor än bland övriga
            grupper (RUT dnr 2011:1321).
          </p>
          <p xml:id="i-VFYihTjQsEumYEH4tNU8gJ">
            Bara 38 % av kvinnorna födda i Afrika arbetar jämfört med 78
            % av kvinnorna födda i Sverige (2009, RUT dnr 2011:581). Bland
            kvinnor födda i Sverige var arbetslöshetsnivån 7 % år 2009. Bland
            kvinnor som invandrat och som varit i Sverige 59 år var arbetslöshetsnivån
            mer än tre gånger så hög, 23 %. För kvinnor som varit i Sverige
            1019 år var arbetslösheten mer än dubbelt så hög, 15 %, som för
            kvinnor födda i Sverige (RUT dnr 2011:581).
          </p>
          <p xml:id="i-UGtYXQh978K9c7aJanWTcP">
            Konsekvenserna av detta systematiska missgynnande av invandrade
            kvinnor visar sig tydligt i inkomstfördelningen. 44 % av kvinnorna
            födda utanför Europa befann sig 2009 i den lägsta inkomstgruppen
            jämfört med 20 % av de svenskfödda kvinnorna. (RUT dnr 2011:581).
          </p>
          <p xml:id="i-UH3bPYwGCYmkmJ9tPBfMwS">
            Föräldrarnas fattigdom drabbar barnen. Barn till ensamstående
            föräldrar, varav de flesta är kvinnor, med utländsk bakgrund är
            dubbelt utsatta. Enligt Rädda Barnen lever nästan hälften av barnen
            i den gruppen i fattigdom. Att leva i fattigdom har en mängd negativa
            konsekvenser för barn. Det är väl belagt att en fattig barndom
            ökar risken för social utsatthet senare i livet. Sannolikheten
            att själv hamna i de lägre inkomstskikten ökar ju lägre inkomster
            föräldrarna hade under uppväxten.
          </p>
          <p xml:id="i-UrGzoPzMUXqhRCoiMfACS1">
            Forskning visar att barn i bostadsområden med låg inkomstnivå
            löper tre gånger så hög risk att utsättas för våld i hemmet som
            genomsnittet och löper dubbelt så stor risk att bli utsatta för
            mobbning. Studier har även tydligt visat på samband mellan fattigdom
            och t.ex. utbildningsresultat, etablering på arbetsmarknaden,
            hälsa och trygghet i det egna bostadsområdet.
          </p>
          <p xml:id="i-JfTXUnHWMAdeLzozNT2A9e">
            Sammantaget är det alltså tydligt att gruppen invandrade kvinnor
            systematiskt missgynnas på arbetsmarknaden, vilket får konsekvenser
            också för deras barns uppväxtvillkor och framtidsutsikter.
          </p>
          <p xml:id="i-DuNTJ8fpfqVhkgYurJUnKo">
            Vänsterpartiets mål är ett jämlikt och jämställt samhälle, där
            ingen missgynnas socialt eller ekonomiskt på grund av sin bakgrund
            eller härkomst. För att nå det målet krävs såväl generella som
            riktade insatser. Här presenterar vi ett antal centrala insatser
            för att stärka invandrade kvinnors ställning på arbetsmarknaden.
          </p>
          <head xml:id="i-Ubi9jdmirVDs6pFF4PUDJX" type="h2">
            2.1 Lika tillgång till äldreomsorg
          </head>
          <p xml:id="i-99BPBYs4U4PedjzjemSonc">
            Invandrade äldre får som grupp sett mindre offentlig omsorg än
            svenskfödda äldre. Orsaken till detta har diskuterats. Handlar
            det om att personer med utomnordisk bakgrund föredrar anhörigomsorg
            framför offentlig hjälp? Bristande information, dålig tillgänglighet
            och dåligt anpassade omsorgstjänster är en troligare förklaring.
            Inom svensk äldrepolitik finns sedan länge en tendens att tillskriva
            äldre med utländsk bakgrund eller äldre från etniska minoritetsgrupper
            särskilda behov, vilket gjort att de betraktats som avvikande
            från majoriteten av äldre svenskar. Invandrade äldres omsorgsbehov
            har i större utsträckning än äldre svenskars lösts genom s.k.
            anhöriganställning eller med anhörigbidrag.
          </p>
          <p xml:id="i-w5PZnmFFgvoALxyQQhiYc">
            Boendesegregationen har även en tydlig koppling till en kommuns
            organisering av äldreomsorgen. Ju fler invånare i en stadsdel
            som är födda utanför Europa, desto högre andel äldre som är beviljade
            anhörigbidrag eller har anhöriga anställda som anhörigvårdare.
            Äldres svårigheter att förstå och tala det svenska språket görs
            till ett problem som kommunen löser med anhörigvård, betald eller
            obetald, i stället för att anpassa den offentliga omsorgen efter
            de äldres behov. Detta riskerar att leda till en diskriminerande
            kommunal praxis där yngre kvinnor i familjen förväntas vårda de
            äldre. Kvinnornas ansvar för omsorgen till sina äldre anhöriga
            blir ett hinder för att kunna förvärvsarbeta, studera eller för
            att ha sysselsättningar utanför hemmet och familjen. Detta försvårar
            kvinnornas egen integration i samhället.
          </p>
          <p xml:id="i-H5Tx2iY7c75LwkUytMUeiP">
            En angelägen reform för att fler invandrade äldre ska kunna och
            vilja ta del av den offentliga äldreomsorgen är att den i högre
            grad än i dag kan ges på hemlandets språk. I Vänsterpartiets budgetmotion
            för 2012 avsätter vi medel för en sådan satsning.
          </p>
          <p xml:id="i-5RXKTRS4uWPdzPLd7nS6ia">
            Kommunerna måste också i praktiken garantera lika tillgång till
            den kommunala äldreomsorgen för invandrade äldre.
          </p>
          <head xml:id="i-DasdaDjJtLvipeCyHbMTtD" type="h2">
            2.2 Avskaffa vårdnadsbidraget satsa på barnomsorgen
          </head>
          <p xml:id="i-JEv49eDQQBWGz3PqB8aqk7">
            Att barnomsorgen fungerar är avgörande för att invandrade med
            barn ska kunna etablera sig i arbetslivet. Studier ska alltid
            ge rätt till plats på förskola eller annan barnomsorg. Från och
            med att barnet är tre år måste kommunen erbjuda 15 timmar gratis
            förskola i veckan. Trots detta har vi fått veta att på vissa platser
            i landet har kvinnor inte kunnat delta i sfi-undervisning på grund
            av att de inte fått barnomsorg. Vänsterpartiet föreslår att alla
            barn ska ha rätt till 30 timmars förskola i veckan, oavsett om
            deras föräldrar arbetar, studerar, är föräldralediga med syskon
            eller arbetslösa (läs mer om förslaget i motion 2010/11:Ub284,
            förbättringar i förskola och fritidshem).
          </p>
          <p xml:id="i-7STshZcd4yzAp94hCREjSr">
            I dag erbjuder dessutom mindre än hälften av landets kommuner
            barnomsorg på obekväm arbetstid. Att barnomsorgen inte täcker
            behoven är ett generellt problem, men mycket tyder på att konsekvenserna
            drabbar invandrade kvinnor i högre grad än andra föräldrar. Invandrade
            kvinnor utan jobb söker vårdnadsbidrag oftare än andra. Av de
            föräldrar som beviljats vårdnadsbidrag är 90,7 % kvinnor, och
            sökanden med utländsk bakgrund är överrepresenterade i förhållande
            till befolkningen i stort. Vidare är sysselsättningsgraden för
            de sökande föräldrarna lägre i förhållande till den totala befolkningen
            med barn i åldersgruppen 03 år (RUT 2011:1321).
          </p>
          <p xml:id="i-QDLcC7FmbdSZW2oNzaHa3L">
            Vårdnadsbidraget har blivit en kvinnofälla, i synnerhet för långtidsarbetslösa
            och invandrade kvinnor. Konsekvensen blir att kvinnorna riskerar
            att isoleras i hemmet, vilket leder till ett ekonomiskt beroende
            av makar och släktingar. Det är ingen nyhet att kvinnor som saknar
            fast förankring på arbetsmarknaden, t.ex. på grund av att de nyligen
            invandrat, hellre väljer att ansöka om vårdnadsbidrag för att
            få en försörjning, om än en blygsam sådan, än att inte ha någon
            inkomst alls. Detta visar tidigare undersökningar från både Sverige,
            Finland och Norge.
          </p>
          <p xml:id="i-5Lwi4xrB7tnu36GzeAd2ZY">
            Undersökningar visar även att bidraget har lett till minskad
            ekonomisk jämställdhet, större skillnader i fördelningen av det
            obetalda hem- och omsorgsarbetet samt minskad makt och inflytande
            för kvinnor.
          </p>
          <p xml:id="i-Xtsb1n8zcfkadsP7zUL648">
            Att antalet ansökningar om vårdnadsbidrag direkt kan kopplas
            till föräldrarnas socioekonomiska status är djupt oroande. En
            anledning till att förskolan subventioneras är att den är en pedagogisk
            verksamhet som utvecklar barnens sociala förmåga. Det är i förskolan
            som grunden till det livslånga lärandet läggs. Att skattepengar
            nu används till att hålla barn borta från förskolan är därför
            en utveckling i helt fel riktning. Två förskolor på Järvafältet
            i Stockholm, där andelen med utländsk bakgrund är hög, har lagts
            ned på grund av vårdnadsbidraget. Tydligare än så kan knappast
            vårdnadsbidragets segregerande och utestängande konsekvenser för
            invandrade kvinnor och deras barn illustreras.
          </p>
          <p xml:id="i-Fk4o1xBwVgYzzK9CBU6Gv8">
            Nyligen föreslog regeringens egen expertgrupp (ESO-rapport 2011:5
            Sysselsättning för invandrare) att vårdnadsbidraget ska avskaffas,
            just på grund av de negativa effekterna för invandrade kvinnor
            och deras barn.
          </p>
          <p xml:id="i-FHTWbH1cPTaCL4SdN7d29B">
            För att främja jämställdhet och underlätta för invandrade kvinnors
            etablering i arbetslivet bör därför vårdnadsbidraget avskaffas.
            Detta bör riksdagen besluta.
          </p>
          <p xml:id="i-DjEmTpX82FUES8HikTENQ4">
            Tillgången till barn- och äldreomsorg måste utformas så att den
            inte i praktiken missgynnar grupper av medborgare på grund av
            etnicitet eller ursprung. Detta bör riksdagen som sin mening ge
            regeringen till känna.
          </p>
          <head xml:id="i-FxpGF6h3VSTB2w4UHmfysd" type="h2">
            2.3 Likabehandlings-/mångfaldsplaner mot diskriminering
          </head>
          <p xml:id="i-RnTs2sJ5NEQJyLC1zXqtRc">
            Alla människor har rätt att söka arbete och arbeta utan att bli
            utsatta för diskriminering. Ökad etnisk mångfald på arbetsmarknaden
            är positivt för hela samhället. Det är arbetsgivaren och de fackliga
            organisationerna som har huvudansvaret för att motverka och förebygga
            diskriminering i arbetslivet.
          </p>
          <p xml:id="i-4WDRNpuJYCwPG7GgkUhFS4">
            Diskrimineringslagen ställer krav på att arbetsgivare ska främja
            lika rättigheter och möjligheter i arbetslivet oavsett kön, etnisk
            tillhörighet, religion eller annan trosuppfattning. Det finns
            också starka skäl för att arbetsgivare bör arbeta förebyggande
            för att förhindra diskriminering som har samband med könsidentitet
            eller könsuttryck, funktionsnedsättning, sexuell läggning och
            ålder. Alla arbetsgivare med fler än 10 anställda bör omfattas
            av skyldigheten att upprätta mångfalds-/likabehandlingsplaner
            gällande samtliga diskrimineringsgrunder. Detta bör riksdagen
            som sin mening ge regeringen till känna.
          </p>
          <head xml:id="i-Bas2RXiJ5HYafny1puTTqM" type="h2">
            2.4 Att ta fram en strategi som fungerar
          </head>
          <p xml:id="i-S16tgHyozjbiDYyKbqUuvd">
            Vägen till ett arbete ser olika ut för olika grupper av invandrade
            kvinnor. Vissa är högutbildade när de kommer till Sverige medan
            andra är analfabeter. Därför måste åtgärderna för att hjälpa kvinnorna
            ut på arbetsmarknaden anpassas efter individens förutsättningar.
            Lösningen på problemen med att få ett arbete för högutbildade
            är inte att få in en fot på arbetsmarknaden genom att ta ett jobb
            under sin utbildningsnivå. Tvärtom så riskerar utländska akademiker
            som tar jobb som de är överkvalificerade för att fastna där (Integrationsverket
            2006, RUT 2011:1321). Detta är ett stort slöseri med människors
            kompetens.
          </p>
          <p xml:id="i-SrGByKgMF2cgYt5nH4qkKs">
            År 2009 lade regeringen fram en strategi för jämställd arbetsmarknad
            (skr. 2008/09:198). Invandrade kvinnors situation nämns endast
            under en åtgärd.
          </p>
          <p xml:id="i-N1ea9myJcgWsSkmqyLmWwV">
            Vi saknar en uppföljning av tidigare arbetsmarknadsprojekt och
            liknande insatser som riktat sig till invandrarkvinnor. Att veta
            vad som fungerat bra och vilka projekt som faktiskt lett till
            att invandrade kvinnor kunnat etablera sig på arbetsmarknaden
            är viktigt inför planeringen av kommande åtgärder.
          </p>
          <p xml:id="i-PXUEud1QmV3RjMKFWzzGxB">
            Regeringen bör därför göra en utvärdering av olika arbetsmarknadsprojekt
            och insatser riktade till invandrade kvinnor i syfte att se vilka
            projekt som verkligen fungerat. Detta bör riksdagen som sin mening
            ge regeringen till känna.
          </p>
          <p xml:id="i-KY1o6gXkEocqJMxd9SHJKd">
            Invandrade kvinnors situation på arbetsmarknaden bör som nästa
            steg noga utredas och kartläggas i syfte att vidta åtgärder som
            motverkar diskrimineringen. Regeringen bör därefter presentera
            förslag till en handlingsplan för att åtgärda problemen. Detta
            bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-VPNPosuzEf3iDY3VtZvqbR" who="i-RnWtNUQCpycyMXbuRLTXcR">
              Josefin Brink (V)
            </item>
            <item xml:id="i-D17nxHTQrBnGvsPBCqrury" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-8sSbwgNPZz8bZQvbCQ1mEU" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-PrZPCEpUfbYG4VKfNKR3cq" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-S2vJQcGBbf7yFHecSoTWkR" who="i-CNBy5dFgNNyEozHVpAj93c">
              Jacob Johnson (V)
            </item>
            <item xml:id="i-RKJxCLSZG3zFgpBLi9daw2" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-YCHSL5tUqGuruSUGwQJajh" who="i-548HUVvKe8n48M3pQmFeUC">
              Amineh Kakabaveh (V)
            </item>
          </list>
        </div>
      </div>
    </body>
  </text>
</TEI>
