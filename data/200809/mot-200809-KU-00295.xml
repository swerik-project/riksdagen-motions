<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KU-00295">
  <teiHeader>
    <fileDesc>
      <titleStmt>
        <title>Stärkt yttrande- och meddelarfrihet</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärkt yttrande- och meddelarfrihet</title>
          <idno type="rdwebb">GW02K295</idno>
          <rs type="number">K295</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GW02K295/text</ref>
          <ref type="dokument_url_html">http://data.riksdagen.se/dokument/GW02K295</ref>
          <ref type="dokumentstatus_url_xml">http://data.riksdagen.se/dokumentstatus/GW02K295</ref>
          <ref type="doc">http://data.riksdagen.se/fil/72A72867-4315-4E01-BA1A-1DA90BF868FD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-mGb4gmvz5LVjdDxoR4shz" type="signed"/>
        <correspContext corresp="i-mGb4gmvz5LVjdDxoR4shz">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-Beux79YM43dDCxrVuBqfWw"/>
        </correspContext>
        <correspAction type="numbering" xml:id="i-6PgGMoCKsvMgFQfnnCmQrq">
          <date when="2008-10-07"/>
        </correspAction>
        <correspAction type="submission" xml:id="i-XHBgymcBaGU45fbeKJPur1">
          <date when="2008-10-06"/>
        </correspAction>
        <correspAction type="transfer" xml:id="i-Gec1wmhCv5xasEokhzEujB">
          <date when="2008-10-03"/>
        </correspAction>
        <correspAction type="assigned" xml:id="i-EnubfKrHj8CKNMQrbHa7SL"/>
        <correspContext corresp="i-EnubfKrHj8CKNMQrbHa7SL">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-QETRD4gB2KsdEc1pPaDyuh">
            1 Förslag till riksdagsbeslut
          </head>
          <list style="ol">
            <item xml:id="i-QhmcwNyR3PdhmUCc5kA8J1">
              Riksdagen tillkännager för regeringen som sin mening vad som
              anförs i motionen om obligatorisk information om meddelarfriheten
              och efterforskningsförbudet för alla offentligt anställda.
            </item>
            <item xml:id="i-A6ACEBmMKq7cFusEc6QeGX">
              Riksdagen tillkännager för regeringen som sin mening vad som
              anförs i motionen om meddelarfrihet för anställda i offentligt
              finansierad verksamhet i privat regi.
            </item>
            <item xml:id="i-MuS7tDUec86UdD9xAGDpZn">
              Riksdagen tillkännager för regeringen som sin mening vad som
              anförs i motionen om att regeringen snarast ska låta utreda möjligheterna
              till förstärkning av privatanställdas meddelarfrihet.
            </item>
            <item xml:id="i-GBfRegngnKjqJESCZKp5kn">
              Riksdagen beslutar att avskaffa möjligheten till undantag i 22
              § LAS i enlighet med vad som anförs i motionen. 1
            </item>
            <item xml:id="i-hD7sL2vdcjRcmX84AUGTL">
              Riksdagen tillkännager för regeringen som sin mening vad som
              anförs i motionen om att bestämmelsen i 39 § lagen om anställningsskydd
              bör kompletteras så att den felaktigt uppsagde eller avskedade
              i stället för skadestånd ska kunna få rätt att få sin anställning
              tillbaka om han eller hon så önskar. 1
            </item>
            <item xml:id="i-DBapYjFzGAa4snJaMfDkWY">
              Riksdagen tillkännager för regeringen som sin mening vad som
              anförs i motionen om att nivån på skadeståndet i 39 § LAS bör
              höjas så att det för arbetsgivaren blir mer kännbart att säga
              upp någon på osaklig grund i det fall den avskedade eller uppsagde
              inte vill återgå till sin anställning. 1
            </item>
          </list>
          <p xml:id="i-P5FSJzbgwrRYoQ2fj1Q4kq">
            1 Yrkandena 46 hänvisade till AU.
          </p>
        </div>
        <div type="motContent">
          <head type="h1" xml:id="i-WWj3r1e2JHsnVhsgiHt9Qd">
            2 Inledning
          </head>
          <p xml:id="i-WoySPcNrw8ehXju5Wk4hbT">
            Yttrande- och meddelarfriheten är två av den svenska demokratins
            grundvalar. Dessa friheter ger underlag för nyhetsförmedling,
            opinionsbildning och allmän debatt. De är oundgängliga i en levande
            demokrati.
          </p>
          <p xml:id="i-SEzvu38hUBDXor1HEaByPg">
            De flesta människor tillbringar en mycket stor del av sina liv
            på arbetsplatsen. De villkor som råder i arbetslivet kan inte
            särskiljas från samhällslivet i övrigt. Frågan om yttrande- och
            meddelarfrihet på arbetet är därför en central demokratifråga.
            Men den är också i realiteten en fråga om rådande maktförhållanden
            i arbetslivet. Möjligheten att fritt kunna utrycka sig på och
            om arbetsplatsen regleras inte bara av lagstiftningen utan också
            av förhållandena på arbetsmarknaden i stort.
          </p>
          <p xml:id="i-NZzifdJUTf5dsRU3WTRhyq">
            På senare år har ett antal faktorer samverkat i riktning mot
            en begränsning av anställdas faktiska möjligheter att utnyttja
            sin lagstadgade yttrande- och meddelarfrihet liksom möjligheterna
            att på sin arbetsplats kunna framföra synpunkter och kritik. Medvetna
            försök att kringskära fackligt förtroendevaldas möjligheter att
            utöva sitt förtroendemannaskap genom hot om repressalier och uppsägningar
            har också blivit vanligare. Den långvarigt höga arbetslösheten,
            de alltfler tillfälliga, osäkra anställningsformerna, privatisering
            av offentliga verksamheter och brister i lagen om anställningsskydd
            har bidragit till att skapa ett klimat med allt tystare arbetsplatser.
          </p>
          <p xml:id="i-VgHT8ziiUFesw8JVfVJG69">
            Att bedriva en politik för full sysselsättning, att begränsa
            antalet tillfälliga och otrygga anställningar, att avskaffa möjligheten
            att undanta personer vid upprättande av turordningsregler på arbetsplatser
            med mindre än tio anställda och stärka de fackliga organisationernas
            möjligheter att verka på arbetsplatserna är grundläggande för
            att komma till rätta med detta hårdnande klimat. Men det krävs
            också förstärkningar och förtydliganden av de anställdas lag­liga
            rättigheter i arbetslivet.
          </p>
          <head type="h1" xml:id="i-3wUjM8QLFwKcos5SPXaQzt">
            3 Meddelarfrihet för offentliganställda
          </head>
          <p xml:id="i-AZHEM1b1WwdWCaXAG3Drec">
            För anställda inom offentlig verksamhet råder enligt sekretesslagen
            (1980:100) förbud att yppa uppgifter med hänsyn till enskildas
            ekonomiska och person­liga förhållanden. Detta förbud är viktigt
            för enskildas tilltro till offentlig verksamhet, inte minst när
            det gäller brottsutredande och liknande verksamhet. Alla anställda
            inom berörda verksamheter informeras om detta förhållande, och
            ofta undertecknas kontrakt om tystnadsplikt.
          </p>
          <p xml:id="i-FY87vtYzUFGfpRBNZS4815">
            Samtidigt omfattas alla anställda inom offentlig verksamhet,
            liksom alla andra svenska medborgare, av meddelarfriheten som
            framgår av såväl tryckfrihetsförordningen som yttrandefrihetsgrundlagen.
            Dessa regler ger medborgarna grundlagsskyddad rätt att meddela
            uppgifter med syfte att sprida dessa i tryckt skrift eller i etermedier.
            Det finns också ett förbud för myndigheter och andra offentliga
            organ att efterforska källan till ett sådant meddelande. Vid missförhållanden
            på arbetsplatsen eller liknande har således varje enskild an­ställd
            rätt att offentliggöra uppgifter om detta.
          </p>
          <p xml:id="i-BbugSTebM65eKyKqgFkYeA">
            Detta till trots kommer rapporter om ansvarigas försök att sätta
            munkavle på anställda genom att hänvisa till såväl sekretesslagen
            som lojalitetskrav. Personal undviker, av rädsla för att förlora
            sin anställning eller möjligheten till karriärutveckling, att
            rapportera om problem inom den verksamhet där de är anställda.
          </p>
          <p xml:id="i-73en36qPU2VRZbLZG94hgu">
            Många arbetstagare känner inte till sina rättigheter när det
            gäller meddelarfrihet, och det finns också offentliga arbetsgivare
            som i sin tur inte är medvetna om förbudet mot att söka källor.
            Det har funnits exempel på offentliga arbetsgivare som förbjudit
            arbetstagare att tala med medierna eller som har som rutin att
            arbetstagare skall rapportera mediekontakter till sin chef. Att
            sådana rutiner minskar viljan hos anställda att offentligt tala
            om missförhållanden är givet.
          </p>
          <p xml:id="i-AocsZV8LTGHG5EaacSngMQ">
            För att komma till rätta med okunskap på området, främja ett
            fritt meningsutbyte och tillförsäkra alla sina grundlagsskyddade
            rättigheter bör det därför vara obligatoriskt att personal inom
            offentlig verksamhet ges information om de rättigheter som tillkommer
            dem i enlighet med grundlagarna. Detta bör riksdagen som sin mening
            ge regeringen till känna.
          </p>
          <head type="h1" xml:id="i-88VRprETMZphZAVZf3Unay">
            4 Offentlig verksamhet i privat regi
          </head>
          <p xml:id="i-EasEcqCAUX8SViu4Hv2y8u">
            Den borgerliga regeringen och borgerligt styrda kommuner och
            landsting har genom ändrad lagstiftning och olika stimulanser
            ökat takten avsevärt i privatiseringen av offentligt finansierad
            verksamhet. Men andelen vård-, utbildnings- och omsorgsverksamhet
            som bedrivs av privata entreprenörer har ökat dramatiskt ända
            sedan början av 2000talet. Kommunerna har ökat sina inköp av tjänster
            från privata entreprenörer från 20 526 miljoner kronor år 2001
            till 38 102 miljoner kronor år 2007, alltså nästan en fördubbling
            på bara sex år. Ökningen för landstingen är inte fullt lika stor,
            men ändå avsevärd: från 11 436 miljoner kronor år 2001 till 17
            997 miljoner kronor år 2007.
          </p>
          <p xml:id="i-GBFfdFntWsgwS6ay8eq3Sd">
            En ofta förbisedd konsekvens av denna snabba omvandling av den
            offentligt finansierade välfärden är att den personal som går
            från att vara offentliganställd till att bli privatanställd får
            helt andra villkor för sin anställning. När en offentlig verksamhet
            tas över av ett privat företag ersätts personalens meddelarfrihet
            och skyddet mot efterforskning och repressalier med en långtgående
            tystnadsplikt. Privatanställda har lojalitetsplikt gentemot sin
            arbetsgivare, och brott mot denna kan utgöra saklig grund för
            uppsägning. Ur de anställdas synvinkel är detta ett stort och
            växande problem. I dag är mer än en fjärdedel av Kommunals medlemmar
            privatanställda och saknar därmed det skydd meddelarfriheten ger,
            trots att de jobbar med samma arbetsuppgifter som de tidigare
            haft som offentliganställda.
          </p>
          <p xml:id="i-3yKtpkHk43KTMgd7Q5qKzS">
            Tidningen Kommunalarbetaren har avslöjat ett antal fall där anställda
            som flyttats från kommunal till privat regi genom upphandling
            tvingats skriva under kontrakt om tystnadsplikt. Bland annat berättade
            tidningen tidigare i år att de anställda på ISS Care som städar
            på uppdrag av Vilhelmina kommun har inskrivet i sitt kontrakt
            att man kan mista jobbet, få straff i form av fäng else, böter
            eller skadestånd om man bryter mot tystnadsplikten. För en stor
            grupp anställda från både Kommunal, SKTF, Vårdförbundet, lärarförbunden
            med flera, innebär privatiseringarna ett betydligt hårdare klimat
            på arbetsplatsen.
          </p>
          <p xml:id="i-WVuryem7fftpUQqknFNN29">
            Inskränkningen av meddelarfriheten för de alltfler privatanställda
            i offentligfinansierad verksamhet innebär också ett demokratiskt
            underskott: Mediernas och allmänhetens möjligheter att få insyn
            i hur skattepengar används och hur väl sociala rättigheter som
            utbildning, vård och omsorg tillgodoses blir oavbrutet sämre i
            takt med alltfler privatiseringar. Det är en allvarlig utveckling
            som måste brytas. Medborgarna har rätt att ställa krav på full
            genomskinlighet i gemensamt finansierade verksamheter, och de
            anställdas civilkurage och ansvarskänsla för de många gånger livsviktiga
            arbeten de utför ska inte kunna kväsas av företagsekonomiska hänsyn.
          </p>
          <p xml:id="i-7FCFk5TMreQZU6XWMdxSjw">
            Det förekommer att kommuner och landsting beslutar om ett visst
            skydd för personalens meddelarfrihet hos privata entreprenörer
            som villkor för upphandlingen. Avtalen ser dock olika ut i olika
            delar av landet, och på de flesta håll saknas sådana krav; i december
            2007 hade endast 5 av landets 20 landsting någon form av meddelarskydd
            för privatanställda i offentligfinansierad verksamhet. Det är
            ur både arbetsrättslig och medborgerlig synvinkel ohållbart att
            personalens möjlighet att utan risk för repressalier berätta om
            missförhållanden i skattefinansierade välfärdsverksamheter ser
            helt olika ut i olika delar av landet.
          </p>
          <p xml:id="i-54argms2rKyNNZeJdvXFSr">
            Bristen på en enhetlig nationell lagstiftning om meddelarskydd
            har också lett till att det inom en och samma kommun eller landsting
            kan gälla flera parallella regelverk. I Stockholms stad har exempelvis
            anställda inom vård, omsorg och utbildningsverksamhet tre olika
            regelverk; de som är kommunanställda har full meddelarfrihet.
            Anställda i privata skolor och förskolor, anställda i hemtjänstföretag
            som omfattas av kundval, anställda i verksamhet som knoppas av
            utan upphandling och anställda hos privata entreprenörer med redan
            skrivna avtal har ingen meddelarfrihet alls. Och någonstans mittemellan
            kommer anställda vars verksamheter upphandlas framöver att befinna
            sig, eftersom Stockholms stad kommer att skriva in viss meddelarfrihet
            i upphandlingsavtalen framöver. Men ett antal uppgifter kommer
            att undantas från meddelarfriheten jämfört med vad som gäller
            för kommunalanställda, med hänvisning till aktiebolagslagen och
            anställdas lojalitetsplikt gentemot privata arbetsgivare. De anställda
            har alltså helt olika grad av meddelarfrihet i identiska verksamheter
            i en och samma kommun beroende på huvudman och när och hur en
            privat entreprenör tagit över verksamheten.
          </p>
          <p xml:id="i-4uVZjHLGd6jsNB2EqXQxNr">
            Vid sidan av det uppenbart orimliga i att olika grad av meddelarfrihet
            gäller i olika delar av landet och inom olika typer av privat
            verksamhet är det dessutom oklart vilken juridisk hållbarhet lokalt
            tecknade avtal om meddelarfrihet och efterforskningsförbud har.
            I januari 2008 la Region Skåne fram ett förslag om krav på meddelarfrihet
            för personal i upphandlad vård som kritiserades av regionens egna
            jurister. Juristerna menade att det inte spelar någon roll vad
            Region Skåne ställer för krav, eftersom det grundläggande kravet
            på att privatanställda ska vara lojala mot sin arbetsgivare kvarstår.
            I en tvist i Arbetsdomstolen skulle därmed sannolikt det företag
            som straffar anställda som uttalar sig på ett sätt som exempelvis
            kan skada företagets konkurrenskraft vinna.
          </p>
          <p xml:id="i-HCoHi5jYqjoFmf6ZG9W98c">
            Vänsterpartiet har länge krävt en enhetlig lagstiftning som säkerställer
            samma regler för personalens meddelarfrihet och skydd mot efterforskning
            och repressalier i alla verksamheter som drivs med skattemedel,
            oavsett om driften är offentlig eller privat. Avgränsningen mot
            vad som måste anses som företagshemligheter måste noggrant bedömas
            och regleras i denna lag, så att det utrymme för godtycke som
            i dag finns för arbetsgivaren att själv bestämma vad som är en
            sådan hemlighet täpps till.
          </p>
          <p xml:id="i-FfHU5sNqFcqiVShhXX55CP">
            Mot bakgrund av det som anförs måste skyddet för meddelarfrihet
            i offentligfinansierad verksamhet i privat regi regleras i lag
            och bygga på principen att denna så långt som möjligt ska vara
            densamma som för offentliganställda. Detta bör riksdagen som sin
            mening ge regeringen till känna.
          </p>
          <head type="h1" xml:id="i-PR4b43jdSe9a8bDY2UQYZu">
            5 Meddelarfrihet även för anställda i privata företag
          </head>
          <p xml:id="i-6dJFq4BmJ47KfP8EmbubNo">
            Syftet med meddelarfriheten är bland annat att anställda, utan
            risk för repressalier, ska kunna kontakta medier och berätta om
            såväl missförhållanden på arbetsplatsen som om misstankar om oegentligheter
            och brottslig verksamhet. När det gäller privata företag är denna
            möjlighet starkt begränsad eller obefintlig. Arbetsgivaren kan
            hänvisa till lagen om företagshemligheter, och den anställde riskerar
            att mista sitt arbete utan möjligheter till kompensation eller
            ersättning.
          </p>
          <p xml:id="i-VpkZn4Ucy435FcFs5wpvXf">
            Vi behöver därför en förstärkning av det lagliga skyddet för
            yttrandefriheten på privata arbetsplatser i allmänhet, inte bara
            i verksamhet som är offentligt finansierad. En utredning bör ges
            i uppdrag att även utreda förutsättningarna för anställda i helt
            privat regi att få utöva sina grundlagsskyddade rättigheter. Även
            här torde lagstiftningen kunna kompletteras med regler för vad
            som ska anses som företagshemligheter. Detta bör riksdagen som
            sin mening ge regeringen till känna.
          </p>
          <head type="h1" xml:id="i-NfeymJWLa1XzHH7vi11VeX">
            6 Lagen om anställningsskydd
          </head>
          <head type="h2" xml:id="i-V2TgFeDEq8QXzDw6ybaeAC">
            6.1 Slopad undantagsrätt i § 22
          </head>
          <p xml:id="i-Bo18k1vGkbQYrZhfeCVC7w">
            Möjligheterna för arbetsgivare att göra sig av med besvärliga
            anställda har ökat genom den ändring i lagen om anställningsskydd
            som genomfördes 2001 av de borgerliga partierna och Miljöpartiet.
            Det blev då möjligt för arbetsgivare med färre än tio anställda
            att ensidigt undanta två anställda från lagturordningslistan vid
            uppsägningar. Arbetsgivaren behöver inte visa på saklig grund
            för dessa undantag. De kan inte heller prövas rättsligt.
          </p>
          <p xml:id="i-S4wDEdmdrP1kDxdQ2n4Zax">
            Denna lagändring har kritiserats hårt från fackligt håll eftersom
            den skapar ett klimat av osäkerhet och otrygghet på arbetsplatsen.
            Effekterna drabbar alla anställda, men slår särskilt hårt mot
            redan utsatta grupper på arbetsmarknaden som gravida kvinnor,
            invandrade, långtidssjukskrivna och äldre men också fackligt förtroendevalda
            och anställda som arbetsgivaren betraktar som besvärliga.
          </p>
          <p xml:id="i-JpvjVy7Dd6jsbwj3zeMWd5">
            Undantagsrättens konstruktion gör det svårt att uppskatta vilka
            som faktiskt sorteras ut och sägs upp och på vilka grunder. De
            utvärderingar som ändå gjorts, bland annat med utgångspunkt i
            anmälningar om diskriminering i samband med uppsägning, har visat
            att gravida kvinnor drabbats hårt. Utrymmet för godtycke och de
            drabbades rättslöshet ger dock anledning att anta att möjligheten
            att göra undantag från turordningen bidrar till att tysta kritiska
            röster på arbetsplatserna.
          </p>
          <p xml:id="i-Jm9RgffY3SddYFNT6EcwQD">
            Det är principiellt orimligt att anställda i små företag ska
            ha ett sämre rättsligt skydd än anställda hos större arbetsgivare.
            Antalet småföretag växer snabbt. Det är viktigt att dessa företag
            har goda villkor och möjligheter att växa och anställa fler. Sämre
            anställningstrygghet ska dock inte ses som en legitim konkurrensfördel
            för små företag. I en framtid där brist på arbetskraft riskerar
            att uppstå kan sådan lagstiftning knappast heller antas öka de
            små företagens attraktivitet som arbetsgivare. Möjligheten till
            undantag i LAS § 22 ska därför slopas.
          </p>
          <p xml:id="i-8gtf2ueiSpFyHfdSSGZuGD">
            Detta ska riksdagen besluta.
          </p>
          <head type="h2" xml:id="i-P676KsY4rmGn1Z5BEt6kSe">
            6.2 Stärkt skydd för arbetstagare i § 39
          </head>
          <p xml:id="i-McXJMY4XSGE6vmEW6B9G3r">
            Uppsägningar och avskedanden med hänvisning till personliga skäl
            eller bristande lojalitet har ökat på ett oroväckande sätt på
            senare år. En anställd som sägs upp på grund av sådana skäl kan
            visserligen få sitt fall prövat i Arbetsdomstolen. Men även om
            arbetsgivaren fälls har den anställde inte rätt att få tillbaka
            sin anställning. Bestämmelsen i § 39 i lagen om anställningsskydd
            ger i stället utrymme för arbetsgivaren att betala ett relativt
            lågt skadestånd till den felaktigt avskedade eller uppsagde anställde.
          </p>
          <p xml:id="i-8rMhMeiYybgAWQVdFtyMzY">
            Denna ordning gör det tämligen riskfritt att göra sig av med
            en obekväm anställd på osakliga grunder. Utköpsrätten fungerar
            i praktiken också som en varningssignal för andra anställda att
            det är riskabelt att uttala kritik eller utöva sitt fackliga förtroendemannaskap
            på arbetsplatsen. För den anställde som sagts upp eller avskedats
            kan det bli svårt att komma tillbaka till arbetslivet efter en
            process där han eller hon utpekats som besvärlig även om det i
            lagens mening är arbetsgivaren som gjort fel.
          </p>
          <p xml:id="i-SLd7gLqPSu83aH4RjNqGxh">
            I exempelvis Norge är det i dag möjligt för den avskedade/uppsagde
            att av motsvarigheten till Arbetsdomstolen tilldömas rätten till
            återanställning på sitt gamla jobb som ett alternativ till skadestånd.
            Grundprincipen är att det är den avskedade/uppsagde som själv
            måste avgöra om han eller hon önskar få sin anställning tillbaka.
            Ingen ska alltså kunna tvingas att gå tillbaka till en arbetsplats
            där man inte anser sig vilja eller kunna arbeta vidare. Vänsterpartiet
            anser att en sådan möjlighet också bör finnas i den svenska lagstiftningen.
          </p>
          <p xml:id="i-CZRwpJNevFe2ooMwex5dRL">
            Bestämmelsen i § 39 i lagen om anställningsskydd bör därför kompletteras
            så att den felaktigt uppsagde/avskedade i stället för skadestånd
            ska kunna få rätt att få sin anställning tillbaka om han eller
            hon så önskar. Detta bör riksdagen som sin mening ge regeringen
            till känna.
          </p>
          <p xml:id="i-3bEjFZ1cR8x53DGWQ7M4aC">
            Nivån på skadeståndet i LAS § 39 bör också höjas, så att det
            för arbetsgivaren blir mer kännbart att säga upp någon på osaklig
            grund i det fall den avskedade/uppsagde inte vill återgå till
            sin anställning. För att skapa rättvisa i sanktionssystemet bör
            dessutom en särskild sanktionsavgift införas där beloppets storlek
            sätts i proportion till företagets omsättning. Detta bör riksdagen
            som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-51jGpNaCuBwEfp9ZFgsuNw">
              Josefin Brink (v)
            </item>
            <item xml:id="i-UMS5z97xLiKeJKTbdoDp9L">
              Kalle Larsson (v)
            </item>
            <item xml:id="i-G1bC9wj14uMoSgx6Z3k9UC">
              LiseLotte Olsson (v)
            </item>
            <item xml:id="i-NG9vBzzT46LrEhvWxqB3et">
              Torbjörn Björlund (v)
            </item>
          </list>
        </div>
      </div>
    </body>
  </text>
</TEI>
