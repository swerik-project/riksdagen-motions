<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00203">
  <teiHeader>
    <fileDesc>
      <titleStmt>
        <title>Företagares trygghetssystem</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Företagares trygghetssystem</title>
          <idno type="rdwebb">H102Sf203</idno>
          <rs type="number">Sf203</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf203/text</ref>
          <ref type="dokument_url_html">http://data.riksdagen.se/dokument/H102Sf203</ref>
          <ref type="dokumentstatus_url_xml">http://data.riksdagen.se/dokumentstatus/H102Sf203</ref>
          <ref type="doc">http://data.riksdagen.se/fil/58B741F2-5AB4-490B-8580-FEDFDC712641</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NozApccCtrFaTQ9FJwbCp6" type="signed"/>
        <correspContext corresp="i-NozApccCtrFaTQ9FJwbCp6">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-HsGsAzKWHQY5pjyAYNXAz7"/>
        </correspContext>
        <correspAction xml:id="i-LUyiSuMtwNW7hBhS4DGh2o" type="numbering">
          <date when="2013-09-27"/>
        </correspAction>
        <correspAction xml:id="i-6Nt7DjHY3mj6Tt6Khu8phB" type="submission">
          <date when="2013-09-19"/>
        </correspAction>
        <correspAction xml:id="i-pCwJ913kKhHw45S3kqGqn" type="transfer">
          <date when="2013-09-18"/>
        </correspAction>
        <correspAction xml:id="i-GfVRsPDZ8m3sA2r9WHFDHi" type="assigned"/>
        <correspContext corresp="i-GfVRsPDZ8m3sA2r9WHFDHi">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Pf4UQSZrHvWZ54QvtdWZCt" type="motHeader"/>
      <div xml:id="i-F3prtaCFRmptUxRuDnf2RS" type="motBody">
        <div xml:id="i-6XqYhjHNxNjiVkzD17GJDk" type="motProposal" subtype="förslag">
          <head xml:id="i-CotSkGfbSZzc6QpNsXQ7H9">
            Förslag till riksdagsbeslut
          </head>
          <list xml:id="i-NvL3BzbB7VPPkd9nnvDwwf" style="ol">
            <item xml:id="i-JxwqBDhFgwUW89EsRU7pry">
              Riksdagen tillkännager för regeringen som sin mening vad som
              anförs i motionen om senaste anställningsinkomst som SGI-grund.
            </item>
            <item xml:id="i-Cpd5nofp2Yg64PB86tzwPQ">
              Riksdagen tillkännager för regeringen som sin mening vad som
              anförs i motionen om golv för företagares sjukpenning.
            </item>
            <item xml:id="i-7wutukwXN6A9YMp53FJFfR">
              Riksdagen tillkännager för regeringen som sin mening vad som
              anförs i motionen om att uppbyggnadsskedet förlängs från 24 till
              36 månader.
            </item>
            <item xml:id="i-LK5cciY2H9tpTQbZtb6tTh">
              Riksdagen tillkännager för regeringen som sin mening vad som
              anförs i motionen om likabehandling av företagare när det gäller
              SGI-grund för fåmansbolag.
            </item>
            <item xml:id="i-egqmCzhZNh5ME7FdQJHRH">
              Riksdagen tillkännager för regeringen som sin mening vad som
              anförs i motionen om likabehandling av företagare när det gäller
              möjlighet att välja karenstid för fåmansbolag.
            </item>
            <item xml:id="i-9ozF1Q39SJi8eb34CdJELM">
              Riksdagen tillkännager för regeringen som sin mening vad som
              anförs i motionen om ökad trygghet för medhjälpande make, maka
              eller sambo. 1
            </item>
            <item xml:id="i-YRYYyPh79MiYq7h5qMZpSv">
              Riksdagen tillkännager för regeringen som sin mening vad som
              anförs i motionen om möjlighet att kunna försäkra sig upp till
              en viss SGI-nivå.
            </item>
            <item xml:id="i-TH4DqpVTAXcC1jnp9Hu5Pb">
              Riksdagen tillkännager för regeringen som sin mening vad som
              anförs i motionen om att införa en tredelad föräldraförsäkring
              med möjlighet att överlåta en tredjedel.
            </item>
            <item xml:id="i-AaUtLVWXStUshJeqRGNu1E">
              Riksdagen tillkännager för regeringen som sin mening vad som
              anförs i motionen om rätt till a-kasseersättning om ansökan om
              sjukpenning avslås. 1
            </item>
            <item xml:id="i-3VAjG8XUCXyrjgpvun3Udc">
              Riksdagen tillkännager för regeringen som sin mening vad som
              anförs i motionen om att utreda möjligheten att minska antalet
              avstängningsdagar m.m. när företagets verksamhet upphör. 1
            </item>
            <item xml:id="i-PcmLtTKJ4KYbM5HAK6ySNb">
              Riksdagen tillkännager för regeringen som sin mening vad som
              anförs i motionen om att polisiärt skydd inte ska utgöra hinder
              vid ersättning.
            </item>
            <item xml:id="i-Js8xKUUTLjGUHXd9Mi36pK">
              Riksdagen tillkännager för regeringen som sin mening vad som
              anförs i motionen om vikten av att genomföra beslutet om att ta
              bort 75-dagarsregeln i a-kassan. 1
            </item>
            <item xml:id="i-S7Zy5BFc5nqQP4WoUKTTMR">
              Riksdagen tillkännager för regeringen som sin mening vad som
              anförs i motionen om harmonisering av inkomstbegreppet.
            </item>
          </list>
          <p xml:id="i-NBMYa5ScEXhN2K6AqDRfgY">
            1 Yrkandena 6, 9, 10 och 12 hänvisade till AU.
          </p>
        </div>
        <div xml:id="i-FzjYzoG6hAo3miCJ8J1tdS" type="motContent">
          <head xml:id="i-XWUaTpNXZ5Nt8nKBL6z1wG" type="h1">
            Motivering
          </head>
          <p xml:id="i-RWuVtWcvToxCzGmZTiKYkQ">
            Miljöpartiet de gröna ser Sveriges småföretagare som viktiga
            i omställningen till ett grönare samhälle och när det gäller att
            skapa många nya jobb. De senaste 20 åren har fyra av fem nya jobb
            skapats i företag med färre än 50 anställda.
          </p>
          <p xml:id="i-EzKFJRZdEXtrTsSvrd4w45">
            Småföretagen har en avgörande betydelse för Sveriges ekonomi.
            Företag med tio anställda eller färre utgör mer än 96 procent
            av det totala antalet företag och för Miljöpartiet är det centralt
            att regelverk och skattesystem gynnar småföretagande.
          </p>
          <p xml:id="i-Au6YEqGcgjNm1VGSB5nUEq">
            Småföretagen drivs oftast av bara en eller två personer och trots
            att de i regel jobbar långt mer än 40 timmar i veckan är de ekonomiska
            marginalerna små, kapitalförsörjningen problematisk och konjunkturberoendet
            långt större än för de stora företagen. Bland det allra viktigaste
            för att man ska våga ta steget och förverkliga sin idé och starta
            ett företag är att man som blivande egenföretagare kan känna trygghet.
            Inte minst är det viktigt för kvinnor som kan tänka sig att starta
            företag. Det fanns förhoppningar om att satsningar på kvinnligt
            företagande som alliansregeringen gjort och lagen om offentlig
            upphandling som kom 1992 skulle stimulera till ökat privat företagande
            bland kvinnor, men en studie vid Linköpings universitet visar
            att kvinnors underrepresentation bland företagarna snarast har
            förvärrats 1 .
          </p>
          <p xml:id="i-AJnSU2qP8mxkNYv2yxrHGv">
            Vi vet att det finns många entreprenörer som har alla chanser
            att starta småföretag som kan utvecklas till framgångssagor. Dessa
            entreprenörer förtjänar ett robustare och tryggare trygghetssystem.
            Inte minst många kvinnor upplever att riskerna med att starta
            företag är för stora. Om man blir sjuk eller om det tar tid till
            dess att företaget blir lönsamt är man osäker på huruvida trygghetssystemet
            ska räcka till. Även okunskap om försäkringar som finns utanför
            det offentliga – till exempel försäkring för produktionsbortfall
            och person- och skadeförsäkringar avseende egenföretagaren själv
            är ett problem.
          </p>
          <head xml:id="i-QFbQyK2Pfq68gsgFr6Fa3i" type="h2">
            Dagens system skapar otrygghet för företagare
          </head>
          <p xml:id="i-VggNuQg1vjhAJoCjDNBuss">
            Normalt beräknas egenföretagares 2 sjukpenninggrundande inkomst
            (SGI) utifrån den framtida inkomst av näringsverksamheten som
            han eller hon kan antas få för eget arbete. Med inkomst av näringsverksamhet
            menas företagets resultat före skatt. 3 Ersättningen vid sjukdom
            baseras alltså på uppskattningar och antaganden om framtiden,
            vilket skapar osäkerhet och otrygghet. Som ledning kan Försäkringskassan
            använda tidigare års taxerade inkomster.
          </p>
          <p xml:id="i-UCMLzTLwBYmoRYKQuxhECW">
            Riskerna och osäkerheten är särskilt stora vid företagets uppbyggnadsskede
            då det i regel varit låga eller obefintliga inkomster. Det finns
            visserligen speciella regler om företagarens verksamhet är under
            uppbyggnad, det så kallade uppbyggnadsskedet på 24 månader. Under
            denna tid kan SGI beräknas utifrån vad en anställd skulle ha för
            inkomst från ett liknande arbete, utifrån en så kallad jämförelseinkomst
            4 . Men även detta skapar stor osäkerhet eftersom det inte är
            reglerat vad som är liknande arbete och jämförelseinkomst. Försäkringskassan
            måste göra utredningar i varje enskilt fall och det är ofta omöjligt
            för företagaren att veta vad utfallet blir. Osäkerheten jämfört
            med vanliga anställda är därmed mycket stor. Denna osäkerhet får
            många att inte våga ta steget att starta företag, vilket leder
            till sämre sysselsättning och förlorade arbetstillfällen i Sverige.
          </p>
          <p xml:id="i-6dpqDTtCsGziDPgw83WDW3">
            För egenföretagare finns en grundkarens inom sjukförsäkringen
            på sju dagar. Det är emellertid möjligt att välja en annan karenstid
            på 1, 14, 30, 60 eller 90 dagar. Sjukförsäkringsavgiften blir
            lägre vid längre karenstid. 5
          </p>
          <p xml:id="i-4xTFhbbG2CPrhrQRQMfXo8">
            Till skillnad mot egna företagare räknas personer som har ett
            aktiebolag eller är med i en ekonomisk förening som anställda
            6 och i dessa fall beräknar Försäkringskassan SGI utifrån den
            lön som tas ut från bolaget. Om ingen lön tas ut betalas ingen
            sjukpenning ut. En person utan fastställd SGI kan dock vid föräldraledighet
            få en lägsta ersättning motsvarande 225 kronor per dag. Motsvarande
            lägsta ersättning eller så kallat golv finns inte vid sjukdom
            eller arbetslöshet.
          </p>
          <p xml:id="i-Pf7G5KoDZSDs1qSV5k8LJQ">
            Om ansökan om ersättning görs i samband med att ett aktiebolag
            bildas, och företagaren inte har hunnit ta ut någon lön, får en
            utredning visa om det går att fastställa någon SGI och Försäkringskassan
            kan behöva utreda bolagets ekonomiska förutsättningar att kunna
            betala ut lön under tiden med ersättning. 7 Även detta skapar
            osäkerhet och otrygghet.
          </p>
          <p xml:id="i-GMmNTehAusJgXrpnENiUst">
            I vissa fall kan inkomstsituationen och uttag av lön för den
            som arbetar i eget aktiebolag variera över tid. I dessa fall kan
            det vara svårt att bedöma vilken inkomst en person antas komma
            att få framöver.
          </p>
          <head xml:id="i-4i3BHWU6Bk9V9TUp2PiCaM" type="h2">
            Tidigare förslag till lagändringar
          </head>
          <p xml:id="i-L8d3CSVFanHe99T88cjYth">
            Nuvarande reglering av hur egenföretagares SGI beräknas trädde
            i kraft i juli 2010. I SOU 2008:89 hade istället föreslagits att
            egenföretagares SGI skulle kunna baseras på företagarens senaste
            anställningsinkomst, under ett företags uppbyggnadsskede. Detta
            skede föreslogs uppgå till 36 månader från det att företagaren
            gjort eller borde ha gjort en skatte- och avgiftsanmälan. Utredningen
            föreslog vidare att företagare som bedriver näringsverksamhet
            i olika företagsformer ska kunna jämställas inom sjukförsäkringen.
            Utredningen föreslog att personer som äger minst tio procent av
            rösterna i så kallade fåmansföretag 8 ska få möjlighet att anmäla
            till Försäkringskassan att deras inkomst av arbete ska betraktas
            som inkomst av annat förvärvsarbete, det vill säga att deras SGI
            ska kunna beräknas på samma sätt som för egenföretagare. De fåmansföretagare
            som gjort sådan anmälan föreslogs även debiteras arbetsgivaravgifter
            enligt de avgiftssatser som anges i egenavgifterna, samt också
            kunna välja karenstid. 9
          </p>
          <head xml:id="i-JwjZTNjpdF8cjxLra1A9TS" type="h2">
            Tidigare förslag inom arbetslöshetsförsäkringen
          </head>
          <p xml:id="i-M9wD6wazvhaG9KaFRMP5nZ">
            I SOU 2008:89 föreslogs också att inom arbetslöshetsförsäkringen
            medhjälpande makes, makas eller sambos arbetade tid beaktas, även
            om arbetet utförts i en enskild näringsverksamhet som visat underskott.
            Avsikten med förslaget var att associations­form inte ska vara
            avgörande för rätten till ersättning från arbetslöshetsförsäkringen.
          </p>
          <head xml:id="i-LkZBnhJA5o2Jhfr87D6dpm" type="h2">
            Miljöpartiets förslag för ökad trygghet för företagare
          </head>
          <head xml:id="i-Kpye4UpMaLq1PaexvWqm8P" type="h3">
            1. Senaste anställningsinkomst som SGI-grund
          </head>
          <p xml:id="i-AmmqkWxoLSTAo9vwP7f8X3">
            Med dagens system beräknas egenföretagares SGI under företagets
            osäkra uppbyggnadsskede, det vill säga de första 24 verksamhetsmånaderna,
            utifrån den okända jämförelseinkomsten. Vi vill införa ett kompletterande
            alternativ för egenföretagarna som möjliggör att välja sin senaste
            anställningsinkomst som grund för SGI-beräkningen under uppbyggnadsskedet.
            Därmed kan man som egenföretagare själv välja vilket av de två
            alternativen man föredrar. Detta undanröjer hindret att man inte
            vågar ta steget att lämna en anställning för att starta eget företag
            på grund av att man är rädd för att trygghetssystemet kommer att
            vara sämre och osäkrare jämfört med att vara anställd. Det är
            huvudmotivet bakom denna motion. Denna valmöjlighet går även i
            samklang med andra, redan befintliga regler hos Försäkringskassan
            om att beräkningen kan grundas på det mest förmånliga alternativet
            för individen.
          </p>
          <p xml:id="i-6qXPJgZSj8atB1rbgnz8qK">
            Enligt beräkningar vid riksdagens utredningstjänst (RUT) medför
            detta förslag sannolikt inga kostnader jämfört med dagens system,
            snarare tvärtom, men kan ha stor betydelse för enskilda egenföretagare.
          </p>
          <p xml:id="i-LsQWdATqDB1rDBPAn5Zzd4">
            Förslaget har likheter med regeringens proposition Trygghetssystemen
            för företagare som i sin tur hänvisar till betänkande SOU 2008:89
            Trygghetssystem för företagare.
          </p>
          <head xml:id="i-FZ8ijywy9UhBGXertsu8CQ" type="h3">
            2. Golv för företagares sjukpenning
          </head>
          <p xml:id="i-3riiFZg4r4CS43zcrf6BQq">
            Även efter företagets uppbyggnadsskede, som i denna motion föreslås
            förlängas från 24 till 36 månader, är det kämpigt ekonomiskt för
            många egenföretagare. För att öka tryggheten föreslår Miljöpartiet
            att se över möjligheterna att införa ett grundskydd för företagares
            sjukpenning. Det motsvarar samma grundskydd som Miljöpartiet vill
            införa i förslag till nytt trygghetssystem, se motion 2012/13:Sf303
            Arbetslivstrygghet. Därmed ökas tryggheten för företagare som
            passerat uppbyggnadsfasen, men som har varierande och ibland låga
            inkomster, till exempel frilansande journalister, kulturarbetare
            med flera, vilket gör att SGI blir osäkert och svårt att uppskatta
            för såväl Försäkringskassan som den enskilde företagaren.
          </p>
          <p xml:id="i-T1bynLaarTzvnnjbB3wjDQ">
            Syftet med detta förslag är att uppnå samma grundtrygghet som
            idag redan gäller egenföretagares föräldraförsäkring.
          </p>
          <head xml:id="i-XMs8qGitBZKFKY4kwWmw4m" type="h3">
            3. Uppbyggnadsskedet förlängs från 24 månader till 36 månader
          </head>
          <p xml:id="i-LMkqCNCLQJHPS3FasKEX8x">
            För ökad trygghet föreslår vi även att den period som räknas
            som uppbyggnadsskedet förlängs från 24 månader till 36 månader.
            Många företagare kan vittna om att det kan dröja flera år innan
            man uppnår tillräcklig lönsamhet.
          </p>
          <head xml:id="i-Lbo17cm3H5pdLQL4uEYRCN" type="h3">
            4. Likabehandling av företagare – fåmansbolag inkluderas
          </head>
          <p xml:id="i-6zL1BvfZdkvsUZiH6zKCso">
            För att eftersträva likabehandling mellan olika företagsformer
            bör möjligheten att under verksamhetens första 36 månader kunna
            välja sin senaste anställningsinkomst som grund för SGI-beräkningen
            även gälla fåmansbolag 10 . Många småföretagare väljer att redan
            från start lägga sin verksamhet i ett aktiebolag och denna grupp
            bör inte missgynnas.
          </p>
          <head xml:id="i-DBnczZS581aBvKat7x2beM" type="h3">
            5. Likabehandling av företagare – Egenföretagare med fåmansbolag
            ges även möjlighet att välja karenstid
          </head>
          <p xml:id="i-96UpvYJWXg4a4JLxuB6p83">
            Egenföretagare som driver fåmansbolag och i enlighet med förslag
            3 ovan väljer att under företagets 36 första verksamhetsmånader
            använda sin senaste anställnings­inkomst som grund för SGI-beräkningen,
            ska i enlighet med principen likabehandling av företagare, även
            ges möjlighet att välja karenstid, 1, 7, 14, 30, 60 eller 90 dagar.
            Sjukförsäkringsavgiften blir lägre vid längre karenstid 11 .
          </p>
          <p xml:id="i-L8tLv31wbhFmPhSo4C7miH">
            Med nuvarande system kan man som längsta karenstid välja 90,
            dagar vilket ger egenavgiftsnivån 28,35 procent. Detta förslag
            möjliggör således för fåmansbolags­företagare att ersätta sin
            arbetsgivaravgiftsnivå på 31,42 procent med egenavgiftsnivån på
            28,35 procent, 12 om man vill ha den högre risken, vilket följer
            samma system som i andra försäkringar.
          </p>
          <head xml:id="i-6zS4VrTHsQqQxEEBxbm23t" type="h3">
            6. Ökad trygghet för medhjälpande make, maka eller sambo
          </head>
          <p xml:id="i-SidRk6TyVJ2VZknF78tbDW">
            Egenföretagares medhjälpande makes/makas arbetade tid ska beaktas,
            det vill säga klassas som tid med förvärvsarbete, även om arbetet
            utförts i en enskild näringsverksamhet som visat underskott, vilket
            inte är fördelat på maken/makan. Avsikten är att associationsform
            inte ska vara avgörande för rätten till ersättning från arbetslöshetsförsäkringen.
            Även sambor inkluderas av förslaget. Enligt RUT kan detta förslag
            möjligen leda till att något fler kan anses ha uppfyllt ett arbetsvillkor
            och därmed ha rätt till ersättning. Kostnaden bedöms som marginell.
          </p>
          <head xml:id="i-CegVEweCn2TNKRiNNaVkqp" type="h3">
            7. Möjlighet att kunna försäkra sig upp till en viss SGI-nivå
          </head>
          <p xml:id="i-XD7d5PAiHjRBUkb1p4WtmY">
            Miljöpartiet anser även att det bör införas en möjlighet i socialförsäkringarna
            för egenföretagare att teckna en försäkring för att säkerställa
            att man når upp till en viss miniminivå för SGI. Företagaren betalar
            då en högre premie för en högre SGI-nivå. Detta bör utredas och
            möjliga försäkringsnivåer ska till exempel vara en SGI på 20 000
            kronor eller 25 000 kronor, upp till taket i sjukförsäkringen,
            det vill säga en inkomst som motsvarar minst 7,5 prisbasbelopp.
          </p>
          <p xml:id="i-TzzqmihMhfQQa1B1Thg6mV">
            Utredningen bör se över möjligheterna att anpassa socialförsäkringsbalken
            på så vis att egenföretagare med aktiv näringsverksamhet ges möjlighet
            att försäkra sig för en viss SGI-nivå som därmed ger en tydligare
            trygghet.
          </p>
          <head xml:id="i-LRJeg5iD3K8hCYugHhLS3u" type="h3">
            8. Tredelad föräldraförsäkring med möjlighet att överlåta en
            tredjedel
          </head>
          <p xml:id="i-MZPuYSTqkLAPF9BDa4LcRh">
            Alla som blir föräldrar, oavsett familjekonstellation, har ansvar
            för att vara aktiva och närvarande föräldrar. Statistiken visar
            dock att kvinnor tar ut en stor majoritet av föräldraförsäkringen
            samt att många ensamstående föräldrar är kvinnor. Pappaledighet
            framstår som en valmöjlighet, medan mammaledighet är en självklarhet.
            Detta får stora konsekvenser för pappors aktiva föräldraskap och
            för kvinnors situation på arbetsmarknaden både som anställd och
            som företagare. Alla skulle tjäna på att regelverket gynnar ett
            mer jämställt uttag av föräldraförsäkringen.
          </p>
          <p xml:id="i-WSeP1wKFToH4oYAdTQrDFS">
            Miljöpartiet vill utforma föräldraförsäkringen mer jämställt
            och flexibelt. Vi vill verka för en tredelad föräldraförsäkring,
            där en tredjedel ska ges åt vardera föräldern, och en tredjedel
            ska kunna tas ut efter egna önskemål. Det ska också gå att överlåta
            dagar eller hela den återstående tredjedelen på en annan närstående
            vuxen. Detta skulle kunna underlätta för småföretagare att kombinera
            föräldraskap och företagande.
          </p>
          <head xml:id="i-RoPeGrNHGENB6HmcZUbYFN" type="h3">
            9. Rätt till a-kasseersättning om ansökan om sjukpenning avslås
          </head>
          <p xml:id="i-QtL3GJg4ge2NCfhwmjBsDx">
            Många egenföretagare faller mellan stolarna i dagens trygghetssystem.
            Det är viktigt att bedömning av arbetsförmåga görs rättssäkert
            och på samma sätt av Arbetsförmedlingen och Försäkringskassan.
            För att harmonisera med sjukförsäkringsreglerna bör kravet om
            att stå till arbetsmarknadens förfogande minska från dagens 17
            timmar till 10 timmar. Om Försäkringskassan avslår ansökan om
            sjukpenning ska egenföretagaren ha rätt till a-kasseersättning
            så som andra som har gått från sjukförsäkring till arbetssökande,
            förutsatt att alla övriga villkor uppfylls.
          </p>
          <p xml:id="i-TFUgVd4JQNtdTgF6Ha7tAu">
            I dag kan man endast få ersättning anpassad till en sjukskrivningsnivå
            till 25, 50, 75 eller 100 procent. Miljöpartiet anser att systemet
            ska göras mer flexibelt och verklighetsbaserat så att man ska
            kunna sjukskriva sig till relevant nivå. Anses man till exempel
            kunna jobba till 40 procent så ska man kunna vara sjukskriven
            på 60 procent istället för att läkaren som bedömer arbetsförmåga
            ska tvingas välja mellan 25 och 50 procent.
          </p>
          <head xml:id="i-CuWmgaQibz6Z1CmPTFDsRg" type="h3">
            10. Färre avstängningsdagar när företagets verksamhet upphör
          </head>
          <p xml:id="i-BUrLafT8CbNDrqkt8HGyq8">
            Anställda som säger upp sig utan giltig anledning förlorar rätten
            till arbetslöshets­ersättning under 45 dagar, de så kallade 45
            avstängningsdagarna. Giltigt skäl kan till exempel vara hälsoskäl.
            Samma regel gäller för egenföretagare inklusive egenföretagare
            som till exempel på grund av svag lönsamhet slutar med sitt företag.
            För egenföretagare blir den ekonomiska karensen ofta större eftersom
            företagets svaga ekonomi påverkar ersättningsnivån. Exempelvis
            kan en egenföretagare drabbas av 45 dagars avstängning för att
            denne lagt ned sitt företag trots att nedläggningen beror på att
            företaget gått med underskott de tre senaste taxerade åren. Beroende
            på lönsamheten ger det en dagpenning som är mindre än hälften
            av den dagpenning som ges om företagaren bara drivit sitt företag
            i mindre än två år och inte haft svag lönsamhet. Begreppet svag
            lönsamhet är i detta sammanhang mer komplext än företagets resultat
            – så komplext att a-kassorna har svårt att hantera det.
          </p>
          <p xml:id="i-WPicyhHi28Ymnt88hQEjKw">
            Detta ser Miljöpartiet som ett problem eftersom risktagandet
            vid eget företagande är större jämfört med riskerna med att vara
            anställd. Många företagare som vågat ta steget att starta eget
            företag kan tvingas upphöra med sin verksamhet efter några år
            på grund av vikande konjunktur eller sämre efterfrågan.
          </p>
          <p xml:id="i-KAw2wh2zLkNHZ7MaT41E3E">
            För att öka tryggheten för egenföretagare och minska riskerna
            vill Miljöpartiet att avstängningsregeln, som i enlighet med ovan
            stänger av företagare från ersättning under 45 dagar, förändras.
            Vi föreslår en utredning om möjligheten att sänka antalet avstängningsdagar
            från 45 till exempelvis 20, då man som företagare redan har ökad
            risk samt att man utreder vad som räknas som giltiga skäl och
            som rimlig försörjning.
          </p>
          <head xml:id="i-6WVApa6CHjLGmeUmcJhjjD" type="h3">
            11. Polisiärt skydd ska inte utgöra hinder vid ersättning
          </head>
          <p xml:id="i-6Q1jx9HJBKbKsF6hzfrLUR">
            En person som har polisiärt skydd som gör att denne inte kan
            arbeta har inte rätt till ersättning i trygghetssystemen efter
            att skyddet upphört, om skyddet överstiger sex månader. Anledningen
            är att trygghetssystemet inte tillåter den typen av avbrottsperioder.
            Även om det är få personer det handlar om så är det en viktig
            principfråga. Den som är dömd har däremot rätt till motsvarande
            ersättning då perioder av fängelsestraff godtas som avbrottsperiod
            i trygghetssystemen. Miljöpartiet anser att detta är orimligt
            och föreslår därför att avbrottsperioder beroende på polisiärt
            skydd godtas av trygghetssystemen och därmed inte kan skapa hinder
            för att få ersättning.
          </p>
          <head xml:id="i-SeubzpDeBrQrymtkiZfBJN" type="h3">
            12. Avskaffa de särskilda reglerna för deltid, den så kallade
            75-dagarsregeln, för att reglerna om bisyssla ska fungera
          </head>
          <p xml:id="i-AMzQt3kM7UChJ1YcVnAtyS">
            Om anställdas arbetstid minskar kan arbetslöshetsersättning fås
            för den tid man är arbetslös. På motsvarande sätt sänks arbetslöshetsersättningen
            om man som arbetslös får ett deltidsarbete. Poängen är att man
            ska få ersättning för den deltid man är arbetslös.
          </p>
          <p xml:id="i-TwxtzaNqXpP3fXjxYaHvh2">
            För veckor när man arbetat ges högst 75 ersättningsdagar per
            ersättningsperiod, det vill säga om man får ut en ersättningsdag
            per vecka räcker deltidsdagarna i 75 veckor men om man får ut
            tre ersättningsdagar per vecka räcker deltidsdagarna i 25 veckor.
          </p>
          <p xml:id="i-4RNgHJimuFitrmSavqVV5q">
            Regelverket om 75 ersättningsdagar ovan gäller även de som har
            ett deltidsföretag, den så kallade 10/17-regeln. Detta leder till
            att egenföretagare som vid sidan av sitt deltidsföretag även varit
            heltidsanställd utan att drabbas negativt i ersättningssystemet
            kan fortsätta att driva sitt deltidsföretag. Men om företagaren
            haft en deltidsanställning och drivit sitt företag på deltid kan
            personen tvingas lägga ned sitt företag efter 75 dagar när rätten
            till ersättning från a-kassan upphör. Att väl fungerande företag
            riskerar att läggas ned är bara ytterligare ett exempel på hur
            illa den så kallade 75-dagarsregeln fungerar.
          </p>
          <p xml:id="i-8zRDRVRLWg1RymybY3BRzY">
            Riksdagen beslutade redan i maj 2011 att avskaffa 75-dagarsregeln,
            men regeringen har inte återkommit med lagförslag. Miljöpartiet
            föreslår därför att regeringen snarast återkommer med lagförslag
            så att beslutet om avskaffande av regeln om 75 dagar kan verkställas
            och begär att regeringen återkommer med ett förslag i frågan.
            Det är anmärkningsvärt att regeringen inte redan återkommit med
            ett förslag då riksdagen tidigare har fattat ett sådant beslut.
            Nuvarande regler leder till att väl fungerande företag tvingas
            läggas ned.
          </p>
          <head xml:id="i-D9u72g7Ut1i1fXgisoHQAC" type="h3">
            13. Harmonisering av inkomstbegreppet
          </head>
          <p xml:id="i-GPQFrwkwW7ghaR7f47y7by">
            Det är viktigt att sträva efter enkelhet, tydlighet och stabilitet
            i trygghetssystemens regelverk och i linje med detta är det eftersträvansvärt
            att se över möjligheterna att skapa ett enhetligt inkomstbegrepp
            för de olika trygghetssystemen. Miljöpartiet vill utreda hur ett
            enhetligt inkomstbegrepp som gäller både vid sjukdom och vid arbetslöshet
            kan utformas.
          </p>
        </div>
        <div xml:id="i-V9mM1UT4vPr3LeTNctKqig" type="signatureBlock">
          <list xml:id="i-4jrv9wwibyZzVyWiBi93zb">
            <item xml:id="i-KNXsRaXhKJ29aoBMiUoX7q" who="i-7YbH6oTUwG4Qn94QEVE6as" type="signature">
              Gunvor G Ericson (MP)
            </item>
            <item xml:id="i-BiafuU3YsPr782wxW234Sg" who="unknown" type="signature">
              Jonas Eriksson (MP)
            </item>
            <item xml:id="i-QBjNcqPvxy634dGMF265bB" who="i-C2s3YhmmVmNkgvznmmnD4x" type="signature">
              Per Bolund (MP)
            </item>
            <item xml:id="i-55mvm8VqRNmYrcG9cSFNuo" who="i-SNtv8jZRB19Jr8oegj1mGK" type="signature">
              Esabelle Dingizian (MP)
            </item>
            <item xml:id="i-VWoSSNxjMvxghAYjySAEZb" who="i-9x2nw6aosA3pyEJfJTc1eD" type="signature">
              Ulf Holm (MP)
            </item>
            <item xml:id="i-XaYSVoexsRnxFUcHEgFzGx" who="i-FfCiJc8kVZcwio9wsCvVkH" type="signature">
              Mehmet Kaplan (MP)
            </item>
            <item xml:id="i-3PiEaukppjAHiC4Yeftyfr" who="i-2GE534P2Foy3WpqKPVNeW8" type="signature">
              Mats Pertoft (MP)
            </item>
            <item xml:id="i-28EbxitEMfuazkfYiXZXBc" who="i-HsGsAzKWHQY5pjyAYNXAz7" type="signature">
              Maria Ferm (MP)
            </item>
          </list>
        </div>
      </div>
    </body>
  </text>
</TEI>
