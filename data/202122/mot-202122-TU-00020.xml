<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-00020">
  <teiHeader>
    <fileDesc>
      <titleStmt>
        <title>Öka cyklandet och tydliggör statens ansvar för en tillgänglig cykelinfrastruktur</title>
        <author corresp="i-KTmTMYsoqjqixxDSAwcrPb">av Emma Berginger m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:20 av Emma Berginger m.fl. (MP)</title>
          <idno type="rdwebb">H90220</idno>
          <rs type="number">20</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H90220/text</ref>
          <ref type="dokument_url_html">http://data.riksdagen.se/dokument/H90220</ref>
          <ref type="dokumentstatus_url_xml">http://data.riksdagen.se/dokumentstatus/H90220</ref>
          <ref type="docx">http://data.riksdagen.se/fil/6270273B-2C87-4142-BE32-182F049E72BF</ref>
          <ref type="pdf">http://data.riksdagen.se/fil/822F42BE-054D-45C3-9BDD-44118D02CE77</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KTmTMYsoqjqixxDSAwcrPb</idno>
            <name>Emma Berginger</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DeptGBZtEQx7vKbsL6e4hX</idno>
            <name>Emma Hult</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LozvRqs4S9EZsnE2a2e9d7" type="signed"/>
        <correspContext corresp="i-LozvRqs4S9EZsnE2a2e9d7">
          <note type="signatory" corresp="i-KTmTMYsoqjqixxDSAwcrPb"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-DeptGBZtEQx7vKbsL6e4hX"/>
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction xml:id="i-A8Y7MEU9XxHrvjrh8FanHL" type="submitted">
          <date when="2021-09-17"/>
          <time when="19:47:47"/>
        </correspAction>
        <correspAction xml:id="i-Ram5ekux3o1tgnV4zMwKjv" type="reviewed">
          <date when="2021-09-20"/>
          <time when="12:16:08"/>
        </correspAction>
        <correspAction xml:id="i-TWGsSr2hNgRnKoWzFtHoc8" type="referred">
          <date when="2021-10-14"/>
        </correspAction>
        <correspAction xml:id="i-WWFcQeWe9wiBbsKL4hB3Fr" type="assigned">
          <date when="2022-10-05"/>
          <time when="09:13:48"/>
        </correspAction>
        <correspContext corresp="i-WWFcQeWe9wiBbsKL4hB3Fr">
          <ref type="assignedTo">Trafikutskottet</ref>
        </correspContext>
        <correspAction xml:id="i-CFaBZwPBKHHAmEKt6qPLQb" type="behandlas_i"/>
        <correspContext corresp="i-CFaBZwPBKHHAmEKt6qPLQb">
          <ref type="uppgift">2021/22:TU17</ref>
          <ref type="ref_dok_id">H901TU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU17</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-J8N1PVjGY63pp2J8idHmvG" type="behandlas_i"/>
        <correspContext corresp="i-J8N1PVjGY63pp2J8idHmvG">
          <ref type="uppgift">2021/22:TU11</ref>
          <ref type="ref_dok_id">H901TU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU11</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-P7zzgDHj6UAyRFakoQhukR" type="behandlas_i"/>
        <correspContext corresp="i-P7zzgDHj6UAyRFakoQhukR">
          <ref type="uppgift">2021/22:TU16</ref>
          <ref type="ref_dok_id">H901TU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU16</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JbdF9u4M5d1JAvC9DY1y5s" type="motHeader">
        <div xml:id="i-W5WN7i5FV1zTRYP6hTrgFN" type="motTitle">
          Motion till riksdagen 2021/22:20 av Emma Berginger m.fl. (MP)
          Öka cyklandet och tydliggör statens ansvar för en tillgänglig
          cykelinfrastruktur
        </div>
      </div>
      <div xml:id="i-VyZh9i5YKSWAXHySnKCALC" type="motBody">
        <div xml:id="i-Eft7VFDxseKaZnmy8M7ZP" type="motProposal" subtype="förslag">
          <head xml:id="i-2EaTXDzkQPQjwkHpEQFzcY">
            Förslag till riksdagsbeslut
          </head>
          <list xml:id="i-MPBFMqaDwgqMAMCQK8Ykdk" style="ol">
            <item xml:id="i-5Ph7r6wuyd3zaARc4AjMu5">
              Riksdagen ställer sig bakom det som anförs i motionen om framtagandet
              av det nationella målet för ökad cykling, särskilt vad gäller
              ambitionsnivå, stöd för kommunernas och regionernas arbete för
              ökad cykling, att det ska gälla en ökad andel cykling samt ökad
              cykling bland barn och unga, och detta tillkännager riksdagen
              för regeringen.
            </item>
            <item xml:id="i-9swyvKY9ERe7ds7zXGVdAf">
              Riksdagen ställer sig bakom det som anförs i motionen om att
              regeringen bör arbeta för att få kommunerna att prioritera säkra
              cykelvägar för barn till skolor, förskolor och fritidsverksamheter
              och tillkännager detta för regeringen.
            </item>
            <item xml:id="i-HLhEGUe1J9sQkUS6tRqnSn">
              Riksdagen ställer sig bakom det som anförs i motionen om behov
              av ytterligare insatser för att stödja civilsamhällets arbete
              med ökad cykling, särskilt med fokus på barn och unga, och tillkännager
              detta för regeringen.
            </item>
            <item xml:id="i-DbfZXoQZZe52uqjrsm3Q9z">
              Riksdagen ställer sig bakom det som anförs i motionen om ökade
              investeringar i cykelinfrastruktur i kommande nationell infrastrukturplan
              och tillkännager detta för regeringen.
            </item>
            <item xml:id="i-5mR2PhpQ2Z2isCyQ45EgR9">
              Riksdagen ställer sig bakom det som anförs i motionen om att
              tillräckligt med resurser ska avsättas i nationell plan för att
              den aviserade statliga cykelpotten ska ge resultat i form av en
              kraftigt utbyggd cykelinfrastruktur och tillkännager detta för
              regeringen.
            </item>
            <item xml:id="i-WMR9NSRnnrtJeW5ugnvC53">
              Riksdagen ställer sig bakom det som anförs i motionen om att
              regeringen behöver säkerställa att länsplaneupprättarna avsätter
              erforderliga medel i länsplanerna för investeringar i den regionala
              cykelinfrastrukturen, och detta tillkännager riksdagen för regeringen.
            </item>
            <item xml:id="i-8KQhkxGN9fo52GdLZmFCt8">
              Riksdagen ställer sig bakom det som anförs i motionen om att
              det behöver tas fram en plan för utbyggnaden av ett nationellt
              stomvägnät för cykel och tillkännager detta för regeringen.
            </item>
            <item xml:id="i-UbyAMEkf4X6gnJajkYf21d">
              Riksdagen ställer sig bakom det som anförs i motionen om behovet
              av att ändra förordningen (2009:237) om statlig medfinansiering
              till vissa regionala kollektivtrafikanläggningar m.m. för att
              öka Trafikverkets möjligheter att medfinansiera steg 1- och 2-åtgärder
              i enlighet med fyrstegsprincipen samt att se över förordningen
              (2010:185) med instruktion för Trafikverket, och detta tillkännager
              riksdagen för regeringen.
            </item>
            <item xml:id="i-JPYVTUSCzjsug21UVVLMxU">
              Riksdagen ställer sig bakom det som anförs i motionen om att
              ändra väglagen och anläggningslagen för att säkerställa markåtkomst
              samt lämpliga sträckningar för cykelvägar och tillkännager detta
              för regeringen.
            </item>
            <item xml:id="i-VQEPvsiMG1PFJEdLwFVxkJ">
              Riksdagen ställer sig bakom det som anförs i motionen om att
              tydliggöra Trafikverkets ansvar för cykeltillgänglighet mellan
              tätorter och på landsbygden och tillkännager detta för regeringen.
            </item>
            <item xml:id="i-3YD43V3V9CfzpA2XRPJks6">
              Riksdagen ställer sig bakom det som anförs i motionen om att
              ställa krav på Trafikverket att säkerställa cykeltillgänglighet
              i samband med om- och utbyggnad av statliga vägar och tillkännager
              detta för regeringen.
            </item>
            <item xml:id="i-By1p2FxkdB4yaRGHUT281T">
              Riksdagen ställer sig bakom det som anförs i motionen om en ökad
              trafikseparering där cykeltrafik skiljs från såväl motorfordon
              som gångtrafik, och detta tillkännager riksdagen för regeringen.
            </item>
            <item xml:id="i-5E3vcWgiWQJ7PAdQ1x992A">
              Riksdagen ställer sig bakom det som anförs i motionen om respektavstånd
              för omkörning av cyklister och tillkännager detta för regeringen.
            </item>
            <item xml:id="i-DBXvGn8XRX525vi4usCBqR">
              Riksdagen ställer sig bakom det som anförs i motionen om att
              förenkla tillståndsgivningen för motions- och tävlingslopp på
              cykel, öka kunskapen om landsvägscykling på berörda myndigheter
              och säkerställa likvärdig och rättssäker bedömning i hela landet,
              och detta tillkännager riksdagen för regeringen.
            </item>
          </list>
        </div>
        <div xml:id="i-WeZWbSt2DzXufHasZ5vFXe" type="motContent">
          <head xml:id="i-5pfPAx5aoeHcCQ19GsMtWK" type="h1">
            Stora fördelar med cykeln
          </head>
          <p xml:id="i-B8XyEi9TWNx4XPsiMkkh8z">
            Att cykla är för många ett smidigt och snabbt sätt att ta sig
            fram. Under en genom­snittlig dag 2019 cyklade över en miljon
            svenskar enligt resvaneundersökningen 2019.
          </p>
          <p xml:id="i-Dg4JyKnozvyDUsFZKK8RyF">
            Cykling har också väldigt stora positiva effekter för både individ
            och samhälle; det är bra för såväl miljö och klimat som folkhälsa.
            Cykeln är vårt mest energieffektiva transportslag och gör det
            möjligt att resa utan att orsaka utsläpp av växthusgaser. Även
            mängden partiklar och andra luftföroreningar minskar när cykelresan
            ersätter en bilresa. Cykeln är yteffektiv, vilket gör att ökad
            cykling kan bidra till att gatuutrymmet i städer och tätorter
            kan nyttjas på ett mer effektivt sätt och lämna plats för annat
            såsom bostä­der och grönytor. På så sätt kan vi få mer levande
            städer. Cykeln bidrar till vårt dagliga behov av fysisk aktivitet.
            Enligt resvaneundersökningen 2019 är det för många ett viktigt
            motiv till att välja cykeln som transportsätt. Vuxna rekommenderas
            30 minuter fysisk aktivitet per dag. När cykeln används för den
            dagliga pendlingen är det lättare att nå rekommendationen. Cykeln
            är också ett ekonomiskt alternativ, billig i inköp för individen
            och infrastrukturen för cykel är i jämförelse med andra transportslags
            behov inte särskilt kostsam.
          </p>
          <p xml:id="i-QNUJxFh2y5yKo3ykA1bLDA">
            Mot denna bakgrund är det inte svårt att se att ökad cykling
            borde vara en prioriterad fråga både för att den bidrar till att
            nå våra klimat- och miljömål och då den bidrar till människors
            hälsa och välmående.
          </p>
          <head xml:id="i-Q96bALigUW9cQHodB62CBd" type="h1">
            Stor potential för ökad cykling
          </head>
          <p xml:id="i-CK5PJcQQWo3xrZ6srX7HPo">
            Det finns en stor potential för ökad cykling. Ungefär hälften
            av alla bilresor är kortare än 5 km, en sträcka som de flesta
            kan cykla. Med en elcykel är det dessutom enkelt för de flesta
            att cykla längre sträckor än så. Även för längre resor kan cykeln
            ofta utgöra ett led i resan för att nå busshållplats eller tågstation.
          </p>
          <p xml:id="i-6g5C9XTmPRyyfRz4sTJPts">
            Trafikanalys resvaneundersökning från 2019 visar att 15 procent
            av resorna sker till fots, 13 procent med cykel, 52 procent med
            bil, 18 procent med kollektiva färdsätt och 2 procent med övriga
            färdsätt.
          </p>
          <p xml:id="i-XiTRBgVXpPpphSjjf4iFrn">
            Vägtrafiken (personbil, buss, motorcykel, moped, cykel och gång)
            stod för 78 pro­cent av persontransportarbetet 2019. Mellan 2000
            och 2016 ökade persontransport­arbetet med personbil med cirka
            10 procent. Från 2016, då den statistiska metoden ändrades, var
            persontransportarbetet med personbil i princip oförändrat fram
            till 2019. Persontransportarbetet med buss ökade med 2 procent
            och cykeltrafiken ökade med 42 procent under denna period.
          </p>
          <p xml:id="i-MiH5VEpTzruQzbSBmb2zzh">
            Många regioner har gjort så kallade cykelpotentialstudier som
            visar att en stor andel av befolkningen skulle kunna nå arbete
            eller studier med cykel på en rimlig tid. I Skåne skulle nästan
            hälften av befolkningen kunna nå sina arbetsplatser på 30 minuter
            med cykel. I Västra Götaland kan 37 procent av invånarna cykla
            till arbetet på 30 minuter eller mindre. För Stockholms län visar
            en liknande utredning att hela 70 procent av invånarna kan cykelpendla
            på under halvtimmen, förutsatt att det skulle vara tillåtet att
            cykla på alla vägar. Men det är inte bara i storstadsregionerna
            som cykelpotentialen är stor; i Gävleborg kan hela 48 procent
            av befolkningen cykla till skola eller arbete på 15 minuter eller
            mindre enligt deras cykelpotentialstudie.
          </p>
          <head xml:id="i-WaXoMS3ngFrRvJfPqisPQ6" type="h1">
            Ett ambitiöst nationellt mål för att öka andelen som cyklar
          </head>
          <p xml:id="i-FRFXPP5AsW3E3aUqEJXQJS">
            Många kommuner och regioner har också satt mål för att öka andelen
            resor med cykel. Trots att det borde finnas ett stort nationellt
            intresse för att öka andelen som cyklar saknas det fortfarande
            konkreta målsättningar för ökat cyklande. Mål är viktigt för att
            styra och leda myndigheternas arbete och fördelning av resurser.
          </p>
          <p xml:id="i-UqKBcakLYttFGrcSeiW1uB">
            I den nationella cykelstrategin anges att andelen som cyklar
            ska öka, men det understöds inte med någon konkret målsättning.
            Det finns idag nationella målsättningar som har bäring på cykeltrafiken
            såsom sektorsmålet för transportsektorn inom det klimatpolitiska
            ramverket: ”Utsläppen från inrikes transporter, utom inrikesflyg,
            ska minska med minst 70 procent senast år 2030 jämfört med 2010.”
            Cykeltrafiken kan utgöra ett viktigt redskap för att minska utsläppen
            av växthusgaser, inte minst i städer och tätorter.
          </p>
          <p xml:id="i-Lsk1ardxbGnNGFNoxs5ESB">
            Även inom miljömålssystemet finns det ett etappmål som inriktar
            sig på de hållbara transportslagen: ”Andelen persontransporter
            med kollektivtrafik, cykel och gång i Sverige ska vara minst 25
            procent år 2025, uttryckt i personkilometer, i riktning mot att
            på sikt fördubbla andelen för gång‑, cykel- och kollektivtrafik.”
            Målet skiljer dock inte på trafikslagen gång‑, cykel- och kollektivtrafik
            och kan inte anses ha en styrande effekt på transportpolitiken.
          </p>
          <p xml:id="i-RbvywkqvsFDGt8gVWdZMfa">
            För att åtgärder och resurser ska kunna inriktas på att öka cykeltrafiken
            behövs det konkreta, nationella målsättningar för hur mycket cykeltrafiken
            ska öka. I infrastruktur­propositionen aviserade regeringen att
            man avser att ta fram mål för ökad cykling, vilket är mycket välkommet.
            Ett sådant mål behöver vara tillräckligt ambitiöst för att ha
            en styrande effekt på myndigheternas arbete och resursfördelning.
            Det kan med fördel vara geografiskt differentierat för att visa
            på att förutsättningarna ser olika ut runt om i lan­det. Samtidigt
            är det viktigt att det stödjer kommunernas och regionernas arbete
            med att öka andelen som cyklar. Det är viktigt att det är ett
            mål som just tar sikte på att öka andelen cykling av det totala
            antalet resor och transportarbetet för att de positiva aspekterna
            med ökad cykling ska få genomslag. Särskilt viktigt är det att
            målet tar sikte på att öka cyklingen hos barn och unga.
          </p>
          <head xml:id="i-9rA91zRimv18BU8oe8zRqq" type="h1">
            Fokus på barn och unga
          </head>
          <p xml:id="i-BQkR1HcUZKfruyiMSgLj8J">
            Barn och unga cyklar allt mindre. Enligt Trafikanalys rapport
            Cyklandets utveckling i Sverige 1995–2014 cyklar barn i åldrarna
            6–14 år 42 procent kortare sträcka nu än under mitten av 1990-talet,
            och ungdomar och unga vuxna i åldrarna 15–24 år 46 procent kortare
            nu.
          </p>
          <p xml:id="i-RKJdtyruM2U4hYWZYhTX4E">
            VTI har konstaterat att cyklingen bland barn har minskat på nästan
            samtliga orter där de genomfört cykelhjälmsobservationer. Cyklandet
            idag är i genomsnitt 30 procent lägre vid grundskolor och 60 procent
            lägre i bostadsområden jämfört med 25 år tillbaka i tiden. Parallellt
            med det minskade cyklandet visar statistik från Folkhälsomyndigheten
            att alltför få barn når upp till rekommenderad nivå av fysisk
            aktivitet. I undersökningen Skolbarns hälsovanor 2017/18 presenteras
            att enbart 9 % av 15-åriga flickor når upp till den rekommenderade
            nivån på 60 minuters fysisk aktivitet per dag. Även i den ålders­grupp
            som rör sig mest, 11‑åriga pojkar, når enbart 23 procent upp till
            den rekommende­rade nivån. Bland flickor 11 och 13 år och pojkar
            13 och 15 år är siffran 13–15 procent. Fysisk aktivitet är av
            stor vikt för såväl fysisk som psykisk hälsa samt för att förebygga
            sjukdomar. Brist på fysisk aktivitet ökar risken för en rad sjukdomar
            såsom fetma, typ 2‑diabetes, hjärt-kärlsjukdomar och cancer.
          </p>
          <p xml:id="i-DKbpneWQnaxBdQm88fbMH7">
            För att skapa goda vanor är det viktigt att tidigt etablera en
            aktiv livsstil. Aktiv mobilitet är ett sätt att göra motion och
            rörelse till en del av vardagen. Cykeln är då ett transportmedel
            som gör att barnen får både en större rörelsefrihet och mer fysisk
            akti­vitet. Om barn tidigt lär sig att göra cykling till en del
            av sin vardag ökar sannolikheten att de även senare i livet kommer
            att cykla och vara fysiskt aktiva.
          </p>
          <p xml:id="i-7ieZjaEa9bmQnB5maZGkkg">
            En förutsättning för att barn ska få möjlighet att cykla mer
            är säkra cykelvägar till skolor, förskolor och fritidsaktiviteter.
            Då kan föräldrar i högre grad känna sig trygga med att låta barnen
            cykla själva.
          </p>
          <head xml:id="i-YLnURRSg4gWG3GGQL5i3da" type="h1">
            Mer investeringar i cykelinfrastruktur
          </head>
          <p xml:id="i-5JYPzhw7pBoFiBeG99WGBw">
            Bra cykelinfrastruktur är avgörande för ökad cykling. Resurser
            till utbyggnad och underhåll av cykelinfrastruktur lyfts av cykelorganisationer
            fram som den viktigaste åtgärden för att öka andelen som cyklar.
            Finns det bra cykelvägar där människor kan cykla bekvämt och tryggt
            hela vägen till sin destination kommer fler att välja cykeln som
            transportsätt.
          </p>
          <p xml:id="i-DMvtWkE87aMVejx6PifA8h">
            Den nationella transportinfrastrukturplanen är det viktigaste
            styrdokumentet för hur transportsystemet i Sverige ska utvecklas
            och underhållas. Här har dock cykelvägnätet ofta en perifer och
            nedtonad roll. Cykel bedöms vara en fråga som ska hanteras på
            kommunal eller möjligen regional nivå. I det senaste nationella
            cykelbokslutet anges att det lades 709 miljoner kronor på så kallade
            cykelfrämjande åtgärder längs med det statliga vägnätet, varav
            203 miljoner kronor kom från den nationella planen (inklusive
            uppskattad förbrukning från namngivna objekt) och 506 miljoner
            kronor från de regionala planerna. De namngivna objekten i den
            nationella planen är objekt som omfattar mer än 100 miljoner kronor.
            Det innebär att det kan vara svårt för cykelobjekt, vilka ofta
            är mindre omfattande än 100 miljoner kronor, att bli utpekade
            som namngivna objekt. Det finns ett stort behov av att satsa mer
            på cykel i den nationella infrastruk­turplanen.
          </p>
          <p xml:id="i-BtEeouVh6XMpVRahvnR1os">
            I uppdraget till Trafikverket att ta fram ett förslag till nationell
            plan har regeringen angett att den har för avsikt att fördela
            medel till en särskild cykelpott för åtgärder utöver de som finansieras
            inom ramen för namngivna objekt och att Trafikverket inom ramen
            för trimnings- och miljöåtgärder bör föreslå en särskild pott
            till cykelåtgärder längs statliga allmänna vägar. Trafikverket
            ska också föreslå hur medlen kan fördelas till samfinansiering
            av cykelåtgärder på de statliga vägar som ingår i länsplanerna.
            Det är väldigt positivt att regeringen på Miljöpartiets initiativ
            föreslår en cykelpott, men det ställer också krav på att regeringen
            avsätter tillräckligt mycket resurser för att den statliga cykelpotten
            ska ge resultat i form av en kraftigt utbyggd cykelinfrastruktur.
          </p>
          <p xml:id="i-Cx3gt7xkC5FxQnkhrCB6jM">
            En stor del av cykelvägarna som är en del av det statliga vägnätet
            finansieras från länstransportplanerna. Ambitionerna att arbeta
            aktivt med att öka cyklingen ser väldigt olika ut i olika regioner.
            Det leder till att förutsättningarna att cykla blir mer olika
            i landet än vad de skulle behöva vara. Eftersom det bör vara av
            nationellt intresse att öka cykeltrafiken för såväl minskade utsläpp
            som ökad folkhälsa, borde staten ta ett större ansvar för att
            säkerställa att länsplaneupprättarna avsätter erforderliga medel
            i läns­planerna för investeringar i den regionala cykelinfrastrukturen.
          </p>
          <p xml:id="i-6CmhJpAqey29BY42p9R1gj">
            Idag saknas det många viktiga länkar i cykelinfrastrukturen mellan
            städer och tätorter, vilket ibland gör det omöjligt att cykla
            mellan orter som ligger på cykelavstånd alternativt att en betydligt
            längre (om)väg behöver nyttjas. För att binda ihop städer och
            tätorter med sammanhängande cykelvägnät vill Miljöpartiet att
            det ska byggas ett stomvägnät för cykel i Sverige. Denna utbyggnad
            behöver ske samlat och med en tydlig prioriteringsordning. Samverkan
            mellan kommuner, regioner och Trafikverket är viktig. Därför behöver
            det tas fram en plan för utbyggnaden av ett nationellt stomvägnät
            för cykel. Stomvägnätet bör finansieras med medel som avsätts
            i den nationella transport­infrastrukturplanen. Regionernas cykelvägplaner
            kan utgöra en viktig grund för arbetet.
          </p>
          <head xml:id="i-XjvnZ2ktKMG7bvyLtzPMHZ" type="h1">
            Steg 1- och 2-åtgärder
          </head>
          <p xml:id="i-Xfcsy5bPiERgbyyGeYQnJL">
            Fyrstegsprincipen är en metod för att pröva vilka åtgärder som
            är lämpliga för att uppnå god resurshushållning och inte göra
            stora infrastrukturinvesteringar i onödan.
          </p>
          <head xml:id="i-Sa1kNazRs6JsEvHpGbWc62" type="h1">
            Stegen är följande:
          </head>
          <list xml:id="i-VcxRkxDjSjwsR4LqsTy2Nj" style="ol">
            <item xml:id="i-HbWM5YPyviazYibX9JmggH">
              Tänk om
            </item>
          </list>
          <p xml:id="i-FraJDgQJAjgCyo5DukJndi">
            Det första steget handlar om att först och främst överväga åtgärder
            som kan påverka behovet av transporter och resor samt valet av
            transportsätt.
          </p>
          <list xml:id="i-ArBBiDSu2qNB7Ke4r4poxp" style="ol">
            <item xml:id="i-RHRYMKE4UmbDbEwdRKYpQC">
              Optimera
            </item>
          </list>
          <p xml:id="i-6yf1JhaAYCPPu5peemQ1SL">
            Det andra steget innebär att genomföra åtgärder som medför ett
            mer effektivt utnyttjande av den befintliga infrastrukturen.
          </p>
          <list xml:id="i-14vaMUabZDGTgBDyasnNA" style="ol">
            <item xml:id="i-MgivjwZQoWzqA9SaRK3WSD">
              Bygg om
            </item>
          </list>
          <p xml:id="i-BKgHUbDPL7k6sYnvGkQwBG">
            Vid behov genomförs det tredje steget som innebär begränsade
            ombyggnationer.
          </p>
          <list xml:id="i-5wkfGQvNdrkoi5K11vYGgZ" style="ol">
            <item xml:id="i-Q5S9JAsZQm26VqUdVnjFM5">
              Bygg nytt
            </item>
          </list>
          <p xml:id="i-2dtuViigLyax21QdXUb2Qj">
            Det fjärde steget genomförs om behovet inte kan tillgodoses i
            de tre tidigare stegen. Det betyder nyinvesteringar och/eller
            större ombyggnadsåtgärder.
          </p>
          <p xml:id="i-67c1LQLeqZsNmVFkSMvbB1">
            Tillämpandet av principen skulle kunna motivera större insatser
            för ökad cykeltrafik, särskilt om steg 1 och 2 tillämpades oftare.
            Trafikverket har kritiserats för att inte pröva och genomföra
            åtgärder inom steg 1 och 2, bland annat i Riksrevisionens rapport
            Fyrstegsprincipen inom planeringen av transportinfrastruktur.
          </p>
          <p xml:id="i-98HmNbGg6oybqcr4RgNuqZ">
            Samtidigt finns det hinder för att Trafikverket ska kunna tillämpa
            fyrstegsprincipen på ett adekvat sätt. Förordningen (2009:237)
            om statlig medfinansiering till vissa regionala kollektivtrafikanläggningar
            m.m. begränsar möjligheten att medfinansiera cykelåtgärder och
            beteendepåverkande åtgärder, så kallad mobility management. Även
            förordningen (2010:185) med instruktion för Trafikverket uppfattas
            begränsande och skulle behöva kompletteras med skrivningar som
            anger att Trafikverket ska arbeta med åtgärder som kan påverka
            transportefterfrågan och val av transportsätt samt åtgärder som
            ger effektivare användning av befintlig infrastruktur.
          </p>
          <p xml:id="i-63QPVu6xdTJPexAhCpgdaH">
            Regeringen har i den nationella planen 2018–2029 uppdragit åt
            Trafikverket att identifiera eventuella problem med att uppfylla
            regeringens ambitioner avseende fyrstegsprincipen, särskilt steg
            1- och steg 2-åtgärder. Om sådana problem identifieras ska Trafikverket
            omgående redovisa detta till regeringen tillsammans med förslag
            till lösningar som säkerställer regeringens ambitioner. Trots
            att detta uppdrag inte har redovisats bör regeringen gå vidare
            med att undanröja de hinder som finns för att Trafikverket ska
            kunna arbeta effektivt med steg 1- och 2‑åtgärder.
          </p>
          <p xml:id="i-RYPdZFgCWFAipYmzwjY413">
            Regeringen har fortsatt en ambition att fyrstegsprincipen ska
            användas och har i uppdraget till Trafikverket att ta fram ett
            förslag till nationell plan angett att man ”avser att i större
            utsträckning prioritera kostnadseffektiva åtgärder som påverkar
            transport­efterfrågan och val av transportsätt (steg 1) samt åtgärder
            som medför ett mer effektivt nyttjande av befintlig infrastruktur
            (steg 2). Fyrstegsprincipen och ett trafikslagsöver­gripande synsätt
            ska också vara utgångspunkt för Trafikverkets och länsplaneupprät­tarnas
            analyser och förslag till åtgärder”. För att ambitionen ska bli
            verklighet behöver dock de hinder som finns för Trafikverket att
            finansiera och genomföra steg 1 och 2 åtgärdas.
          </p>
          <head xml:id="i-Tuk3WR1D84vEeahbJc1Fek" type="h1">
            Markåtkomst för cykel
          </head>
          <p xml:id="i-D3xKzkSVZLbmQpNSENyHB2">
            Ett problem som ofta står i vägen för förbättrad cykelinfrastruktur
            är att väglagen och anläggningslagen idag styr så att cykelvägar
            utanför tätorterna i princip alltid måste läggas intill den allmänna
            vägen för motortrafik. Genom väglagens definition av väg och kraven
            på funktionellt samband och samfärdsel omöjliggörs möjligheten
            att få gena och logiska cykelstråk.
          </p>
          <p xml:id="i-NqUGTRbjooMVBA8H1pTtG6">
            Det är därför idag tyvärr inte möjligt att bygga cykelvägen med
            en egen, från bil­vägen fristående, sträckning som i många fall
            skulle vara både smartare och billigare. Vid utbyggnad av cykelleder,
            bland annat Kattegattleden, har problemet med mark­åtkomst för
            anläggande av cykelväg aktualiserats. En enskild markägare kan
            blockera en cykelvägsutbyggnad men skulle inte kunna förhindra
            en utbyggnad av en vanlig väg. Trafikverket hindras också från
            att genomföra satsningar på cykelvägar som inte har ett funktionellt
            samband med deras anläggning (det vill säga bil- och järnväg).
            Dessa juri­diska svårigheter har varit kända länge och behöver
            snarast åtgärdas.
          </p>
          <p xml:id="i-ERdPjh37Coch1S7vBryStL">
            Trafikverket har på regeringens uppdrag utrett om och i så fall
            hur markåtkomst utgör ett hinder för tillkomsten av cykelvägar
            eller i genomförandet av regionala cykelplaner. Trafikverket konstaterar
            i rapporten att deras ”samlade bedömning är att framkomligheten
            i cykelprojekten ofta upplevs hindras av svårigheter att få åtkomst
            till mark”. De menar samtidigt att det i många fall skulle kunna
            lösas genom att kommu­nerna tar fram en detaljplan. Att förvänta
            sig att kommuner ska ta fram detaljplaner på landsbygden för att
            säkerställa markåtkomst för cykelbanor är dock en orimlig för­väntan
            på kommunerna. Trafikverket skriver: ”Det finns en uttalad önskan
            att staten ska ta ett större helhetsansvar för cykelfrågan inklusive
            finansiering. Något sådant ansvar har inte ålagts Trafikverket.”
            När det gäller tillgängligheten för cykel mellan tätorter och
            på landsbygden borde det vara rimligt att staten och därmed Trafikverket
            tar ett större ansvar på samma sätt som man tar ett större ansvar
            för motsvarande bilvägar.
          </p>
          <head xml:id="i-49z8B37mpKs4JGoo4ULABu" type="h1">
            Ökad tillgänglighet för cykel
          </head>
          <p xml:id="i-RQqrMi6w1JAAcJpjumQLxB">
            Ombyggnation av vägar kan tyvärr ofta innebära en sämre tillgänglighet
            för cykel. När statliga vägar byggs om för ökad säkerhet för biltrafik
            med mötesseparerade filer och högre hastigheter försvinner ofta
            möjligheten att cykla längs med vägen. Även vid nybyggnation av
            statliga vägar uteblir åtgärder för att skapa tillgänglighet för
            cykel. Regeringen bör säkerställa att om- och nybyggnation av
            vägar alltid innebär bättre tillgänglighet även för cykeltrafik.
            På så vis kan också intentionen i funktionsmålet uppnås:
          </p>
          <p xml:id="i-DEoPUZ1xwC9ALu8ZTHQQxS">
            Funktionsmålet innebär att transportsystemets utformning, funktion
            och användning ska medverka till att ge alla en grundläggande
            tillgänglighet med god kvalitet och användbarhet samt bidra till
            utvecklingskraft i hela landet. Transportsystemet ska vara jämställt,
            dvs. likvärdigt svara mot kvinnors respektive mäns transportbehov.
          </p>
          <p xml:id="i-5rt3cZ4sFDAwJUhnrM7nVw">
            För att förbättra tillgängligheten för cyklister behöver cykeltrafik
            i större utsträckning hanteras som ett eget transportslag. Att
            cykel av säkerhetsskäl helst bör separeras från biltrafik kan
            tas för självklart, men cykeltrafik behöver också separeras från
            gångtrafik. Ofta klumpas cykel- och gångtrafik ihop på så kallade
            GC-banor. Detta trots att en cyklist och en gångtrafikant har
            väldigt olika sätt att röra sig på och olika hastighet. GC-banor
            skapar både otrygghet och bristande framkomlighet för både fotgängare
            och cyklister.
          </p>
          <head xml:id="i-3ao4nicknSAVCwJhFGkKW7" type="h1">
            Motions- och tävlingscykling
          </head>
          <p xml:id="i-VkfS4QPADiewmaCPeM7jWz">
            Cirka 400 000 personer cyklar som träningsform och som en del
            av sitt fritidsintresse. Många av dessa deltar i olika motionslopp
            och cykeltävlingar runt om i landet. Dessutom är de i större utsträckning
            benägna att pendla, även längre sträckor, med cykel. Det är så
            klart en stor folkhälsovinst.
          </p>
          <p xml:id="i-Byp38mjkULUNdvKhrBDpRr">
            Landsvägscyklister har ingen sporthall, deras tränings- och tävlingsarena
            är våra gemensamma landsvägar. Det ställer krav på hög trafiksäkerhet
            vid såväl träning som motionslopp och tävlingar. Det kräver också
            att alla trafikanter visar hänsyn och respekterar varandras rätt
            att använda gaturummet, för att motverka den aggressiva attityd
            som cyklister beskriver att de möts av.
          </p>
          <head xml:id="i-CVg1SCWeBGpY3fh68ZZCAT" type="h1">
            Respektavstånd
          </head>
          <p xml:id="i-6skxA6UKqE8gTUtPZF7b5D">
            För ökad trafiksäkerhet bör motorfordon hålla ett tillräckligt
            respektavstånd vid omkörning av cykel. Det ökar även den upplevda
            tryggheten, vilket möjliggör för fler att cykla. På flera håll
            i Europa finns regler om att motorfordon ska hålla ett avstånd
            om minst 1,5 meter från cyklisten vid omkörning. Det är rimligt
            att även i Sverige tydlig­göra vad som är ett gott respektavstånd.
            Det är något som gynnar såväl pendlare som motionärer. I nuläget
            lyder bestämmelsen i 3 kap. trafikförordningen (1998:1276):
          </p>
          <p xml:id="i-CznJMJab5FksSF7WMvgYrC">
            33 § Den förare som kör om skall lämna ett betryggande avstånd
            i sidled mellan sitt fordon och det fordon som körs om.
          </p>
          <p xml:id="i-3zr67f39BX8SgpX1iUEYAr">
            Det anges dock inte vad som är ett betryggande avstånd. Det blir
            alltså en bedömnings­fråga som riskerar att bli subjektiv och
            godtycklig.
          </p>
          <head xml:id="i-E8ZTgUU8cGTAVvorZtb62k" type="h1">
            Inställda lopp
          </head>
          <p xml:id="i-XTV5uMAowSjvPZ3hhXGZKi">
            För många cykelmotionärer är också deltagandet i cykellopp en
            viktig del av idrotts­utövandet. Det mest kända motionsloppet
            är Vätternrundan med tiotusentals deltagare som cyklar i olika
            lopp under en hel vecka. Det är inte lika välkänt att det arrangeras
            motionslopp runt om i landet varje helg under säsongen. Många
            av loppen är arrange­rade ideellt av mindre föreningar och har
            endast några hundra startande. De loppen skiljer sig betydligt
            från Vätternrundan vad gäller storlek både avseende deltagare
            och organisation.
          </p>
          <p xml:id="i-Jc5pYaMGjL69WBFAkJsZF4">
            Under 2019 ställdes flera klassiska lopp in på grund av att Trafikverket
            gjorde betydligt tuffare värderingar av ansökningar än tidigare.
            Det gäller bland andra Själevadsfjärden runt, som arrangerats
            34 gånger tidigare och Hunnebergsrundan, som arrangerats i 46
            år. Även Svenska Cykelförbundets ansökan om att arrangera ett
            sammanhållet SM i landsvägscykling i Lindvallen, Sälen 2020 avslogs
            av länsstyrelsen efter att Trafikverket avstyrkt ansökan. Det
            ledde till att de olika disciplinerna var tvungna att arrangera
            separata SM-tävlingar.
          </p>
          <p xml:id="i-DHRMQJngFSJCKi6bXvfC7C">
            Det 60 mil långa tredagarsloppet Vänern runt gavs tillstånd för
            att genomföra motionsloppet för fyrtionionde gången 2020, med
            villkor att inför femtioårsjubileet ansöka om att cykla loppet
            i motsatt riktning i syfte att öka trafiksäkerheten med färre
            vänstersvängar. Landsvägscykling i grupp är en motionsform med
            låg skaderisk, och att minska antalet vänstersvängar från 41 till
            38 kommer antagligen inte att påverka trafiksäkerheten för några
            trafikanter, vare sig cyklister, bilister eller fotgängare.
          </p>
          <head xml:id="i-2geEoqDqTsekEKYcs8kM4G" type="h1">
            Rättssäker tillståndsgivning för cykellopp
          </head>
          <p xml:id="i-VQhmjK2cuiedbYvpd77dYU">
            Tillstånd att arrangera tävling eller uppvisning med fordon på
            väg ges av länsstyrelsen. Kraven på ansökan är desamma för ett
            tävlingslopp med licensierade deltagare som tävlar för att vinna
            som för ett motionslopp utan tidtagning. Polisen, kommuner och
            Trafikverket yttrar sig över ansökningar. Arbetet med ansökningar
            kan vara omfattande för en liten förening med endast ideella medlemmar,
            som utöver en gedigen ansökan ska kunna besvara yttranden med
            kort svarstid och ha samråd med exempelvis länsstyrelsen och Trafikverket.
            Små föreningar beskriver att de avstår från att överklaga beslut
            de tycker är felaktiga därför att det är för krångligt. De beskriver
            också att kunskapen om cykling som motionsform är låg på berörda
            myndigheter och att det blir svårt för hand­läggarna att dels
            värdera de risker som beskrivs, dels hantera de skillnader i handlägg­ning
            som krävs beroende på om arrangören är en stor organisation med
            anställda eller en liten ideell förening. Det blir otydligt för
            en förening som på ideell basis har arrange­rat ett motionslopp
            i trettio, fyrtio eller kanske ända upp till 50 år varför kraven
            höjs och hur det kommer sig att berörda kommuner och poliser kan
            tillstyrka ett motionslopp men ett avstyrkande från Trafikverket
            väger så mycket tyngre.
          </p>
          <p xml:id="i-K1WD2ZMgN5QPVWpeWwvEJF">
            För att underlätta för landets cykelklubbar behöver det bli enklare
            att arrangera såväl motionslopp som tävlingar, och kunskapen om
            cykelidrottens förutsättningar behöver bli bättre hos berörda
            myndigheter för att arrangörer av både stora och små lopp ska
            känna tillit till att bedömningen av ansökningar är rättssäker
            och likvärdig i hela landet.
          </p>
        </div>
        <div xml:id="i-AzyxyYc8EoQpzdd7sqSqSe" type="motSignatures">
          <list xml:id="i-VsGj2BtvZb5LcYLxF25q3U">
            <item xml:id="i-NkA9VvWKT7vjnRMcD8sHW5">
              Emma Berginger (MP)
            </item>
            <item xml:id="i-AG2CfrrHAxqkMJJK7ZW77g">
              Camilla Hansén (MP)
            </item>
            <item xml:id="i-9zZwPP62xaXao9ibsmAaGJ">
              Emma Hult (MP)
            </item>
            <item xml:id="i-9ohCv3gmXqEnyD4hk38GHD">
              Annika Hirvonen (MP)
            </item>
          </list>
        </div>
      </div>
    </body>
  </text>
</TEI>
