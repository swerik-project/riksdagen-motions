<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0393/mot_200304_MJ_0393-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ393 pnr: mp520
          </p>
          <p>
            Motion till riksdagen 2003/04:MJ393
          </p>
          <p>
            av Åsa Domeij (mp)
          </p>
          <p>
            Uppföljning av riksdagens miljömål
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av en förbättrad uppföljning av riksdagens miljömål.
          </p>
          <p>
            Inledning
          </p>
          <p>
            Inom politiken är det alltid lättare att besluta om mål än att
            fatta beslut om de styrmedel och åtgärder som krävs för att nå
            målen. Egentligen behöver man inte förvånas särskilt mycket över
            att det är så. Målen är ofta inte särskilt kontroversiella i sig.
            De flesta brukar hålla med om att de uttrycker angelägna förbättringar.
            Att målen, särskilt när de uttrycks allmänt, inte är särskilt
            kontroversiella är tydligt inom miljöpolitiken. Det är få politiker
            som talar sig varma för en sämre miljö. Den miljöpolitiska debatten
            brukar bli intensiv först då man kommer in på vilka styrmedel
            som ska användas eller om det ska beslutas om några verkningsfulla
            styrmedel överhuvudtaget.
          </p>
          <p>
            Dagens system för uppföljning och utvärdering
          </p>
          <p>
            Det är positivt att regeringen regelbundet redovisar till riksdagen
            hur det går med måluppfyllelsen för miljökvalitetsmål och delmål.
            Miljömålsrådet tar fram underlag till regeringen och publicerar
            rapporter om hur det går med miljömålen. Redovisningen är relativt
            utförlig och seminarier brukar också anordnas för att möjliggöra
            frågor och diskussion. Mer utförliga underlagsrapporter av naturvårdsverket
            tas dessutom fram för vissa av målen. Men när det gäller måluppfyllelsen
            är resultaten inte lysande. Som läget är idag verkar inte något
            av miljökvalitetsmålen kunna nås, även om utvecklingen är positiv
            för vissa av delmålen.
          </p>
          <pb facs="riksdagen-motions-pdf/data/200304/mot_200304_MJ_0393/mot_200304_MJ_0393-0002.pdf"/>
          <p>
            2003/04:MJ393
          </p>
          <p>
            Frågan är om en förändrad inriktning av uppföljningen skulle
            kunna leda till en bättre måluppfyllelse. Idag ligger tonvikten
            på att beskriva hur det går med måluppfyllelsen. Däremot går beskrivningarna
            av orsakerna till hur det går inte på djupet. Det saknas tillräcklig
            analys av hur de miljöpolitiska styrmedlen fungerar och hur de
            konkret behöver kompletteras. I de fall ansvaret för olika mål
            beskrivs finns det sällan en analys av om de aktörer som har ansvaret
            har tillräckliga befogenheter. Om förslag till ytterligare styrmedel
            beskrivs brukar beskrivningarna vara allmänt hållna.
          </p>
          <p>
            Ett förbättrat system för uppföljning och utvärdering
          </p>
          <p>
            Inriktning av uppföljningen/utvärderingen av miljömålen bör utvecklas
            så att tonvikten i betydligt högre grad går ut på att analysera
            ansvarsförhållanden och om ansvariga aktörer har tillräckliga
            befogenheter. Riksdagen bör också i samband med redovisningen
            få konkreta förslag till ytterligare styrmedel samt förändringar
            av befintliga styrmedel, när det behövs för att nå såväl miljökvalitetsmålen
            på längre sikt som delmålen på kortare sikt.
          </p>
          <p>
            Stockholm den 6 oktober 2003 Åsa Domeij (mp)
          </p>
        </div>
      </div>
    </body>
  </text>
</TEI>
