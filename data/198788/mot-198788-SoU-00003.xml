<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-SoU-00003">
  <teiHeader>
    <fileDesc>
      <titleStmt>
        <title>om åtgärder mot AIDS (prop. 1987/88:79)</title>
        <author corresp="i-MYV5TtBU5tQGwqDu4dq25s">Bengt Westerberg m. fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder mot AIDS (prop. 1987/88:79)</title>
          <idno type="rdwebb">GB02So3</idno>
          <rs type="number">So3</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GB02So3/text</ref>
          <ref type="dokument_url_html">http://data.riksdagen.se/dokument/GB02So3</ref>
          <ref type="dokumentstatus_url_xml">http://data.riksdagen.se/dokumentstatus/GB02So3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MYV5TtBU5tQGwqDu4dq25s</idno>
            <name>Bengt Westerberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>Ingemar Eliasson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>Kerstin Ekman</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>Karin Ahrland</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-5FsdBgp7zC1W8jXSUkwwDq</idno>
            <name>Birgit Friggebo</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-9J1gmLVJSnGBRMzrAVvtvR</idno>
            <name>Anne Wibble</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>Jan-Erik Wikström</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-B1jH6xuNdP1VDkcHJM5hF3</idno>
            <name>Daniel Tarschys</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Yai7W5uKZkFPbEfyszLuSz" type="basedOn"/>
        <correspContext corresp="i-Yai7W5uKZkFPbEfyszLuSz">
          <ref>Proposition 1987/88:79</ref>
        </correspContext>
        <correspAction xml:id="i-7RhzaBCGw7sMVVNwisc9qg" type="signed"/>
        <correspContext corresp="i-7RhzaBCGw7sMVVNwisc9qg">
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="i-5FsdBgp7zC1W8jXSUkwwDq"/>
          <note type="signatory" corresp="i-9J1gmLVJSnGBRMzrAVvtvR"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-B1jH6xuNdP1VDkcHJM5hF3"/>
        </correspContext>
        <correspAction xml:id="i-BLxAsmdFfafw2uTJxPuwhi" type="submission">
          <date when="1988-01-25"/>
        </correspAction>
        <correspAction xml:id="i-8i99zhEXziZhdx82eySLC" type="dismissal">
          <date when="1988-01-28"/>
        </correspAction>
        <correspAction xml:id="i-9hUMqC7KcNfZUY8bQfrih9" type="referral">
          <date when="1988-02-01"/>
        </correspAction>
        <correspAction xml:id="i-Lqhkz3CRraVyyjbWxBsWpv" type="assigned">
          <date when="2014-11-19"/>
          <time when="16:46:36"/>
        </correspAction>
        <correspContext corresp="i-Lqhkz3CRraVyyjbWxBsWpv">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_so_3/mot_198788_so_3-001.pdf"/>
      <div xml:id="i-DKkmgHAgtZD8DxWThjnymg" type="motHeader">
        <div xml:id="i-8unLF39f8VSW8dLSZFPFAq" type="motTitle"/>
        <div xml:id="i-9naS4ePWJ2RkXYy64UCfnQ" type="motSubmissionInfo"/>
      </div>
      <div xml:id="i-XEaFPfXyQqkK3MZWUQkMdA" type="motBody">
        <div xml:id="i-7V5SDhvQBJTvCUVXQ2H8fk">
          <p xml:id="i-9uig3nh3EbFro7pUxiANeE">
            Motion till riksdagen
          </p>
          <p xml:id="i-3Bkmdm4BEYoddvcd6zqSBh">
            1987/88:S03
          </p>
          <p xml:id="i-MoEdyi1893T3ZqXBngKCxc">
            Bengt Westerberg m. fl. (fp) om åtgärder mot AIDS (prop. 1987/88:79)
          </p>
          <p xml:id="i-RzbbrfKVKniUqhBj5hzd8t">
            Faran är inte över. HIV-smittan är vår tids farligaste epidemi.
            Den hotar inte bara enskilda människors liv, utan också humaniteten
            i vårt samhälle. I smittans spår följer fördomar och diskriminering.
            HIV-smittan måste bromsas — och den kan bromsas. Var och en kan
            skydda sig mot viruset. Men en effektiv kamp mot smittan kräver
            också kraftfulla gemensamma insatser. Från 1986 har vi i partimotioner
            föreslagit ett omfattande åtgärdsprogram mot denna farsot. När
            vi framlade den första av dessa motioner var det ännu regeringens
            bedömning att insatser mot AIDS krävde 5 milj. kr. (under bud-
            getåret 1986/87). Vi föreslog en tiodubbling av detta anslag.
            Regeringen har därefter steg för steg övertygats om att lägets
            allvar kräver långt större insatser. Vi välkomnar denna sinnesförändring.
            Samtidigt bekla- gar vi att en lång rad angelägna åtgärder helt
            i onödan har fördröjts genom en alltför segdragen beslutsprocess
            i regeringskansliet. I proposition 1987/88:79 föreslår regeringen
            att 248,7 milj. kr. anslås för bekämpningen av HIV/AIDS under
            nästkommande budgetår. Vi tillstyrker detta förslag men markerar
            på vissa punkter en avvikande uppfattning om hur insatserna bör
            utformas.
          </p>
          <p xml:id="i-U2rioFUZGB1AC1FAD5nbjz">
            Sjukvård
          </p>
          <p xml:id="i-Lbwm7F2AKNGm8cwfELaTDs">
            Det finns för närvarande omkring 1700 kända HIV-smittade i Sverige.
            De måste alla få en god fysisk och psykisk vård. Att aktivt bistå
            de HIV-smittade är motiverat inte bara från humanitära synpunkter,
            utan också viktigt från smittskyddssynpunkt. De HIV-infekterade
            måste få god vård. Kravet på isolering av alla smit- tade måste
            avvisas. En sådan åtgärd är inhuman och fyller inget vettigt syfte.
            Med en sådan ordning skulle de infekterade söka undgå att ge sig
            till känna. Kring varje HIV-smittad bör finnas ett vårdteam. Utöver
            kontinuerlig kontakt med läkare måste de även erbjudas psykosocialt
            stöd. I många fall behövs rådgivning även för de anhöriga. I delar
            av USA försöker man se till att varje HIV-patient har en särskild
            ”kompis” som ger psykiskt stöd och vakar över hans fysiska hälsa.
            Sådana frivilliginsatser har börjat även i Sverige och bör ges
            ytterligare stimulans. Kontakterna mellan de behandlande läkarna
            och smittskyddsläkaren i varje län måste förbättras. Utan att
            ge avkall på den anonymitet som enstaka
          </p>
          <pb facs="riksdagen-motions-pdf/data/198788/mot_198788_so_3/mot_198788_so_3-002.pdf"/>
          <p xml:id="i-EKkN1SZo92EnqReri8dMen">
            patienter önskar bör vi ge smittskyddsläkaren ett vidgat ansvar
            för att vården fungerar för varje enskild HIV-smittad. Vi utgår
            från att vissa hithörande frågor kommer att behandlas i den aviserade
            propositionen om ny smitt- skyddslag.
          </p>
          <p xml:id="i-X4j6tXZaDc2XXf3iorPGm6">
            Narkomanvård
          </p>
          <p xml:id="i-VGBM55a6bn6ik8jeZtNnVk">
            Flera kommuner, särskilt Stockholm, klarar inte narkomanvården,
            här be- hövs dels ökad statlig medverkan, dels vidgat utrymme
            för enskilda och ide- ella alternativ. Narkomaner måste i största
            möjliga utsträckning motiveras att upphöra med sitt missbruk.
            Bristen på avgiftnings- och behandlingsplatser måste hä- vas.
            När missbruket inte kan betvingas måste ansträngningarna att hejda
            smittan drivas vidare på flera fronter. Det gäller bl. a. att
            bekämpa bruket av förorenade injektionsverktyg och att i lämpliga
            fall erbjuda metadonbe- handling. I propositionen diskuteras frågan
            om en vidgad tillgång till rena sprutor och kanyler. Föredraganden
            hävdar att nyttan härav från smittskyddssprid- ningsynpunkt är
            i hög grad omtvistad. Med större fog kan dock det påstås att det
            inom den internationella expertisen råder praktiskt taget fullständig
            enighet om att narkomaner som inte kan förmås avbryta sitt missbruk
            inte bör förhindras få tillgång till rena verktyg. Då denna fråga
            diskuterades vid WHO:s expertmöte i Stockholm hösten 1986 var
            det således enbart en enda deltagande expert (från Sverige) som
            anmälde en avvikande uppfattning på denna punkt. Vi ser därför
            positivt på det försök som för närvarande pågår i Lund med utbyte
            av förorenade verktyg mot rena under strikt läkarkontroll. Det
            är angeläget att liknande försök kommer till stånd även på andra
            håll i landet. Vad gäller metadonbehandlingen föreslår föredraganden
            att ”taket” för antalet patienter höjs från 150 till 300. Vi har
            svårt att inse värdet av ett tak. En seriös prövning bör självfallet
            föregå beslut om behandling och all be- handling bör ske under
            strikt läkarkontroll, men någon annan begränsning ter sig inte
            motiverad. Vi utgår från att de viktiga erfarenheter som gjorts
            inom ramen för Ulleråker-projektet kommer att utnyttjas vid den
            utvidgning av verksamheten som nu föreslås.
          </p>
          <p xml:id="i-25rG1cjw7e5zGS4FKKxPBe">
            Smittspårning
          </p>
          <p xml:id="i-WmQXqUcGLR5Vae9s5MSoMt">
            Smittspårningen måste intensifieras. Genom att inkalla till testning
            de sexu- alpartners som en HIV-patient har haft kan man i bästa
            fall både upptäcka varifrån smittan har kommit och vart den kan
            ha spritts vidare. Smittspårning kompliceras givetvis av de önskemål
            om anonymitet som vissa patienter har. Detta utgör emellertid
            inget hinder för den stora huvud- delen av det viktiga smittspårningsarbetet.
            Enstaka läkare, socialvårdare och narkomanvårdare gör i dag utmärkta
            insatser för att spåra HIV-smittan. Men detta kan inte regelmässigt
            vara en bisyssla. Det behövs specialiserade experter som på heltid
            ägnar sig åt smitt- spårning. Särskilda tjänster bör inrättas
            för smittspårning.
          </p>
          <p xml:id="i-3Kkg25HDNABsNhmScpxwJZ">
            Mot. 1987/88 So3
          </p>
          <pb facs="riksdagen-motions-pdf/data/198788/mot_198788_so_3/mot_198788_so_3-003.pdf"/>
          <p xml:id="i-T5ukDPLdTav631sMatSJRd">
            Testning
          </p>
          <p xml:id="i-HeEnkp8Rdmo6vgmjNR8HPT">
            Alla medborgare har redan i dag rätt till testning. Det är angeläget
            att alla som misstänker att de kan ha smittats med HIV genomgår
            sådan testning. En fruktan för repressalier i olika former kan
            minska intresset för testning. Det är bl. a. därför viktigt att
            samhället erbjuder de HIV-positiva bästa möj- liga stöd och vård.
            Många homosexuella har varit rädda att genom testningen få sin
            sexuella läggning röjd. Riksdagsmajoritetens motstånd mot att
            acceptera fullt ano- nym testning har därigenom vållat smittskyddsarbetet
            skada. När testningen nu blir mer allmän kan man visserligen anta
            att provet av- dramatiseras. Vi menar emellertid att det ännu
            är viktigt att det ges möjlig- het till full anonymitet. Den lilla
            förlust av ”samhällskontroll” som man risk- erar genom en sådan
            möjlighet uppvägs mer än väl av att flera kan antas vilja testa
            sig. Vi har tidigare yrkat att en möjlighet till fullständig anonymitet
            borde in- föras. I år avstår vi från ett sådant yrkande eftersom
            den möjlighet som vi efterlyst redan synes ha införts i praktiken.
            Det är nu inte längre enbart vissa läkare som medger full anonymitet,
            utan denna praxis har också på ett fin- känsligt vis sanktionerats
            av socialstyrelsen. I SoS broschyr ”Så här säger lagen om HIV
            och AIDS” heter det (s. 4): ”Du har rätt att vara anonym vid HIV-provtagning.
            Visar provet att du är smittad och läkaren vet vem du är, måste
            han dock anteckna detta i din journal.” HIV-test bör införas som
            frivillig rutin i samband med en rad olika hälso- undersökningar
            och behandlingar, bl. a. större operationer (bortsett från akuta
            ingrepp, där testning av praktiska skäl ej hinner ske). Testningen
            bör stegvis utvidgas till nya grupper, såsom gravida kvinnor,
            värnpliktiga, pati- enter på venmottagningar etc. Hur långt denna
            utvidgning bör drivas kan ännu inte avgöras. En begränsande faktor
            är tills vidare tillgången på kvalifi- cerad personal för rådgivning
            i samband med testning. Testning bör bygga på frivillighet. I
            ett enda undantagsfall är vi beredda att förespråka obligatorisk
            testning. Det gäller de fall då någon har blivit ut- satt för
            ett sexuellt eller annat övergrepp som kan befaras ha lett till
            smitta. I ett sådant fall bör testning kunna påfordras även utan
            gärningsmannens samtycke. Testningens främsta syfte är att ge
            den enskilde visshet om huruvida han eller hon har blivit infekterad.
            I propositionens behandling av testningen framträder enligt vår
            mening en alltför stark betoning av det epidemiolo- giska perspektivet.
            Epidemiologisk forskning är självfallet av stor vikt för smittbekämpningen,
            men frivillig testning kan aldrig motiveras enbart ut- ifrån samhällsforskningens
            behov av data.
          </p>
          <p xml:id="i-Gdik5gVndn6Z7mJvsxNCte">
            Utbildning och undervisning
          </p>
          <p xml:id="i-AwUwHWJ9iAcTNGsah5GTyP">
            HIV-epidemin kommer att ställa stora krav på utbildad arbetskraft,
            t. ex. i upplysningsarbetet, testningen, sjukvården, den psykosociala
            rådgivningen och narkomanvården. De utbildningsinsatser som behövs
            för att klara dessa insatser är mycket omfattande. Bristen på
            utbildning är en viktig orsak till
          </p>
          <p xml:id="i-NoSsgJhwBmAS8KGcBYAXgW">
            Mot. 1987/88 So3
          </p>
          <pb facs="riksdagen-motions-pdf/data/198788/mot_198788_so_3/mot_198788_so_3-004.pdf"/>
          <p xml:id="i-E8wU1pLe7WfBNY69AZTede">
            de rekryteringssvårigheter som för närvarande råder t. ex. inom
            narkoman- vården. HIV-arbetets rekryteringsproblem har hittills
            försummats av regeringen. För att kompensera dessa underlåtenhetssynder
            behövs nu skyndsamma åt- gärder. En utbildningsplan bör upprättas
            med syfte att säkerställa samhällets långsiktiga behov av specialutbildad
            arbetskraft. Behovet av undervisning om HIV i skolan ges en knapphändig
            behandling i propositionen. Vi är överraskade över det sätt på
            vilket regeringen hittills har hanterat denna fråga. Under våren
            1987 gjordes beräkningar inom skol- överstyrelsen som visade på
            ett medelsbehov på 17 milj. kr. för angelägna fortbildningsinsatser.
            Trots att det under det föregående budgetåret fanns medel tillgängliga
            — RRV:s bokslut utvisar att 23 miljoner av beviljade medel återstod
            oförbrukade vid budgetårets slut — har SÖ hittills erhållit endast
            3,5 milj. kr. och detta med detaljstyrande villkor som enligt
            verkets egen be- dömning hindrat ett effektivt genomförande av
            det planerade arbetet. Mot denna bakgrund bör riksdagen föreskriva
            att vidgade insatser för un- dervisning om HIV i skolan bör ges
            hög prioritet.
          </p>
          <p xml:id="i-99Usw2zXc1fQHcxj1wEtii">
            Forskning
          </p>
          <p xml:id="i-HkFoMVx6j6xKSQcNnHsKeP">
            Forskningen om HIV har redan gett viktiga resultat. Den måste
            ges ett kraft- fullt stöd. Länge fick svenska forskare mer stöd
            från den amerikanska staten än från den svenska. Inrättandet av
            det för HIV-forskningen ytterst viktiga säkerhetslaboratoriet
            har försinkats genom en segdragen handläggning i re- geringskansliet.
            En lång rad ansökningar om forskningsmedel till HTV-stu- dier
            har avslagits. Beteendevetenskaplig forskning har inte fått tillräcklig
            uppmuntran. I propositionen betonas nu vikten av en kraftfull
            satsning på forskning. Vi välkomnar detta. Det gäller att aktivt
            stimulera forskare inom olika speciali- teter att ägna sig åt
            HIV-forskning, såväl insatser inom immunologi och vac- cinforskning
            som studier i epidemiologi och sjukdomens terapi. Även psyko-
            logiska och sociala aspekter av sjukdomen och dess bekämpning
            måste upp- märksammas.
          </p>
          <p xml:id="i-8Sn4CWqLbmb8H5TK5jHwPG">
            Arbetsmiljö
          </p>
          <p xml:id="i-Hp5awAYUvwKre8KaUk7rSM">
            Många människor som i arbetslivet riskerar att komma i kontakt
            med andra människors blod är oroliga för smittfaran. Trots att
            farhågorna i stor ut- sträckning är obefogade måste denna oro
            tas på allvar och mötas med saklig information och seriösa skyddsåtgärder.
            I fjolårets motion föreslog vi ett nationellt samråd kring HIV
            i arbetslivet. Inom en rad olika branscher måste anställda och
            arbetsgivare noggrant gå igenom HIV-problematiken tillsammans
            med läkarvetenskaplig expertis. HIV-smitta får inte medföra att
            människor stöts ut från sina arbetsplatser. Vi noterar nu med
            tillfredsställelse ett klart växande intresse för HIV- problematiken
            hos arbetsmarknadens parter. AIDS-delegationen bör med- verka
            till att allmänna och branschspecifika riktlinjer kommer till
            stånd.
          </p>
          <p xml:id="i-5cfizj8w4yEBU4BZRBZNP1">
            Mot. 1987/88 So3
          </p>
          <pb facs="riksdagen-motions-pdf/data/198788/mot_198788_so_3/mot_198788_so_3-005.pdf"/>
          <p xml:id="i-CQoxVrBnRGVrf3dcVF4t3F">
            En HIV-lag
          </p>
          <p xml:id="i-G8mvYGqbKRejzLfLMqYXZm">
            HIV-epidemin har aktualiserat en lång rad lagfrågor. Många lagar
            har visat sig vara illa anpassade till de problem som just denna
            sjukdom har fört med sig. Ändringar har genomförts bl. a. i smittskyddslagen,
            smittskyddskungör- elsen, patientjournallagen och sekretesslagen.
            Förslag om ändring i LYM har framlagts. Trots detta kvarstår brister
            i lagstiftningen. I smittskyddsarbe- tet uppdagas ideliga målkonflikter,
            t. ex. mellan kraven på de enskildas in- tegritet och behovet
            av smittspårning och av kontroll av misskötsamma HIV- infekterade.
            Förslag till en ny smittskyddslag bereds för närvarande inom regerings-
            kansliet. Vår preliminära bedömning är att de särskilda problem
            som HIV- epidemin aktualiserar endast med svårighet kan hanteras
            inom en enhetlig och allomfattande smittskyddslag. En parlamentarisk
            översyn av de lagfrå- gor som aktualiserats av epidemin bör snarast
            komma till stånd. Denna kan antingen utmynna i ändringar i befintliga
            lagar eller i tillkomsten av en sär- skild ”lex HIV”.
          </p>
          <p xml:id="i-4Kc8xC9ZEWTwxnjzJBVvQG">
            Bistånd
          </p>
          <p xml:id="i-HbK1FMChKeLqcQPaoUzg1a">
            HIV-epidemin håller på att utvecklas till en katastrof av globala
            dimensio- ner. Enligt WHO kan antalet smittade i hela världen
            år 1990 vara så högt som 100 miljoner människor. Ett kraftfullt
            internationellt samarbete är nöd- vändigt för att hindra smittans
            spridning, inte minst i Afrika. Sverige bör aktivt engagera sig
            i detta arbete såväl genom WHO som ge- nom bilaterala insatser.
            Inledningsvis bör katastrofbiståndsmedel användas för att snabbt
            få igång insatser i de svårast utsatta staterna. I vår biståndsmotion
            föreslår vi att ytterligare 50 milj. kr. bör avsättas till HIV-bistånd.
            Under den närmaste femårsperioden föreslås en miljard kr. satsas
            på internationellt samarbete mot epidemin.
          </p>
          <p xml:id="i-LsYPiDqmuAXX3Pdd6tgfNw">
            Ansvarsfrågor
          </p>
          <p xml:id="i-StqXWZFsWZt5kDk6e9XBAB">
            Föredraganden resonerar åtskilligt kring ansvaret för olika insatser
            mot HIV, dock utan att helt klargöra att AIDS-delegationen för
            närvarande sak- nar resurser för egna insatser. De medel som riksdagen
            har beviljat dispon- eras av regeringen, inte av AIDS-delegationen.
            Att döma av de många an- sökningar som adresseras till AIDS-delegationen
            råder härom många miss- förstånd. Regeringen bär följaktligen
            ansvar för medlens fördelning.
          </p>
          <p xml:id="i-PHdPRmQ6kbjA2WRNtRcdsM">
            Anslagsfrågor
          </p>
          <p xml:id="i-6RnjQwPzS63Rrxm7UKutHa">
            Enligt den tidigare tillämpade modellen belastade statens bidrag
            till kommu- ner och landsting de budgetår som bidragen avsåg.
            Nu föreslås att anslaget för kalenderåret 1988 i sin helhet ska
            belasta budgetåret 1988/89 samt att anslaget för kalenderåret
            1989 i sin helhet ska belasta budgetåret 1989/90. Vi ser detta
            förslag som ett uttryck för att budgetarbetet blivit försenat.
            Enligt vad föredraganden anför bör några bidrag till storstadsregionerna
          </p>
          <p xml:id="i-2pm6V6ENxwm5CHBud6dsJM">
            Mot. 1987/88 So3
          </p>
          <pb facs="riksdagen-motions-pdf/data/198788/mot_198788_so_3/mot_198788_so_3-006.pdf"/>
          <p xml:id="i-Gixs51EV1nPCZCC5heG86E">
            inte utgå efter 1989. Detta strider mot den ofta uttalade grundsatsen
            att kam- pen mot HIV är en nationell angelägenhet. En effektiv
            smittbekämpning i storstadsregionerna ligger i hela landets intresse.
            Kostnaderna för HIV i dessa områden växer; i Stockholms-regionen
            torde landstingens och kom- munernas utgifter redan nu vara högre
            än statens. Vi föreslås därför att någon bortre gräns för statsbidragen
            inte utstakas. En solidarisk kostnadsfördelning förutsätter även
            i framtiden statsbidrag till särskilt utsatta regioner. Detta
            bör ges regeringen till känna. Vad gäller resursbehovet i stort
            noterar vi att medelsbrist för närvarande inte tycks utgöra något
            hinder för intensifierade insatser. Av de 155 milj. kr. som riksdagen
            har beviljat som särskilda medel för bekämpningen av AIDS under
            budgetåren 1986/87-1987/88 har när detta skrives endast 86 milj.
            kr. förbrukats. Vi instämmer i föredragandens bedömning att det
            behövs ett statligt sti- mulansbidrag för utbyggnad av vården
            enligt $ 18 LVM. Utbyggnad behövs emellertid också för att vid
            behov kunna tillämpa isolering enligt smitt- skyddslagen. Vi utgår
            från att regeringen delar denna uppfattning och före- slår därför
            en precisering av propositionens formulering på denna punkt. I
            propositionen föreslås ett stöd till utbyggnaden av vård enligt
            $ 18 LVM med 35 milj. kr. Riksdagen bör klargöra att från detta
            anslag även bör kunna ges bidrag till hem för tvångsinternering
            enligt smittskyddslagen.
          </p>
          <p xml:id="i-YXQKmYWxHptzSVF7CZncqY">
            En historisk chans
          </p>
          <p xml:id="i-Lmzn8Kqm1ZeRkfBoeztF57">
            Det finns inget ödesbestämt över HIV-epidemin. Sjukdomen kan
            och måste bekämpas. Många insatser för de redan smittade är motiverade
            både på hu- manitära grunder och från smittskyddssynpunkt. Att
            skingra fördomar och bereda de HIV-smittade en god och mänsklig
            vård är lika viktigt från båda dessa utgångspunkter. Vi står nu
            inför en historisk chans. Gör vi redan nu en rivstart i arbetet
            mot HIV-epidemin kommer de stora resurser som sätts in att också
            ge stora resultat. Epidemin kommer inte att kunna hejdas än på
            flera år, men den kan ändå pressas tillbaka. Fortsätter vi i stället
            med en långsam expansion av insatserna kommer det likväl att krävas
            stora resurser — men resultaten blir avsevärt sämre. Brist på
            pengar kan i detta läge inte tillåtas bromsa ett massivt åtgärdspro-
            gram mot HIV. Knappast någon samhällsekonomisk investering ger
            i dag ett så gott utbyte som kraftfulla insatser mot denna smitta.
            Det är mot denna bakgrund som folkpartiet har krävt en kraftig
            vidgning av HIV-insatserna. I år är det framför allt det internationella
            samarbete vi vill stimulera genom ökade insatser såväl inom WHO-programmet
            som bilateralt. Vad gäller verksamheten i Sverige tillstyrker
            vi regeringens förslag till anslagshöjning. Vi utgår också från
            att regeringen återkommer till riksdagen med begäran om ytterligare
            medel om så skulle visa sig vara motiverat.
          </p>
          <p xml:id="i-UfzZ4H2yUM1z9wyY2tGhaT">
            Mot. 1987/88 So3
          </p>
          <pb facs="riksdagen-motions-pdf/data/198788/mot_198788_so_3/mot_198788_so_3-007.pdf"/>
          <p xml:id="i-Cka9oanQqhmgsa9GG6SAQ">
            Hemställan Mot. 1987/88 So3
          </p>
          <p xml:id="i-UWKcdJXaaGD26HidMc4FzW">
            Mot bakgrund av det anförda hemställer vi 1. att riksdagen som
            sin mening ger regeringen till känna vad i mo- tionen anförts
            om åtgärder mot bruk av förorenade injektionsverktyg, 2. att riksdagen
            som sin mening ger regeringen till känna vad i mo- tionen anförts
            om metadonbehandling, 3. att riksdagen som sin mening ger regeringen
            till känna vad i mo- tionen anförts om smittspårning, 4. att riksdagen
            som sin mening ger regeringen till känna vad i mo- tionen anförts
            om undervisning om HIV i skolorna, 5. att riksdagen hos regeringen
            begär en parlamentarisk översyn av lagstiftningen i syfte att
            utarbeta en ”lex HIV”, 6. att riksdagen som sin mening ger regeringen
            till känna vad i mo- tionen anförts om statsbidrag till särskilt
            drabbade områden, 7. att riksdagen som sin mening ger regeringen
            till känna vad i mo- tionen anförts om användningen av de 35 milj.
            kr. som i propositionen föreslås som stöd till vård enligt $ 18
            LVM m. m.
          </p>
          <p xml:id="i-CVw9kFNF31oGehcWa9VcbN">
            Stockholm den 25 januari 1988
          </p>
          <p xml:id="i-YLNPjJCRTPea9ULxFkXqcE">
            Bengt Westerberg (fp)
          </p>
          <p xml:id="i-TtrCL4ZzBdLK2vLRg9HPnw">
            Ingemar Eliasson (fp) Kerstin Ekman (fp) Karin Ahrland (fp) Birgit
            Friggebo (fp) Anne Wibble (fp) Jan-Erik Wikström (fp)
          </p>
          <p xml:id="i-AKu3pex5P2eWg1bDZdnUT5">
            Daniel Tarschys (fp)
          </p>
          <p xml:id="i-UvthkwCASnKQ8xGhJvMzXx">
            10
          </p>
          <pb facs="riksdagen-motions-pdf/data/198788/mot_198788_so_3/mot_198788_so_3-008.pdf"/>
          <pb facs="riksdagen-motions-pdf/data/198788/mot_198788_so_3/mot_198788_so_3-009.pdf"/>
          <p xml:id="i-G7NKqdkdW4C4VSkVS5haWH">
            gotab Stockholm 1988
          </p>
        </div>
      </div>
    </body>
  </text>
</TEI>
