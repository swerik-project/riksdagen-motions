<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968-höst-fk--01006">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968_höst_fk__1006/mot_1968_höst_fk__1006-001.pdf"/>
      <fw xml:id="i-TYZoggKeowWR6RETCZaQj8">
        6 Motion i Första kammaren, nr 1006 år 1968
      </fw>
      <div xml:id="i-CjYyMCuUkKpSCL5HTts6GG" type="motHeader">
        <div xml:id="i-GFQT518KNYDN8apfL7j17Y" type="motTitle"/>
        <div xml:id="i-UJDi3HF8wZZqvcszSyCicF" type="motSubmissionInfo"/>
      </div>
      <div xml:id="i-K4FoQYTHHrKkTf3HC2d9sF" type="motBody">
        <div xml:id="i-KVb1c2fESxPJ2yGcDDkh1w">
          <p xml:id="i-66DzVLg44XQVutkrmfTg9V">
            Nr 1006
          </p>
          <p xml:id="i-7cFdzWYYEDGhVmpWoDf4y8" type="titleString">
            Av herr Holmberg m. fl., i anledning av Kungl. Maj:ts proposition
            nr 129, angående revidering av läroplan för grundskolan.
          </p>
          <p xml:id="i-7JXhjUCV1rfxgMYzJZzmkJ">
            (Lika lydande med motion nr 1271 i Andra kammaren)
          </p>
          <p xml:id="i-Fz1UEkUGUGNtZH62JeRtVf">
            I proposition 1968: 129 angående revidering av läroplan för grundskolan
            framlägger departementschefen ett förslag, som bygger på ett betänkande
            framlagt av skolöverstyrelsen. I anledning härav finns anledning
            upp- märksamma följande:
          </p>
          <p xml:id="i-CMZa6gFaU1mCvoxcTLZUXQ">
            Lågstadiet Departementschefens förslag om att engelska införes
            med 2 vtr på låg- stadiet finns anledning notera med tillfredsställelse
            — inte minst med ut- gångspunkt från att den hittillsvarande försöksverksamheten
            givit goda resultat. Förmågan att kommunicera på ett främmande
            språk har fått allt större betydelse för allt fler grupper av
            vårt lands befolkning. Vi anser emellertid, att den dyrbara kompletteringsutbildning
            av lågstadielärare — som förslaget i realiteten innebär — av skolöverstyrelsen
            borde ha vägts mot de pedagogiska vinster som förslaget väntas
            ge. Med tanke på att låg- stadielärarna endast kommer att få tillfälle
            att undervisa i engelska i åk 3 vart tredje år är det av vikt
            att en fortsatt och utökad försöksverksamhet bedrives i ämnet
            även i åk 1 och 2. Vi finner det oroväckande att utrymmet för
            engelska tas från antalet svensktimmar. Det är under sådana förhållanden
            angeläget tillse att den grundläggande undervisningen i svenska
            rationaliseras och förbättras. En noggrann uppföljning är här
            av vikt.
          </p>
          <p xml:id="i-Qje7m6MANLyjzzpqFRhoP3">
            Mellanstadiet Högerpartiet anser i likhet med departementschefen
            att ämnet hemkun- skap bör få ökat utrymme på timplanen. Av bl.
            a. ekonomiska och orga- nisatoriska skäl är det emellertid lämpligare
            att öka timantalet i ämnet på högstadiet än på mellanstadiet.
            Högst tillfredsställande är enligt vår mening att ämnet svenska
            i åk 6 inte fått den reduktion i timantalet som skolöverstyrelsen
            föreslagit.
          </p>
          <p xml:id="i-MV4KEX75KtwPEaivKMkv3f">
            Högstadiet Tillvalssystemet. Inte minst av ekonomiska skäl är
            en rationa-
          </p>
          <pb facs="riksdagen-motions-pdf/data/1968/mot_1968_höst_fk__1006/mot_1968_höst_fk__1006-002.pdf"/>
          <fw xml:id="i-WXvL1tbTLaWjAVzy8NofZb">
            Motion i Första kammaren, nr 1006 år 1968 T
          </fw>
          <p xml:id="i-WgbkHqT26nmmQDc5ptnmr3">
            lisering och omorganisation berättigad. Det fria tillvalet, som
            var avsett att tillgodose elevernas personliga förutsättningar
            och anlag, har hittills mera kommit att spegla de flesta elevers
            och deras föräldrars mer eller mindre berättigade yrkesambitioner.
            Härigenom har det mindre antal ele- ver, som velat välja över
            hela fältet, fått sina möjligheter därtill beskurna på grund av
            att en viss tillvalsgrupp fått för liten anslutning. Tillvalssyste-
            met har således varit felkonstruerat. Orsaken till att de faktiska
            tillvalen kommit att bli långt mindre intres- sestyrda än man
            väntat har man från skolöverstyrelsens sida inte berört. I stället
            framhålles att den stora tillströmningen till s. k. teoretiska
            tillval bör föranleda en ändring av högstadiet till en helt sammanhållen
            skola med färre veckotimmar i tillval. Departementschefen följer
            i detta hänseende skolöverstyrelsens betänkande. Många remissinstanser
            har uttalat oro för den situation, som — om departementschefens
            förslag blir riksdagsmajo- ritetens — uppkommer för de s. k. praktiskt
            inriktade eleverna, vilkas an- tal i åk 9 för närvarande uppgår
            till cirka 22 procent. Denna minoritet kommer således att tvingas
            anpassa sig efter majoritetens skolgång. Departementschefen föreslår
            tillvalsalternativen: B-språk, konst, eko- nomi och teknik. Den
            valsituation som eleven därvid ställs inför inger be- tänkligheter.
            Erfarenheten tyder nämligen på att B-språkvalet kommer att starkt
            dominera. För närvarande väljer 62 procent av eleverna i hög-
            stadiet B-språk, och detta innebär, att de elever som gör detta
            val i grund- skolan och går vidare till gymnasium endast behöver
            välja ett nytt språk, medan de som i högstadiet väljer annat tillval
            än B-språk i gymnasiet får två nybörjarspråk. B-språken kommer
            de facto att uppfattas som ett mera attraktivt alternativ än de
            övriga. Vissa skäl talar därför för att göra B-språket obligatoriskt.
            Den allmän- na utvecklingen med alltmera internationella kontakter
            och internationellt beroende gör att kunskaper i ett andra främmande
            språk kan anses alltmer angeläget. Ökade språkkunskaper får också
            stor betydelse för elevernas aktivitet utanför skolan. De farhågor
            som på skilda håll uttalats för att vissa elever med ett andra
            främmande språk skulle ställas inför svåra inlärningsproblem kan
            man dock enligt vår mening inte bortse ifrån. Uppdelningen i en
            lättare och en svårare kurs i kombination med förbättrade läromedel
            för individualiserad undervisning för att underlätta inlärningen
            gör visserligen problemet mindre. Emellertid är det — som också
            departementschefen anför — svårt att realisera sådana planer under
            de närmaste åren. Det pedagogiska ut- vecklingsarbete som på senare
            tid igångsatts kan måhända göra att pla- nerna på ett obligatoriskt
            B-språk framdeles kan bli föremål för en pröv- ning.
          </p>
          <pb facs="riksdagen-motions-pdf/data/1968/mot_1968_höst_fk__1006/mot_1968_höst_fk__1006-003.pdf"/>
          <fw xml:id="i-XMuWnvLDySqkaFzsnEFYMB">
            8 Motion i Första kammaren, nr 1006 år 1968
          </fw>
          <p xml:id="i-5ypzjP74HCVGkTm24E6u2G">
            Alla tillvalsalternativ skall enligt propositionen ge likvärdig
            behörighet vid ansökan om inträde vid gymnasial skola. De pedagogiska
            och ekonomi- ska konsekvenserna av ett samtidigt studium av två
            nybörjarspråk i gym- nasium och fackskola beröres icke av departementschefen.
            Denna fråga kan enligt vår mening inte negligeras. Eftersom tillvalsämnena
            konst, ekonomi och teknik enligt departe- mentschefen kommer att
            vara de enda alternativ som erbjudes elever som ej väljer ett
            andra språk måste de utformas så att de kan utgöra attrak- tiva
            alternativ för dessa elevgrupper. Ämnet konst är diffust utformat
            och ämnet ekonomi utgör en blandning av samhällskunskap, hemkunskap
            och ekonomi, vilket gör att ämnet förlorar det mesta av sin karaktär
            och där- med också sin attraktionskraft. Liknande invändningar
            kan riktas mot ämnet teknik. Ytterligare analyser och preciseringar
            är således nödvän- diga om tillvalsämnena utöver B-språk skall
            vara attraktiva för eleverna. Det förhållandet, att elever, som
            gjort ett tillval, exempelvis B-språk, en- ligt skolöverstyrelsens
            förslag inte skulle ha möjlighet att därtill företa ett annat
            intressestyrt tillval, har föranlett departementschefen att införa
            ett andra tillval under beteckningen fritt valt arbete. Departementschefens
            förslag är enligt vår mening oklart och borde därför inte realiseras
            utan föregående precisering och försöksverksamhet.
          </p>
          <p xml:id="i-3xL9KuLKaPkQRNWisMygvq">
            Förslaget om en sammanhållen skola
          </p>
          <p xml:id="i-AYsSxNZmpNhbe1JMrSmZGM">
            En mera sammanhållen obligatorisk skola kan i och för sig från
            olika utgångspunkter vara önskvärd, vilket vi också framhöll i
            motion 1966: 333 (AK). Det bör emellertid observeras, att en viktig
            förutsättning för en effektiv undervisning i en sådan skolform
            är en differentierad metodik, som ännu långt ifrån existerar.
            I propositionen framhålles att för en mera sammanhållen skolgång
            talar att individualiseringsmöjligheterna numera är större än
            vad de var år 1962 och att tillvalets och linjedelningens nöd-
            vändighet som individualiserande hjälpmedel därför minskat. Skolöver-
            styrelsen medger dock, att de personella och materiella förutsättningarna
            för pedagogiska reformer är ganska skiftande i olika skolor. Högerpartiet
            anser emellertid, att det är svårt att bedöma om det för- slag,
            som presenteras i propositionen vad gäller konstruktionen av hög-
            stadiet, skulle leda till någon förbättring. Enligt vår mening
            borde ett sam- manhåillet högstadium inte införas förrän pedagogisk-metodiska
            resurser skapats för att kunna ge fullgod utbildning åt samtliga
            elever — således även åt dem som man vanligen betraktar som mindre
            studiebegåvade. Sto- ra satsningar bör göras för att undersöka
            i vad mån studiehämning och svaga prestationer kan relateras till
            det material och de metoder som nu användes. En revision av den
            nuvarande läroplanen är dock av orsaker som
          </p>
          <pb facs="riksdagen-motions-pdf/data/1968/mot_1968_höst_fk__1006/mot_1968_höst_fk__1006-004.pdf"/>
          <fw xml:id="i-4QdSf6giQ9M3rYjnc9wPQV">
            Motion i Första kammaren, nr 1006 år 1968 9
          </fw>
          <p xml:id="i-GjEENKQBTPiteRSN9JS76M">
            redan nämnts nödvändig. Man kan inte bortse från att 22 procent,
            d. v. s. mer än var femte elev, i dag väljer en s. k. praktisk
            linje i åk 94 För dessa elever finns icke i det föreliggande förslaget
            ett tillval som tillgodoser de- ras intressen och anlag. Enligt
            vår uppfattning kan det sammanhållna högstadiet godtagas endast
            under den förutsättning att ytterligare en till- valsmöjlighet
            inrättas med en undervisning i stort motsvarande den som i dag
            meddelas de elever som väljer tvåbokstaviga linjer. Eleverna bör
            enligt vårt förmenande vinna allmän behörighet för fort- satta
            studier oavsett vilket tillval de gör. Emellertid kan det erfordras
            sär- skild behörighet för fortsatta studier vid vissa utbildningslinjer.
            Det bör ankomma på skolöverstyrelsen att närmare utforma dessa
            särskilda be- hörighetsregler.
          </p>
          <p xml:id="i-PmTUmB6A9QcPsru6XUBpj1">
            Timplaner Grundskolans ämnen för estetisk-praktisk och fysisk
            fostran fick vid tillkomsten av 1962 års läroplan en förhållandevis
            ogynnsam ställning, vil- ket föranledde särskilda utskottet (1962:
            1 s. 166) att anföra följande: ”Utskottet förutsätter över huvud
            taget, att Kungl. Maj:t framdeles vid uppgörande av sina förslag
            till riksdagen beaktar önskvärdheten av att den estetiska aktiviteten
            inom skolan så långt möjligt ges vidgat wut- rymme.” Fråga är
            emellertid om inte skolöverstyrelsen visat alltför stor bunden-
            het vid detta yttrande vid utarbetande av sitt förslag till läroplansrevi-
            sion. Mycket tyder därför på att departementschefen i sitt förslag
            låtit ”pendeln” svänga alltför långt åt andra hållet till nackdel
            för färdighets- och orienteringsämnen. Det är enligt högerpartiets
            mening ytterst glädjande att notera den öka- de satsningen på
            estetisk-praktisk och fysisk fostran, då undervisningen i dessa
            ämnen är av stor betydelse bl. a. för den enskilde elevens person-
            lighetsutveckling och möjligheter till ett rikare fritidsliv.
            Det är emeller- tid absolut nödvändigt att eleverna ges en tillfredsställande
            undervisning i färdighets- och orienteringsämnen. Av denna anledning
            är det enligt vårt förmenande önskvärt att två veckotimmar överföres
            från den samlade gruppen epf-ämnen till tiden för färdighets-
            och orienteringsämnen, i första hand svenska och de naturorienterade
            ämnena. Inom ämneskretsen för estetisk-praktisk fostran har grundskolans
            ele- ver haft möjlighet till ett i verklig mening fritt val i
            det nuvarande högsta- diet. Härvid har det visat sig att endast
            cirka 20 procent av eleverna valt musik medan majoriteten valt
            teckning resp. slöjd. När departementsche- fen föreslår att alla
            tre ämnena göres obligatoriska, därför att utfallet av det fria
            valet gått ut över ett visst ämne, synes detta helt strida mot
            princi-
          </p>
          <pb facs="riksdagen-motions-pdf/data/1968/mot_1968_höst_fk__1006/mot_1968_höst_fk__1006-005.pdf"/>
          <fw xml:id="i-JoyUQR1gkPc48LwrsPbcqj">
            10 Motion i Första kammaren, nr 1006 år 1968
          </fw>
          <p xml:id="i-3wxTJ9fYDSKqMTnWCixdYu">
            pen om elevernas valfrihet. Erfarenheterna från enhetsskolans
            musikunder- visning visar, att den obligatoriska musikundervisningen
            i klass på hög- stadiet var utmordentligt svår att bedriva och
            att den icke ledde till aktivt musicerande. Grundskolans musikundervisning
            med elever som fritt valt detta ämne har däremot kunnat bedrivas
            så att det stimulerat eleverna till aktiviteter inom skilda grenar
            av ämnet. Det bör övervägas om icke en viss valfrihet mellan musik,
            teckning och slöjd bör tillåtas — i vart fall i åk 8 och 9. Som
            tidigare framhållits beröres inte de konsekvenser som den föreslag-
            na läroplansrevisionen kan få på efterföljande skolstadier. Inte
            minst all- varligt i detta hänseende är reduktionen av antalet
            timmar i svenska. Det är av vikt, som också departementschefen
            framhåller, att skolöverstyrel- sen bevakar följderna av en minskning
            av timantalet i färdighets- och ori- enteringsämnena.
          </p>
          <p xml:id="i-82mDZXhdfrBX21sjZru2Gi">
            Undervisningsrationalisering Under de närmaste åren har skolöverstyrelsen
            för avsikt att bredda för- söksverksamheten vad gäller arbetspassens
            längd och utöka den till att i allt större utsträckning omfatta
            även högstadieskolor för att på så sätt få ett bättre grepp om
            vilka positiva och negativa effekter som på längre sikt kan bli
            följden. Departementschefen är inte beredd att ta ställning till
            skolöverstyrelsens förslag, men det synes oss vara en angelägen
            reform att undervisning i längre arbetspass även i vissa av högstadiets
            ämnen kommer till stånd. Emellertid vill vi inte för närvarande
            komma med nå- got konkret förslag i denna fråga utan avvaktar
            resultatet av pågående försöksverksamhet. Ett studium av rationaliseringsmöjligheterna
            på skolans område kan inte — om man vill bibehålla den utvecklingstakt
            som vi hittills hållit — utgå från den förutsättningen att rationaliseringen
            till varje pris måste innebära minskade kostnader. Det är enligt
            vårt förmenande nödvändigt att påskynda och i viss mån prioritera
            forskning och pedagogiskt utveck- lingsarbete inom skolans verksamhetsområde.
            Ett sätt att öka effektiviteten i undervisningen är att förbättra
            lärarnas och skolledarnas möjligheter till utbildning och fortbildning.
            I detta sam- manhang hälsar vi med tillfredsställelse departementschefens
            förslag om resurstimmar, vilket synes vara ett steg mot en funktionell
            arbetsfördel- ning inom undervisningsväsendet. Invändningar har
            rests mot skolöverstyrelsens förslag om ändrade reg- ler i fråga
            om behörighet till arvodestjänst som huvudlärare. Departe- mentschefen
            anser, att någon ändring av gällande behörighetsregler inte för
            närvarande bör ske, vilket vi hälsar med stor tillfredsställelse.
          </p>
          <pb facs="riksdagen-motions-pdf/data/1968/mot_1968_höst_fk__1006/mot_1968_höst_fk__1006-006.pdf"/>
          <fw xml:id="i-8L1pYKnAwENaCSbUA51X7a">
            Motion i Första kammaren, nr 1006 år 1968 11
          </fw>
          <p xml:id="i-YV58Yy9EJZMMpHGxzu6M2Z">
            Lokaler Skollokalerna har ännu inte erhållit en ändamålsenlig
            utformning. Yt- terligare forskning bör bedrivas bl. a. med sikte
            på att få fram billigare byggsätt och material samt mer ändamålsenliga
            lokaler med sådan fiexi- bilitet i utformningen att de lätt kan
            anpassas till förändringar i undervis- ningsmetodiken. Skolöverstyrelsens
            bedömning att lokaltillgången i be- fintliga skolor skulle vara
            i stort sett tillräcklig för införandet av den nya läroplanen
            måste betecknas som orealistisk. Högerpartiet anser, att nya lokalnormer
            snarast måste utarbetas både vad gäller de skolor som plane- ras
            och till redan befintliga skolor. Skolans personal bör givetvis
            ha ett stort inflytande över själva lokalutformningen.
          </p>
          <p xml:id="i-6bYiHCEXrgHG5PUFPgrtdA">
            Läromedel Som tidigare framhållits är läromedelstillgången skiftande
            i olika skolor och det är därför angeläget att framställningen
            av erforderliga nya läro- medel forceras. Med tanke på att läromedlen
            har stor betydelse för möj- ligheten att nå de mål, som eftersträvas
            i grundskolan, anser vi att de- partementschefens yttrande i denna
            fråga är vagt. Det är synnerligen an- geläget att man med kraft
            söker lösa de problem som finns inom detta om- råde och att man
            på olika sätt underlättar för skolledare och lärare att in- formera
            sig om befintliga och nytillkomna läromedel.
          </p>
          <p xml:id="i-GcPBSe2ttV3tH6MLZRyeTZ">
            Kostnader Departementschefen framhåller att det är förenat med
            svårigheter att redan nu i detalj överblicka de kostnadsmässiga
            effekterna av den före- slagna reformen. Det finns därutöver skäl
            som talar för att den nya läro- planen kan medföra att vissa kostnader
            skjutes över på det gymnasiala och postgymnasiala stadiet. Den
            oro som bl. a. många kommuner visat vad gäller för kommunen ökade
            kostnader är förståelig, varför en precisering av de kostnadsmässiga
            effekterna snarast möjligt bör presenteras.
          </p>
          <p xml:id="i-GUDDX1NaUjV7eP2TLM2yS9">
            Den praktiska yrkesorienteringen Med en alltmer förlängd studietid
            förskjutes den tidpunkt då eleverna kommer i kontakt med arbetslivet
            till allt högre åldrar. Av denna anled- ning är det en väsentlig
            uppgift för skolan att inom sitt ordinarie utbild- ningsprogram
            också ge en realistisk bild av vad en arbetsplats är och vad en
            anställning innebär. Att ge eleverna en viss arbets- och arbetslivsfost-
            ran är en av den praktiska yrkesorienteringens mest väsentliga
            uppgifter. Högerpartiet ansluter sig till den förändring inom
            detta område som de- partementschefen föreslår, d. v. s. studiebesök
            i åk 8 och praktik i åk 9.
          </p>
          <pb facs="riksdagen-motions-pdf/data/1968/mot_1968_höst_fk__1006/mot_1968_höst_fk__1006-007.pdf"/>
          <fw xml:id="i-QcHHsLZivv5KNTXGxvHBZF">
            12 Motion i Första kammaren, nr 1006 år 1968
          </fw>
          <p xml:id="i-V47McvH6skCbWui8iKCvKY">
            Skolans trivsel- och arbetsförhållanden m. m. Som departementschefen
            framhåller har dessa frågor central betydelse. Disciplinsituationen
            i grundskolan är fortfarande otillfredsställande. Or- sakerna
            till svårigheterna är säkerligen till stor del att finna i de
            bristan- de möjligheterna att tillgodose de mindre studiemotiverade
            elevernas in- tressen, vilket i icke ringa mån sammanhänger med
            bristen på för dem ade- kvata läromedel och lämplig metodik. Av
            denna anledning är det, som nämnts, angeläget att påskynda utvecklingsarbetet.
            Även andra faktorer är självfallet av betydelse. Högerpartiet
            har vid flera tillfällen understrukit klasstorlekens betydelse
            och eftersträvat lägre delningstal, då det gäller att åstadkomma
            gynnsamma förutsättningar för undervisningens bedrivande. Vi har
            emellertid inte fått stöd för denna upp- fattning från riksdagsmajoritetens
            eller Kungl. Maj:ts sida, och problemet tas heller inte upp i
            föreliggande proposition. Skolöverstyrelsen har vid läroplansöversynen
            utgått från att nu gällande delningstal för bildande av klasser
            skall bibehållas. Samtidigt framhålles i skolöverstyrelsens betän-
            kande å s. 30 B: ”Erfarenheten visar, att elevgrupperna för undervisning
            i OC-språk för närvarande blir mycket små och att undervisningen
            därför kan bli särskilt effektiv.” Det finns anledning att allvarligt
            understryka vikten av att elevantalet i klasser och grupper inte
            göres så stort att allvarliga konsekvenser ur pedagogisk och disciplinär
            synpunkt kan uppstå. En del av de vinster som följer av skolans
            rationalisering (43 miljoner kronor en- ligt skolöverstyrelsen)
            avses användas till förbättrad elev- och personal- vård. En sådan
            förbättring kan uppnås genom att införa lägre delningstal i klasserna
            i synnerhet på mellan- och högstadierna. Lokalfrågan är i detta
            sammanhang betydelsefull. Från högerpartiets sida har länge ställts
            krav på lokaler i skolan för lärarnas förberedelsear- bete, konferensverksamhet
            och avkoppling. Dessa krav kan i längden inte nonchaleras. Det
            är också av vikt att eleverna får tillgång till vissa sam- lingslokaler.
            Vid vissa högstadieskolor med resande elever kan exempelvis behov
            av en cafeteria vara påkallat. En annan åtgärd för att öka arbetstrivseln
            i skolan är att på olika sätt söka förbättra relationerna mellan
            lärare och elever. Inom skolöverstyrel- sen pågår för närvarande
            ett utredningsarbete i syfte att främja goda ar- betsförhållanden
            i skolan. Vi motser med intresse resultatet av denna ut- redning.
            Vi noterar också med tillfredsställelse den betydelse departe-
            mentschefen tillmäter dessa frågor, och vi vill i detta sammanhang
            under- stryka vikten av en fungerande elevdemokrati. Under senare
            år har skol- barn och skolungdom i allt större omfattning anordnat
            diskussioner i olika aktuella ämnen och visat ett stort samhällsengagemang,
            vilket är värde-
          </p>
          <pb facs="riksdagen-motions-pdf/data/1968/mot_1968_höst_fk__1006/mot_1968_höst_fk__1006-008.pdf"/>
          <fw xml:id="i-2i1QJYvtQScsGQYV5qG6Ur">
            Motion i Första kammaren, nr 1006 år 1968 18
          </fw>
          <p xml:id="i-WmzH6HBfi41Qjx4qxL8Nhv">
            fullt. Lärare, skolledare och skolmyndigheter torde numera vara
            lyhörda för elevernas krav på medinflytande. Det är emellertid
            av vikt att i detta sammanhang understryka för eleverna, att de
            med ett ökat mått av med- inflytande också måste vara beredda
            att påta sig ett ökat ansvar. En för- utsättning för det senare
            är att vederbörande besitter kunskaper inom det område där de
            vill verka — dessutom spelar individens mognad härvidlag en icke
            oväsentlig roll. Det är angeläget, att det utredningsarbete som
            nu på- går inom skolöverstyrelsen blir föremål för en bred försöksverksamhet
            för att ett tillräckligt underlag för ett praktiskt konstruktivt
            handlande skall kunna skapas. Klassföreståndarinstitutionen är
            av väsentlig betydelse för elevernas an- passning till skolan.
            Den har inte varit tillfredsställande löst med nuvaran- de organisation.
            Enligt vår uppfattning måste åtgärder vidtagas så att den lärare
            som utses till klassföreståndare får mera tid till sitt förfogande
            för uppgiften. Tiden för klassföreståndarens uppgifter bör inte
            som nu är fal- let tas från något undervisningsämne, utan speciell
            tid bör kunna dispone- ras. Olika vägar bör prövas på försök innan
            man slutgiltigt binder sig i denna fråga. Klassföreståndarens
            uppgift bör vara av rent elevvårdande och studiehandledande karaktär;
            bokförings- och registreringsuppgifter kan med fördel fullgöras
            av annan personal. Med stöd av vad ovan anförts hemställes,
          </p>
          <p xml:id="i-KmGT7zSNUE5v5TTKU3kkmY">
            A. att riksdagen vid behandling av proposition nr 129 måtte besluta
            1) att i årskurs 9 utöver de föreslagna tillvalsalterna- tiven
            införa ett tillval med en undervisning i stort motsva- rande den
            som i dag meddelas de elever som väljer tvåbok- staviga linjer,
            2) att uppdraga åt skolöverstyrelsen att utforma de sär- skilda
            behörighetsregler som kan erfordras för tillträde till det gymnasiala
            stadiet, 3) att färdighets- och orienteringsämnena förstärkes
            med två veckotimmar, vilka överföres från epf-ämnena, 4) att ämnet
            hemkunskap erhåller ökat utrymme på hög- stadiet, 5) att nya normer
            för lokalbehov och lokalutformning snarast måtte utarbetas vad
            gäller både de skolor som pla- neras och redan befintliga skolor
            och att därvid kravet på skolpersonalens möjlighet att kunna påverka
            utformning- en beaktas;
          </p>
          <pb facs="riksdagen-motions-pdf/data/1968/mot_1968_höst_fk__1006/mot_1968_höst_fk__1006-009.pdf"/>
          <fw xml:id="i-C4MLRS176drJxQy55nENBs">
            14 Motion i Första kammaren, nr 1006 år 1968
          </fw>
          <p xml:id="i-APRD1c5VqwsS5Lz73F2XqN">
            B. att riksdagen måtte uttala 1) att anslaget till forskning
            och pedagogiskt utveck- lingsarbete framdeles bör prioriteras,
            2) att informationen om befintliga och nytillkomna läro- medel
            till skolledare och lärare snarast måtte förbättras; samt C. att
            riksdagen måtte beakta vad i motionen i övrigt bli- vit anfört.
          </p>
          <p xml:id="i-RjM99vYcEJPXCcqZ8Cw1nb" type="date">
            Stockholm den 1 november 1968
          </p>
          <div xml:id="i-NjPv2PJSsb8MsdWJPCjCPU" type="signatureBlock">
            <list xml:id="i-Ce8vogBNAr8fAwtPkbkBdN">
              <item xml:id="i-W5SunbS3NFgheUi5vF2und" who="i-MTA6YhhXtmnmGGwd2tXXRL" type="signature">
                Yngve Holmberg (h)
              </item>
              <item xml:id="i-V37Zn6vv4dAVwzMdFJk5ZQ" who="i-GFTRsNqinZi5u1Qbi8pmh8" type="signature">
                N. Yngve Nilsson (hj)
              </item>
              <item xml:id="i-Qg7LBVqnbzugE7PmQE4CTT" who="unknown" type="signature">
                Gösta Jacobsson (h)
              </item>
              <item xml:id="i-LGufjXFhPfkEkf76Jp8mxM" who="i-PUU7m4zHNmgsoCo9JZxuNX" type="signature">
                Ragnar Sveningsson (nh)
              </item>
            </list>
          </div>
          <p xml:id="i-GPBnqRDyg2evcUM22V2EUp">
            Carl Eskilsson (h) Rolf Eaijser (h) Allan Hernelius (h)
          </p>
        </div>
      </div>
    </body>
  </text>
</TEI>
