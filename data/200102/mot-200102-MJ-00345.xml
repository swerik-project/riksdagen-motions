<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0345/mot_200102_MJ_0345-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ345 pnr: m1566
          </p>
          <p>
            Motion till riksdagen 2001/02:MJ345
          </p>
          <p>
            av Marietta de Pourbaix-Lundin (m)
          </p>
          <p>
            Kommersiell valfångst
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om valjakt och svensk valpolitik. 2. Riksdagen
            begär att regeringen lägger fram förslag till en svensk tydlig
            politik mot valfångst i enlighet med vad som anförs i motionen.
          </p>
          <p>
            Stora möjligheter att påverka internationellt
          </p>
          <p>
            Från och med i år och tre år framåt är Sverige ordförandeland
            i Internationella valfångstkommissionen, IWC. Ordförandeskapet
            innebär inte bara att vi skall leda kommissionens arbete, utan
            också att vi har möjlighet att i mycket hög grad påverka utvecklingen
            inom :kommissionen. Under denna ordförandeperiod behöver Sverige
            representeras på regeringsnivå. Sverige måste nu aktivt arbeta
            för att valar får ett långsiktigt skydd mot all form av kommersiell
            valfångst. Sveriges roll i den internationella valpolitiken bör
            därför vara att driva på och stödja förslag om valreservat. Sverige
            spelade under 1970- och 1980-talen en viktig roll för att göra
            världens hav till en skyddszon mot kommersiell valfångst. Inte
            minst kom Sveriges pådrivande roll till uttryck vid FN:s miljökonferens
            1972. När Internationella valfångstkommissionen (IWC) möttes i
            Malmö 1982 togs beslutet att införa ett internationellt tidsbegränsat
            förbud, moratorium, mot kommersiell valfångst från och med 1986.
            Så kallad vetenskaplig fångst skulle även fortsättningsvis vara
            tillåten. Sverige var ett av föregångsländerna för att få valfångstmoratoriet
            till stånd. Detta moratorium var en stor seger, eftersom vetenskapliga
            fakta visade att många valpopulationer akut hotades av utrotning.
          </p>
          <p>
            21
          </p>
          <pb facs="riksdagen-motions-pdf/data/200102/mot_200102_MJ_0345/mot_200102_MJ_0345-0002.pdf"/>
          <p>
            2001/02:MJ345
          </p>
          <p>
            12
          </p>
          <p>
            Sverige börjar få dåligt rykte
          </p>
          <p>
            Valfångstnationerna har under flera år envetet argumenterat för
            att moratoriet inte behövs eftersom valpopulationerna ökat och
            därmed skulle en återgång till kommersiell valfångst vara möjlig.
            På senare tid har valfångstnationerna fått delvis stöd i denna
            uppfattning av vissa mindre länder. Några av de länder som drev
            fram valfångstmoratoriet stödjer nu kommersiell valfångst i kustnära
            vatten. Beklagligt nog är Sverige ett av dessa länder. Sveriges
            inställning har allt mer präglats av en positiv attityd till att
            den kommersiella valfångsten åter skall tillåtas. Till exempel
            är Sverige ett av de länder inom IWC som öppet stödjer förslag
            om att tillåta kommersiell valfångst i så kallade kusthav. Det
            finns dock fortfarande länder som står för en restriktiv valfångstpolitik
            och som anser att de diskutabla fakta om förstärkta valpopulationer
            som presenterats av valfångstnationerna inte tillnärmelsevis motiverar
            återupptagen kommersiell valfångst. Till dessa hör Australien,
            som länge argumenterat för ett långsiktigt förbud mot kommersiell
            valfångst. Australien har också under senare tid framfört ett
            informellt förslag om detta inom IWC:s ram. Förslaget går förenklat
            ut på att ett globalt valreservat inrättas samt att ett 50-årigt
            moratorium mot kommersiell valfångst införs. Den vetenskapliga
            valfångsten förbjuds genom att IWC:s grundtraktat ändras.
          </p>
          <p>
            Hoten har inte minskat
          </p>
          <p>
            Hoten mot valarna är inte mindre i dag än de var då valfångstmoratoriet
            infördes. Jakt av val går i dag inte att bedriva på ett djurskyddsmässigt
            acceptabelt sätt. Det finns i dag ingen jaktmetod som är ”human”.
            De jaktmetoder som används idag innebär samtliga att valarna blir
            utsatta för en utdragen och plågsam död. Valarna är dessutom redan
            av miljöskäl mycket utsatta djur i dagens världshav. De påverkas
            kraftigt av de miljöföroreningar som ägt rum och som fortsätter
            äga rum. Eftersom valarna ofta står högst upp i näringskedjan
            så är deras exponering för miljöförstörelsen extra stor. Populationerna
            av många valarter är mycket små i förhållande till tidigare. Det
            är svårt att med säkerhet lägga fast valpopulationernas storlek
            och därmed ännu svårare att förutsäga hur många valar som kan
            fångas utan att hota valartens fortbestånd. Försiktighetsprincipen,
            fastlagd av merparten av världens länder i Riodeklarationen 1992,
            måste tillämpas i praktiken också i valfångstpolitiken. Om man
            tillåter kommersiell valfångst kan det leda till en allvarlig
            och oåterkallelig skada på den biologiska mångfalden i haven.
          </p>
          <pb facs="riksdagen-motions-pdf/data/200102/mot_200102_MJ_0345/mot_200102_MJ_0345-0003.pdf"/>
          <p>
            Dags för en ny och tydlig politik
          </p>
          <p>
            Under och efter de senaste IWC-mötena har Sveriges agerande kritiserats
            hårt av intresseorganisationer. De har gjort gällande att regeringens
            representant i många frågor gör gemensam sak med valfångarnationerna
            och inte alls driver den tydliga valpolitik som borde föras ur
            djurskydds-, art- och miljöperspektiv. Enligt min mening är det
            mycket olyckligt att Sverige inte klart och tydligt kan föra en
            restriktiv och tydlig politik mot valfångst. Det finns därför
            behov av att de svenska ståndpunkterna i valjakt och den svenska
            valpolitiken fördjupas och tydliggöras. Det är angeläget att frågan
            av regeringen aktualiseras i riksdagen, förslagsvis i form av
            en skrivelse. Det är också viktigt att regeringen i sitt arbete
            på allvar tar in intresseorganisationerna. Inte minst med tanke
            på den stora kompetens de har i frågan.
          </p>
          <p>
            Stockholm den 4 oktober 2001
          </p>
          <p>
            Marietta de Pourbaix-Lundin (m)
          </p>
          <p>
            2000/01:c999
          </p>
          <p>
            13
          </p>
        </div>
      </div>
    </body>
  </text>
</TEI>
