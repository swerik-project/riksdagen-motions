<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__fk__199/mot_1927__fk__199-001.pdf"/>
      <fw xml:id="i-QBRovZQrGkjASWXAgyDRRV">
        Motioner i Första kammaren, Nr 199. 1
      </fw>
      <div type="motHeader" xml:id="i-4SgRvUGjZprwDEcnXP7Pnu">
        <div type="motTitle" xml:id="i-VLxtasoM6RxMWQ8tTdybru"/>
        <div type="motSubmissionInfo" xml:id="i-S2TSQXtrhKHiGF1xGKVbAS"/>
      </div>
      <div type="motBody" xml:id="i-44F7P7NQqH38SXCzowmWPt">
        <div xml:id="i-JqJaPRXSf3HA6UKAk8FEv">
          <p xml:id="i-FZMqt3Ava5LGRWQWF8DX5u">
            Nr 199.
          </p>
          <p xml:id="i-E2CyzrbdopUT4aVTvD4NgU">
            Av herr Lindhagen, om krisen i det parlamentariska systemet.
          </p>
          <p xml:id="i-PGW1mWv9WJspC3JoSQaLVg">
            Krisen i det parlamentariska systemet sysselsätter uppmärksamheten
            i världen. Den slår ut på sina ställen i ljusan låga. Även hos
            oss talar man om den, beklagar parlamentsledan och undrar vart
            det skall bära hän. Under sådana förhållanden böra väl statsmakterna,
            som äro parter, kunna finna det angeläget att själva sysselsätta
            sig med denna angelägenhet. Detta ansåg också interparlamentariska
            unionens kongress i Washington hösten 1925. Rådet hade på dagordningen
            överraskande nog uppsatt ämnet: det par- lamentariska systemet,
            den nuvarande krisen i detta system och dess bote- medel. Det
            visade sig dock, att rapportörens föredrag och diskussionen i
            kon- gressen företrädesvis gick ut på hyllningar till parlamentarismen
            och upp- fordran till kraftig front emot dess vederdelomän, bolsjevismen
            å ena sidan och fascismen å den andra. Rapportören gick enligt
            min uppfattning icke till grunden med frågan utan hänvisade fortfarande
            till nya former. Åtskilligt kan säkerligen vinnas även på denna
            väg. Men i det hela går den parlamen- tariska krisen sin väg framåt,
            oberoende av formerna. Så länge vi äro ense om, att statskonsten
            ej har något att skaffa med sinnelagets demokrati, så länge vi
            vägra att gå till grunden av tingen, så länge vi betrakta karaktärs-
            daningen såsom ett ämne, vilket ej vidkommer det offentliga livet,
            så länge kommer ett rätt styrande av staten att vara en omöjlighet.
            Den blir alltid styrd med minsta möjliga vishet vare sig styrelseformen
            är parlamentarism eller vad annat som helst. Detta är själva grunden
            till krisen. Därmed må icke fördömas insatserna i det förflutna.
            Formerna äro också viktiga och medverka till att draga till sig
            det rätta innehållet. Mänskligheten har kommit fram till en vändpunkt
            genom den allmänna rösträtten och av andra omskapande institutioner.
            Det är förklarligt, att den nu känner sig tveksam. Alt taga steget
            in i själv- ansvarets ännu föga prövade domäner är visserligen
            en svår prövning. Hur vi rygga tillbaka inför detta steg, visar
            redan den svenska interparla- mentariska gruppens behandling av
            detta ärende, som från kongressen remitte- rats för utlåtande.
            Anmärkningsvärt är redan, att riksdagen ej själv syssel- sätter
            sig av eget intresse med utrikespolitiska ärenden, utan överlämnar
            denna omtanke åt en enskild förening av riksdagsmän. Denna förening
            å sin sida tog ingen allvarlig befattning med ärendet eller, kanske
            rättare sagt, dess styrelse tillät den icke att göra det. Ehuru
            föreningen begärt att få
          </p>
          <p xml:id="i-2cqeLVhToH3xrvbQgJvwLm">
            Bihang till riksdagens protokoll 1927. 3 saml. 55 häft. (Nr 199—201.)
          </p>
          <pb facs="riksdagen-motions-pdf/data/1927/mot_1927__fk__199/mot_1927__fk__199-002.pdf"/>
          <fw xml:id="i-3jbJ7ha2MgRwMQAZosaLQY">
            2 Motioner i Första kammaren, Nr 199.
          </fw>
          <p xml:id="i-JuSJzBtnMX63rWtMGNc3t6">
            taga del av styrelsens slutliga förslag till svar, beslöt styrelsen
            den 26 maj förra året ”med hänsyn till den långt framskridna tiden
            icke sammankalla något ytterligare gruppmöte”. Washingtonkongressen
            hade tagit avstånd från diktatoriska tendenser, och den svenska
            gruppens styrelse svarade med att diktatoriskt beröva gruppens
            medlemmar deras yttrandefrihet. Gruppens och dess styrelses förhandlingar
            i detta viktiga ämne bifogas härmed till kän- nedom för gruppens
            medlemmar och upplysning om parlamentarismens obe- nägenhet enligt
            min uppfattning att gå frågorna in på livet (bil. A).
          </p>
          <p xml:id="i-LspPa5hsNGSQ4LXsFWzMpe">
            Det gives emellertid en utgångspunkt, som förtjänar att fasthållas.
            Den kan nämligen i sin mån förhjälpa oss över bryggorna till det
            obekanta landet. Det klagas ostridigt från alla håll över, att
            parlamentarismen lett till splitt- ring utan fasta konturer samt
            omöjliggör en regeringsduglig styrelse i brist på tillräckligt
            underlag i parlamentet. Man står villrådig och söker alltmera
            räddningen i kompromisser, fanflykt och utsuddande av konturerna.
            På detta sätt yppas kanske någon grå utväg, som kan i trötthetens
            tecken trolla fram en tillfällig majoritet i riksdagen. För att
            regeringen skall kunna sitta kvar, måste den i flertalet av sina
            framställningar följa enahanda metod för att det på detta sätt
            skall tryggas en ”varaktig” majoritet i riksdagen. Detta är nu
            den på regeringssättet utställda kontokurantens kreditsida. För
            att ernå dessa tillgodohavanden måste regeringen dock även sätta
            sig i skuld. På räkningen debiteras den för utplånande av sakens
            natur, omöjlig- görande för riksdagsmännen att handla efter grundsatser,
            valmännens förande bortom ljuset i sakfrågorna, åsidosättande
            av riksdagsordningens föreskrift om sammanjämkning först mellan
            kamrarna och ej redan i regeringen och regeringskommittéerna.
            Det borde vara uppenbart, att med ett sådant rege- ringssätt sjunker
            parlamentarismen lätteligen allt djupare och lämnar kanske till
            sist ingen annan utväg övrig än en övergång till diktaturen. Det
            måste uttalas, att ett dylikt styrelsesätt är alldeles stridande
            mot par- lamentarismens idé. Den liberala tankevärld, ur vilken
            parlamentarismen framsprungit, byggde i sin vårbrytning på sanningens
            makt. Det var denna som skulle lyftas upp med livets realiteter,
            representerad av folkhavet, och sättas i högsätena. Detta har
            visat sig i åtskilligt vara en illusion och för- utsättningarna
            sammansmälta i viktiga delar alltmer till overkligheter. Själva
            grundsatsen står dock kvar såsom klippan i havet. Regeringens
            moti- veringar och så vitt möjligt även beslut måste avspegla,
            vad regeringen efter sin övertygelse utan dagtingan anser själva
            saken samt folkets och landets bästa enligt samvetets bud kräva.
            Parlamentarismens stora apparat kommer alt rosta bort och bli
            till ingen nytta, om folket icke får klart veta, vad frågorna
            till sin natur gälla. De måste i valrörelserna få tillfälle att
            sluta upp kring livsfrågor, som lysa upp i deras medvetande och
            som de förstå. Det skall då med tiden visa sig, att sådana regeringsprogram,
            över vilka det svävar något av humanism och kristendom, ensamma
            äro mäktiga att med tiden både ute
          </p>
          <pb facs="riksdagen-motions-pdf/data/1927/mot_1927__fk__199/mot_1927__fk__199-003.pdf"/>
          <fw xml:id="i-271szZT1AG2cdJMAWoyx6q">
            Motioner i Första kammaren, Nr 199. 3
          </fw>
          <p xml:id="i-MiC6BqDfmwsovWetwTZ5BF">
            hos folket och i riksdagen samla majoriteter, på vilka en förtroendeingivande,
            verkningsfull och varaktig regim kan byggas. Ingenting är väl
            så ruinerande för statslivet som en växlande ängslan att nödgas
            gissa sig till, vad som bör ”kunna gå igenom i riksdagen”. Det
            är Ane den gamles politik, sveakonungens, som offrade den ene
            efter den andre av sina unga livskraftiga söner för att själv
            få leva. Endast en regering, som är beredd att falla på verkliga
            grundsatser i alla grundläggande frågor, faller framåt och har
            gagnat landet. Ane den gamles styrelsesätt må vi därför tillönska
            fortfarande samma ändalykt, som legenden skildrat. Då Ane stod
            i beredskap att offra den sista av sina söner, heter det kort
            och gott i sagan: ”Svearna tilläto det ej och så dog Ane.” Ett
            utslag av det nuvarande regeringssättet är, att de i 4 $ regeringsformen
            föreskrivna råd, som varje medlem i statsrådet skall giva konungen,
            i viktiga frågor kanske oftast icke äro några råd, utan allenast
            tvångsinstämmanden för att vidmakthålla skenet av regeringens
            enighet. Även en sådan samling sker på bekostnad av saken, vilseleder
            folket om sakens beskaffenhet och berövar allmänheten tillfälle
            att bilda sig omdömen. Med den parlamentariska krisen sammanhänger
            således också det tidsfeno- men, som kan kallas utslocknandet
            av folkets röst. Valmän och folkrepre- sentanter bliva alltmer
            beroende av sina överordnade. Parlamentarismen mi- litariseras.
            Man vågar ej säga ett fritt ord utan direktiv ovanifrån. Detta
            leder till, att vakthållningen kring livet självt försvinner och
            utbytes mot uppslutning kring partiets slumpvis tillkomna generaler
            och deras prestige. Den senare framför allt anses böra skyddas,
            även om det måste ske med den mest blodiga oförrätt mot realiteterna.
            Med parlamentarismens ovan förordade renässans böra småningom
            kunna grundmuras ansatser till en samvetsstat i stället för den
            nuvarande avkristnin- gen av sinnelagen. Styrelsesättet blir instinktivt
            alltmer inriktat på, huruvida det i en viss situation är regeringen
            eller riksdagen, som skall gå, allteftersom den ena visat mindre
            benägenhet än den andra att handla efter ”bästa förstånd och samvete”.
            Lösningen blir åter väsentligen förlagd till de ordinarie valen
            eller nya val efter riksdagsupplösning. Valmännen veta klarare
            vad det gäl- ler. De böra dock erhålla ytterligare upplysning
            genom ett officiellt valdoku- ment, som till skillnad från den
            nuvarande partipressen lämnar de olika upp- fattningarna tillfälle
            att där inför alla valmän angiva sina skäl med egna ord och göra
            det någorlunda vederhäftigt. Gillar då folkets majoritet den mening,
            som minst grundar sig på förstånd och samvete, kan det för den
            gången icke hjälpas. Sådant folk, sådan regering. Tålamodet är
            den största statskonsten. Till bedömandet av det parlamentariska
            problemet har jag tidigare sökt ur olika synpunkter bidraga genom
            åtskilliga framställningar även i riksdagen, av vilka de vidlyftigaste
            avgåvos åren 1917 (motion nr 289 i andra kammaren) och 1926 (motion
            nr 251 i första kammaren). Till ytterligare belysning av ämnet
            åberopas därför nämnda framställningar samt jämväl motionerna
            nr 196,
          </p>
          <pb facs="riksdagen-motions-pdf/data/1927/mot_1927__fk__199/mot_1927__fk__199-004.pdf"/>
          <fw xml:id="i-6nzz1NhRu1BAMxeSoiDp8s">
            4 Motioner i Första kammaren, Nr 199.
          </fw>
          <p xml:id="i-YYNzyqRnYxVCmymD6s7H5M">
            197 och 198 vid denna riksdag. Känd sak är för övrigt så god
            som vittnad, och ämnet står främst på dagordningen. Därför hemställes,
            på grund av vad ovan anförts,
          </p>
          <p xml:id="i-V12haEoox5S9QEca67LYsb">
            att riksdagen med anledning av krisen i det parlamentariska systemet
            ville: 1) uttala sig för och hos Konungen begära en omläggning
            av regeringssättet i syfte att sanera det politiska livet och
            skapa utsikter till bildande av starka regeringar med stöd av
            en med- veten folkmening; 2) erinra huruledes detta syfte icke
            minst kräver, att regeringens motiveringar och så vitt möjligt
            även beslut avspegla vad regeringen efter sin övertygelse utan
            dagtingan anser själva saken samt folkets och landets bästa kräva;
            att sålunda icke i medborgares och landets livsfrågor täges till
            främsta rättesnöre, vad som förmodas ”kunna gå igenom i riksdagen”
            genom utplånande av sakens nätur, omöjliggörande för riksdagsmännen
            att handla efter grundsatser, äventyrande av valmännens förande
            bakom ljuset och åsidosättande av riksdags- ordningens föreskrift
            om sammanjämkning först mellan kamrarna och ej redan i regeringen
            och regeringskommittéerna; och att följaktligen en ledamots i
            statsrådet övertygelse i viktiga grundsatser, trots olika meningar,
            fasthålles, antecknas till pro- tokollet och offentliggöres; 3)
            framhålla, hurusom ett sådant regeringssätt måste i längden verka
            lyckligare än bemödanden att genom kompromisser, fan- flykt och
            utsuddande av konturerna söka hålla ett parti i det längsta kvar
            vid regeringsmakten, vilket står i strid mot parla- mentarismens
            idé; 4) giva ett förberedande uttryck för dessa uppfattningar
            genom att besluta eller hos Kungl. Maj:t begära förslag om tillägg
            till 4 $ regeringsformen av huvudsakligen följande innehåll: ”Medlem
            av statsrådet skall avgiva sitt råd efter övertygelse om vad sakens
            natur samt folkets och landets bästa kräva och ej av hänsyn till
            andra medlemmars mening eller riksdagens för- väntade uppfattning.”
          </p>
          <p xml:id="i-8qvv9ojCrpJ3h6KGFzu1jQ" type="date">
            Stockholm den 20 februari 1927. Carl Lindhagen.
          </p>
          <pb facs="riksdagen-motions-pdf/data/1927/mot_1927__fk__199/mot_1927__fk__199-005.pdf"/>
          <fw xml:id="i-N1jRUR8PNDFLT9v531jERW">
            Motioner i Första kammaren, Nr 199. 5
          </fw>
          <p xml:id="i-T3kAChqaJTrcxZ9a9hWPPj">
            Bil. A.
          </p>
          <p xml:id="i-Y8mCFiTafXnHDQEWBcMN6j">
            Till interparlamentariska fredsgruppen.
          </p>
          <p xml:id="i-Er8C8AdKomMK231nG7bjsP">
            Vid interparlamentariska unionens kongress år 1925 i Washington
            stod på dagordningen ”det parlamentariska systemet, den nuvarande
            krisen i detta system och dess botemedel”. På förslag av rapportören,
            schweiziska national- rådet Horace Micheli, beslöt kongressen
            uppfordra kommittén för studium av politiska spörsmål och organisationsfrågor
            att ägna en undersökning av saken och avlägga rapport. Därförinnan
            skulle kommittén anställa en enquéte ibland de nationella grupperna.
            För min del erinrade jag om parlamentarismens grundfel att vara
            företrädes- vis endast en formaldemokrati. Rapportören hade föga
            berört de realpolitiska frågorna och deras försummande. Så länge
            alla partier äro ense om, att stats- konsten ej har något att
            skaffa med realdemokrati, så länge vi vägra att gå till grunden
            av tingen i våra överväganden inom parlamenten, så länge vi i
            motsats till exempelvis Konfutse, Sokrates och Kristus betrakta
            personlighetens kulti- vering såsom ett ämne, vilket ej vidkommer
            statsmakten, så länge kommer ett rätt styrande av staten att vara
            en omöjlighet. Den kommer alltid att bliva styrd med den minsta
            möjliga vishet vare sig styrelseformen är parlamentarism eller
            vad annat som helst. Det vore därför att befara, menade jag, att
            verklig upplysning icke skulle kunna erhållas genom uttalanden
            från formaldemo- kratiens huvudkvarter. Diskussionen komme emellertid
            att börja och mer kunde man måhända icke nu förvänta. I varje
            fall lärer den svenska fredsgruppen ej kunna undgå att inlåta
            sig på det även från den begärda yttrandet. Det hemställes alltså:
          </p>
          <p xml:id="i-6zJUmjYX57zZsFbMw37fMM">
            1) att fredsgruppen ville avgiva det av interparlamentariska
            unionen infordrade utlåtandet om den nuvarande krisen i det par-
            lamentariska systemet och dess botemedel; 2) att gruppen därvid
            även måtte taga under övervägande de synpunkter, som framställts
            i den vid 1926 års riksdag inom första kammaren väckta motion
            nr 251 angående berörda ämne och sär- skilt vad som anförts under
            kapitlen ”formaldemokratiens epok” (sid. 2—8) samt ”en vårbrytning
            i statskonsten” (sid. 31—38) ; och 3) att i varje fall gruppen
            ville till unionen överlämna ovan- nämnda motion såsom ett uttalande
            i ämnet från en av gruppens medlemmar.
          </p>
          <p xml:id="i-4S2YcuTktkgSnLYvmG9hUR" type="date">
            Stockholm den 14 april 1926. Carl Lindhagen.
          </p>
          <p xml:id="i-E88WSDxx1civwuEdpDAQXe">
            Protokoll fört vid styrelsens för Riksdagens In- terparlamentariska
            Grupp sammanträde (5) i fri- sinnade folkpartiets förtroenderådsrum
            lördagen den 24 april 1926 kl. 2 e. m.
          </p>
          <p xml:id="i-697Az1anvvKg7k63KMQbqy">
            Närvarande: Herrar ordföranden baron Adelswärd, C. G. Ekman,
            Hallin, greve Lagerbielke, andre vice talman Nilsson i Kabbarp,
            Pettersson i Bjälbo, Röing och Westman.
          </p>
          <pb facs="riksdagen-motions-pdf/data/1927/mot_1927__fk__199/mot_1927__fk__199-006.pdf"/>
          <fw xml:id="i-UaXzv52B7UtMN8HnkAfyqS">
            6 Motioner i Första kammaren, Nr 199.
          </fw>
          <p xml:id="i-8bzC63qrnaMtU8Zc4VeKRN">
            8 5.
          </p>
          <p xml:id="i-7b44DbyKv4PvtpAws83vni">
            Herr Lindhagen hade väckt en motion, vari hemställdes: 1) att
            gruppen ville avgiva det av interparlamentariska unionen infordrade
            utlåtandet om den nuvarande krisen i det parlamentariska systemet
            och dess botemedel; 2) att gruppen därvid även måtte taga under
            övervägande de synpunkter, som framställts i den vid 1926 års
            riksdag inom första kammaren väckta motion nr 251 angående berörda
            ämne och särskilt vad som anförts under kapitlen ”for- maldemokratiens
            epok” (sid. 2—8) samt ”en vårbrytning i statskonsten” (sid. 31—38)
            ; och 3) att i varje fall gruppen ville till unionen överlämna
            ovannämnda motion såsom ett uttalande i ämnet från en av gruppens
            medlemmar. Styrelsen beslöt anmoda herr Lindhagen att till det
            kommande gruppmötet avgiva närmare förslag till det ifrågavarande
            utlåtandet om den nuvarande kri- sen i det parlamentariska systemet
            och dess botemedel.
          </p>
          <p xml:id="i-G69suGFwhEcVyjaR2QKCoJ">
            Till Interparlamentariska fredsgruppen.
          </p>
          <p xml:id="i-2A3WsoDbY5FJwLpFXzUStq">
            Då jag av fredsgruppens styrelse erhållit i uppdrag att avgiva
            förslag till utlåtande i anledning av det av interparlamentariska
            unionens kongress i Washington år 1925 infordrade utlåtandet i
            frågan om ”det parlamentariska systemet, krisen inom detsamma
            och botemedlen däremot” ävensom över min motion till gruppen i
            samma ämne, tillåter jag mig föreslå gruppen att till Unionen
            avlämna en skrivelse av bifogade innehåll.
          </p>
          <p xml:id="i-ytrz6QJMzoU7XEhLPyZJF" type="date">
            Stockholm den 14 maj 1926. Carl Lindhagen.
          </p>
          <p xml:id="i-VkDxofwAvYwhUuzxNVfz12">
            (Förslag av C. Lindhagen.)
          </p>
          <p xml:id="i-QPuvmdDC9irmnVx2WVwuAe">
            Till Interparlamentariska Unionen.
          </p>
          <p xml:id="i-NRay7skUhP7iTBAPvka6PE">
            Med anledning av det av unionen från de interparlamentariska
            fredsgrup- perna infordrade utlåtandet om ”det parlamentariska
            systemet, den nuvarande krisen i detta system och dess botemedel”
            får den svenska gruppen för sin del anföra följande. Beträffande
            första frågan om det parlamentariska systemets författningsenliga
            organisation i Sverige får gruppen överlämna bifogade av dess
            sekreterare dok- tor Johannesson utarbetade svar på de särskilda
            spörsmål, som i detta avse- ende från unionen framställts. Vad
            härefter angår det tillika begärda yttrandet om detta systems
            verkningar i Sverige och rådande missförhållanden i detsamma,
            resa sig givetvis många- handa vanskligheter att kunna nöjaktigt
            uttala sig därom. Uppfattningarna i ett sådant brännande ämne
            gå givetvis i sär i mångt och mycket. Icke heller bör få förglömmas,
            att parlamentarikerna knappast äro ägnade att kunna med fullt
            förstående överskåda denna sak, där de på visst sätt intaga en
            partställ- ning. Emellertid måste ju i allmänhet från alla sidor
            kunna medgivas, att för- väntningarna på parlamentarismen i genombrottstiderna
            varit något för högt- flygande och att nu vid parlamentarismens
            förverkligande en viss stämning av desillusion gör sig gällande.
            Man kan till och med instämma med unionens
          </p>
          <pb facs="riksdagen-motions-pdf/data/1927/mot_1927__fk__199/mot_1927__fk__199-007.pdf"/>
          <fw xml:id="i-Tye28dTBxxgc2VV9uHjih6">
            Motioner i Första kammaren, Nr 199. 7
          </fw>
          <p xml:id="i-upiBLH6A94J4d62eRh2Hh">
            kongressuttalande år 1925, att situationen börjar antaga karaktär
            av en verk- lig kris. De krisföreteelser, som även i vårt land
            på många sätt väcka uppmärksamhet och diskussion i ämnet, kunna
            i korthet sammanfattas sålunda. (Här göres efter samråd en sammanfattning
            av det väsentliga av vad som framhålles i min motion i första
            kammaren nr 251 under kapitlet ”formaldemokratiens epok” (sid.
            2—6) och möjligen även strödda delar av det övriga innehållet,
            i den mån det innefattar en utveckling av nämnda erinringar .
            . -.) Slutligen har kongressen även uttalat sig för en diskussion
            om botemedlen mot krisen i det parlamentariska systemet. Enligt
            sakens natur hopa sig här svårigheterna i ännu högre grad. Ett
            avhjälpande av dylika missförhållanden bruka ej kunna åvägabringas
            annat än genom en lång evolution. Viktigt är emellertid, att denna
            utveckling anknytes och förberedes i en atmosfär av red- bara
            tänkesätt och beslutsamhet att gå till grunden av tingen. Åtskilligt
            kan säkerligen också redan nu vidtagas för förbättringar i formerna
            och genombrott i uppfostringsväsendet i förening med skäliga ekonomiska
            reformer. En närmare utveckling av detta vidlyftiga ämne är gruppen
            emellertid icke beredd att redan nu avlämna och i den gruppen
            från unionen tillhandahållna skrivelsen har nå- got yttrande på
            denna punkt icke heller för närvarande infordrats. På begäran
            av en av gruppens medlemmar, borgmästare C. Lindhagen, får gruppen
            överlämna den av honom vid 1926 års riksdag väckta motion om den
            vid kongressen väckta frågan. Denna framställning innehåller tillika
            oriente- ringar ur motionärens synpunkt fram emot botemedlen mot
            formaldemokratiens skuggsidor och det därav uppkomna kristillståndet
            i det parlamentariska sy- stemet.
          </p>
          <p xml:id="i-KydS85qzxCQgWGMzXMfCBn" type="date">
            Stockholm den 14 maj 1926. För svenska interparlamentariska fredsgruppen.
          </p>
          <p xml:id="i-6Nfoxuf5HHok7D5ph2F3hg">
            Protokoll fört vid styrelsens för Riksdagens Interparlamentariska
            Grupp sammanträde (6) i frisinnade folkpartiets förtroenderådsrum
            freda- gen den 14 maj 1926 kl. 3 e. m.
          </p>
          <p xml:id="i-HWccgWTYULiUrsCUeVnBTE">
            Närvarande: Herrar ordföranden baron Adelswärd, C. G. Ekman,
            Engberg, greve Lagerbjelke, vice talman Nilsson i Kabbarp, Pettersson
            i Bjälbo, Röing och Westman.
          </p>
          <p xml:id="i-6smf8ATCUdfLXAcEVrXDpb">
            $ 6.
          </p>
          <p xml:id="i-EcY2h5SaCT2EDLm1RmfTDz">
            Från herr Lindhagen förelåg det av styrelsen i anledning av hans
            motion begärda närmare förslaget till ett utlåtande om den nuvarande
            krisen i det parlamentariska systemet och dess botemedel. Styrelsen
            ansåg sig icke kunna hos gruppen tillstyrka ifrågavarande motion
            eller förslag.
          </p>
          <p xml:id="i-GdUhR517YYmf64vVwzeVbf">
            Protokoll fört vid Riksdagens Interparlamenta- riska Grupps sammanträde
            (3) i andra kamma- rens plenisal fredagen den 14 maj 1926 kl.
            4 e. m.
          </p>
          <pb facs="riksdagen-motions-pdf/data/1927/mot_1927__fk__199/mot_1927__fk__199-008.pdf"/>
          <fw xml:id="i-AKCqgEHSxgtmtjvVByB1jj">
            8 Motioner i Första kammaren, Nr 199.
          </fw>
          <p xml:id="i-R8s1hnvkkgRs1pBj7BXYyE">
            8 9.
          </p>
          <p xml:id="i-HVyc8GuqHLY2nDbKQe3WmM">
            I anledning av Interparlamentariska Unionens enquéte angående
            krisen i det parlamentariska systemet samt herr Lindhagens i detta
            ämne väckta motion uppstod en stunds diskussion. Ord'örandeskapet
            övertogs av herr vice ordföranden. Gruppen beslöt anmoda styrelsen
            taga motionen under förnyat övervägande samt därvid, om styrelsen
            så funne lämpligt, med sig efter fritt val adjungera en eller
            flera ledamöter av gruppen. Ett kommande gruppmöte borde taga
            del av styrelsens förslag till svar å ifrågavarande enquéte!)
          </p>
          <p xml:id="i-9LKrDBzPteW2mUko9wUMFj">
            Protokoll fört vid styrelsens för Riksdagens In- terparlamentariska
            Grupp sammanträde (7) i fri- sinnade folkpartiets förtroenderådsrum,
            riksdags- huset, onsdagen den 26 maj 1926 kl. 4 e. m.
          </p>
          <p xml:id="i-F3jn6feSfUyBRFDHM5iR3Y">
            Närvarande: Herrar ordföranden baron Adelswärd, Bengtsson, C.
            G. Ekman, Engberg, Hallin, Pettersson, Röing och Westman.
          </p>
          <p xml:id="i-5R6uJqxQZR8gXzQnZ6LN1z">
            $ 1.
          </p>
          <p xml:id="i-WR58gCYXTrqeNUBgsXcY3R">
            Med hänsyn till den långt framskridna tiden beslöt styrelsen
            icke samman- kalla något ytterligare gruppmöte under innevarande
            riksdag.
          </p>
          <p xml:id="i-YRvpLXxqVyL76CfG18x3Tc">
            8 3. I fråga om unionens enquéte rörande krisen i det parlamentariska
            systemet beslöt styrelsen, dels att icke med sig adjungera någon
            ytterligare medlem av gruppen i och för denna frågas behandling;
            dels att till unionen såsom svar avgiva en av verkställande sekreteraren
            utar- betad redogörelse för riksdagens organisation och funktion
            ävensom följande utlåtande beträffande kritiken av det parlamentariska
            systemet i Sverige: Trots förekomsten av vissa olägenheter även
            i Sverige i fråga om det parla- mentariska systemets funktion
            anser styrelsen icke anledning föreligga att tala om förefintligheten
            av en parlamentarisk kris. De anmärkningar, som kunna framställas
            mot det parlamentariska systemet i vårt land, synas i huvudsak
            vara följande. 1. På grund av riksdagens uppdelning i ett flertal
            partier är det svårt erhålla någon verklig majoritet såsom grundval
            för en parlamentarisk regering. 2. Följden härav blir lätt svaga
            regeringar eller täta regeringsskiften, vilket förhållande icke
            är fördelaktigt för landets styrelse. 3. Verkställande makten
            har tendens att delvis övergå från regeringen till parlamentet.
            4. På grund av långt driven detaljgranskning av ärendena tager
            riksdagen alltför ansenlig tid i anspråk. Nu omnämnda företeelser
            torde med större eller mindre styrka ha uppträtt inom alla parlament
            — liksom även den sg. k. parlamentsledan gjort sig märkbar i både
            Sverige och utlandet. Då en allmän svaghet i det parlamentariska
            syste- met — som på sina håll berett väg för bolsjevikisk eller
            fascistisk diktatur —
          </p>
          <p xml:id="i-XdTXEQe8wnpZZjhb7hHaUe">
            1) Detta beslut fattades i huvudsaklig anslutning till ett av
            herr Hallin framställt yrkande. Herrar Engberg och Hallén ansågo
            adjunktion obehövlig samt togo avstånd väsentligen från motionärens
            syn på saken. (Anm. av motionären.)
          </p>
          <pb facs="riksdagen-motions-pdf/data/1927/mot_1927__fk__199/mot_1927__fk__199-009.pdf"/>
          <fw xml:id="i-HVyMSJrHquJgJr9A3QTLeP">
            Motioner i första kammaren, Nr 199. 9
          </fw>
          <p xml:id="i-5FMbztYzPzQM9CQ3YqBwiV">
            icke kan konstateras i vårt land, ha också förslagen till botemedel
            för de brister, som ovan angivits, först och främst åsyftat förbättrad
            valmetod och andra de- taljer. Sålunda har man på vissa håll påyrkat
            återgång till majoritetsvalen till riksdagens kamrar, i stället
            för det gällande proportionella valsystemet. Man tror sig därigenom
            kunna åstadkomma en inskränkning i antalet partier och en ökad
            möjlighet för uppkomsten av bestämda och starka majoriteter såsom
            grundval för en parlamentarisk regering. Det synes dock föga sannolikt,
            att ett förändrat valsystem — om det skall bygga på rättvisa grundsatser
            — kan väsentligt inverka på partibildningen. Denna torde endast
            i mycket ringa grad vara en följd av det proportionella valsystemet,
            utan måste vara en naturlig kon- sekvens av det numera allt rikare
            politiska livet och de nya verksamhetsområ- den, som genom den
            ekonomiska och sociala utvecklingen kommit att falla under staten.
            — Vidare ha en del förslag framställts om förbättrad organisation
            av riksdagens arbetssätt, särskilt i tidsbesparande syfte. Till
            unionen skulle jämväl överlämnas den av herr Lindhagen i ämnet
            väckta motionen såsom yttrande från en av gruppens medlemmar.
          </p>
          <p xml:id="i-GCWaqCWQMCXFS8XFechR33">
            Justeras: In fidem Theodor Adelswärd. Fredrik Johannesson.
          </p>
          <pb facs="riksdagen-motions-pdf/data/1927/mot_1927__fk__199/mot_1927__fk__199-010.pdf"/>
        </div>
      </div>
    </body>
  </text>
</TEI>
