<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01418">
  <teiHeader>
    <fileDesc>
      <titleStmt>
        <title>om krav på legitimation vid utlämnande av allmän handling</title>
        <author>av Allan Hernelius</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om krav på legitimation vid utlämnande av allmän handling</title>
          <idno type="rdwebb">G1021418</idno>
          <rs type="number">1418</rs>
          <ref type="dokument_url_text">http://data.riksdagen.se/dokument/G1021418/text</ref>
          <ref type="dokument_url_html">http://data.riksdagen.se/dokument/G1021418</ref>
          <ref type="dokumentstatus_url_xml">http://data.riksdagen.se/dokumentstatus/G1021418</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XdricRvZKp8jwbwrxEgcha</idno>
            <name>ALLAN HERNELIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JqoQwDqr1QozEKxMnKjKgq" type="signed"/>
        <correspContext corresp="i-JqoQwDqr1QozEKxMnKjKgq">
          <note type="signatory" corresp="i-XdricRvZKp8jwbwrxEgcha"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1418/mot_197778__1418-001.pdf"/>
      <div xml:id="i-9HxQ2bwBAKgF4BE9n7kJhf" type="motHeader">
        <div xml:id="i-4hVfp18J2eVQxdVPPLonrD" type="motTitle"/>
        <div xml:id="i-KjWRYTbCin4kEZ48FS11X2" type="motSubmissionInfo"/>
      </div>
      <div xml:id="i-XfhhhGoD4uiY7zscZK95wZ" type="motBody">
        <div xml:id="i-QZ7y4KYswjEgfXZH9qUBfP">
          <p xml:id="i-G9oeVfn8WR4g3ypznwZNRD">
            1
          </p>
          <p xml:id="i-EH56DwKNGP5YokAjcEJXxb">
            Motion
          </p>
          <p xml:id="i-JVbSPqQcZswU3rcPqttQ6j">
            1977 /78: 1418
          </p>
          <p xml:id="i-EXAndY1PLML6APL58LxMAf">
            av Allan Hernelius om krav på legitimation vid utlämnande av
            allmän handling
          </p>
          <p xml:id="i-XnJrEKzLycRsMsMmpWpv3E">
            Den enskildes rätt att ha fri tillgång till allmänna handlingar
            har länge varit grundlagsfäst i vårt land. Bestämmelserna härom
            utgör en central del i vårt normsystem i fråga om tryck- och yttrandefrihet.
            Få andra länder har någon motsvarighet; de svenska bestämmelserna
            väc- ker också allt större uppmärksamhet utanför våra gränser.
            Bestämmelserna anses innebära att den som vill ta del av allmän
            handling inte behöver ange något skäl härför. Enligt åtskilliga
            auktori- tativa uttalanden anses de också innebära att den som
            vill ta del av så- dan handling kan uppträda anonymt. I JO:s ämbetsberättelse
            1977/78 refereras en framställning till regeringen från JO Lundvik
            av den 2 mars 1977, i vilken han med anledning av ett uppmärksammat
            fall be- gär föreskrifter, vilka inskärper att den som vill ta
            del av allmän hand- ling inte behöver uppge sitt namn utan får
            uppträda anonymt. Han be- höver inte röja sin identitet och kan
            följaktligen inte heller avkrävas le- gitimation. (Jfr i detta
            sammanhang JO 1971, s. 348.) I ett interpellationssvar den 15
            april 1977 (nr 109) anförde justitiemi- nistern att ”det anses
            följa av principen om fri tillgång till allmänna handlingar att
            den som begär att få ta del av allmänna handlingar, som inte är
            hemliga, inte behöver uppge vare sig sitt namn eller skälet till
            sin begäran”. Den 15 december 1977 utfärdades en förordning om
            ändring i all- männa verksstadgan, enligt vilken chefen skall
            tillse att den som hos myndighet begär att få ta del av allmän
            handling ej avkrävs uppgift om sitt namn (SFS 1977: 1113). Emellertid
            kan ifrågasättas om bestämmelsen att legitimation icke får avkrävas
            skapar tillräckligt skydd för handlingen. Riskerna är uppen- bara.
            Vissa av de handlingar som måste utlämnas utan legitimation kan
            vara oersättliga, såsom t. ex. testamenten och kontrakt. Genom
            att handlingen utlämnas kan den komma att utsättas för skadegörelse,
            bort- förande eller ändringar, utan att detta omedelbart upptäcks.
            En före- skrift om att legitimation kan begäras skulle minska
            riskerna i detta avseende och kan möjliggöra efterspaning om brott
            begåtts. Allmänhe- ten är dessutom numera van vid att förete legitimation
            i samband med besök på banker och postanstalter. I stadsbibliotekens
            läsesalar krävs ofta legitimation och kvitto innan t. ex. en utländsk
            tidskrift utlämnas. En allmän handling förefaller vara värd åtminstone
            samma skydd.
          </p>
          <pb facs="riksdagen-motions-pdf/data/197778/mot_197778__1418/mot_197778__1418-002.pdf"/>
          <p xml:id="i-DFUocwxXTkTsfk8ruozfkg">
            Mot. 1977 /78: 1418 12
          </p>
          <p xml:id="i-7AN3J3eMwt2VBGeRvdkbjK">
            Naturligtvis kan det tänkas förekomma fall då en person inte
            vill ha antecknat att han efterfrågat allmän handling. Denna fråga
            kan lösas på olika sätt. Antingen kan en förteckning över dem
            som efterfrågat allmän handling också den bli sekretesskyddad,
            eller också kan ett kvit- toförfarande, liknande det som används
            av biblioteken, tillämpas, varvid kvittot återställs när vederbörande
            återlämnar handlingen i oskadat skick. I detta sammanhang bör
            erinras om en för några år sedan inträffad händelse. En person,
            som erhöll tillstånd att ta del av hemlig handling, medförde i
            samband med en måltidsrast handlingen från lokalen. Det har utrönts
            att detta skedde för att han skulle bli i tillfälle att på en
            tidningsofficin fotografera handlingen. Efter måltidsrasten sökte
            han i smyg återställa handlingen men upptäcktes och dömdes senare
            för för- farandet vid domstol. Spörsmålet om rätt att kräva legitimation
            innan allmän handling ut- lämnas av myndighet synes böra bli föremål
            för utredning i lämplig form. Det bör ännu en gång upprepas att
            syftet inte på minsta sätt får vara att inskränka varje persons
            rätt att ta del av allmän handling. Denna rättighet anses av motionären
            som fundamental och får under inga förhållanden äventyras. Syftet
            är i stället att samtidigt åstadkomma i varje fall ett visst skydd
            för handlingen, dokumentet. Under åberopande av det anförda hemställs
            att riksdagen hos regeringen hemställer om utredning rörande krav
            på legitimation vid utlämnande av allmän handling.
          </p>
          <p xml:id="i-5MaYNB2y1fyftPmzpus5pU" type="date">
            Stockholm den 25 januari 1978
          </p>
          <p xml:id="i-Lste7oTTiJYAozdebCNxpu" type="signatureBlock">
            ALLAN HERNELIUS (m)
          </p>
        </div>
      </div>
    </body>
  </text>
</TEI>
