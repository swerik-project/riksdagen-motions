<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00320">
  <teiHeader>
    <fileDesc>
      <titleStmt>
        <title>Bostadspolitik ur ett Stockholmsperspektiv</title>
        <author corresp="i-mN8mVTBvBYjtHLNThWLo4">av Kalle Larsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bostadspolitik ur ett Stockholmsperspektiv</title>
          <idno type="rdwebb">GU02C320</idno>
          <rs type="number">C320</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C320/text</ref>
          <ref type="dokument_url_html">http://data.riksdagen.se/dokument/GU02C320</ref>
          <ref type="dokumentstatus_url_xml">http://data.riksdagen.se/dokumentstatus/GU02C320</ref>
          <ref type="doc">http://data.riksdagen.se/fil/8D51CF24-4100-46B0-AADD-EEB08B6B8913</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5pddtLwy622h33X3RtqGeL</idno>
            <name>Pernilla Zethraeus</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TzqdXndx1QHb3sQ5Vk75Vo" type="signed"/>
        <correspContext corresp="i-TzqdXndx1QHb3sQ5Vk75Vo">
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-5pddtLwy622h33X3RtqGeL"/>
        </correspContext>
        <correspAction xml:id="i-3GF7PNLsabfb5zx7eiukDQ" type="referral">
          <date when="2006-11-07"/>
        </correspAction>
        <correspAction xml:id="i-9PieDf4v4RPctxK7dwY3A3" type="dismissal">
          <date when="2006-11-07"/>
        </correspAction>
        <correspAction xml:id="i-7o9L55JaTFXMPgnrRuPmyQ" type="numbering">
          <date when="2006-11-02"/>
        </correspAction>
        <correspAction xml:id="i-J5T3Fuowri7tawCnLduhKQ" type="submission">
          <date when="2006-10-31"/>
        </correspAction>
        <correspAction xml:id="i-YJG4kjXBLkWhuVwbopRVpm" type="transfer">
          <date when="2006-10-31"/>
        </correspAction>
        <correspAction xml:id="i-QYRV78ZeAosXsqGyba8FdR" type="assigned"/>
        <correspContext corresp="i-QYRV78ZeAosXsqGyba8FdR">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PuDPPGtgbLf5pnLKcWhoNJ" type="motBody">
        <div xml:id="i-VYRKcJBgnLQcPxEv23GCry" type="motProposal" subtype="förslag">
          <head xml:id="i-MfKFod73YCAc577wuHMmFd">
            1 Förslag till riksdagsbeslut
          </head>
          <list xml:id="i-NTB5DANYG2Gv4cxquCaQwM" style="ol">
            <item xml:id="i-E8q7ovUWAjwm8f3gEZ2cey">
              Riksdagen tillkännager för regeringen som sin mening vad som
              i motionen anförs om att tillsätta en utredning som undersöker
              och föreslår åtgärder för att förbättra bostadssituationen vid
              utskrivning från institution, sjukhus, fängelse eller behandlingshem.
              1
            </item>
            <item xml:id="i-VwppYAuBHAe848KciJekzQ">
              Riksdagen tillkännager för regeringen som sin mening vad som
              i motionen anförs om att ge bostadssökande som nekats hyreskontrakt
              rätten att överklaga och pröva hyresvärdens skäl att vägra den
              sökande kontraktet.
            </item>
            <item xml:id="i-4rZ5fvjBTZHytYwK9MLrdb">
              Riksdagen tillkännager för regeringen som sin mening vad som
              i motionen anförs om att utreda förutsättningarna och villkoren
              för kommunal förmedling och uthyrning av lägenheter i andra hand.
            </item>
            <item xml:id="i-4uqgcbPxu6MNLRuQCaVnS3">
              Riksdagen tillkännager för regeringen som sin mening vad som
              i motionen anförs om att ta bort möjligheten att ta ut förmedlingsavgifter
              för andrahandskontrakt i förskott.
            </item>
            <item xml:id="i-Y19SQCyzZn83mnzpDe3TeB">
              Riksdagen tillkännager för regeringen som sin mening vad som
              i motionen anförs om att dels ge kommunerna obligatorisk skyldighet
              att anordna en avgiftsfri kommunal bostadsförmedling, dels klargöra
              vilka kriterier som ska gälla vid förmedling av alla hyreslägenheter
              och samhällets insyn i hyresvärdarnas tillämpning av dessa regler.
            </item>
            <item xml:id="i-SYrCuVxne2wrpV2weyLQMJ">
              Riksdagen tillkännager för regeringen som sin mening vad som
              i motionen anförs om att bostadsbidragens roll som en del av bostadspolitiken
              bör stärkas och att målet att ge ekonomiskt svaga hushåll möjlighet
              att hålla sig med goda och tillräckligt rymliga bostäder bör preciseras.
            </item>
          </list>
          <p xml:id="i-3hAsF5EHe8bMKH8tPwQ8RC">
            1 Yrkande 1 hänvisat till SoU.
          </p>
        </div>
        <div xml:id="i-FjwogMiYmLDrL5LtF5Fd5H" type="motContent">
          <head xml:id="i-SY5cUZmxg1HVYPJbMDiv9T" type="h1">
            Bostadspolitik ur ett Stockholmsperspektiv
          </head>
          <head xml:id="i-PxmEtrMmZPbMdAmvxCRJSj" type="h1">
            2 Inledning
          </head>
          <p xml:id="i-4QubgsoBhmtiWp7rTE3dAn">
            Rätt till bostad är en mänsklig rättighet. Alla nationella stater
            har skyldighet att förse sina medborgare med likvärdiga möjligheter
            att leva i goda bostäder till rimliga kostnader.
          </p>
          <p xml:id="i-ScMo7Acxuq28mTzMoYmfZB">
            En bostad är så mycket mer än ett tak över huvudet. Den har olika
            funktioner och betydelse beroende på vilket av livets olika skeenden
            vi befinner oss i. Vi gör många olika saker i vår bostad, vi äter
            och sover, umgås med familj och vänner och vi samlar kraft. Bostaden
            kan fungera som en bas­station mellan resor och jobb, men kan
            också fungera som ett arkiv över vårt liv där vi samlar minnen
            från livets olika skeenden.
          </p>
          <p xml:id="i-Rh2zQe9docHoVpvdnQ9srW">
            Oavsett hur det ser ut i vår bostad vill vi att den skall vara
            säker och trygg. I genomsnitt tillbringar vi 80 procent av vår
            tid i byggnader och en stor del av denna tid befinner vi oss i
            bostaden. Det är därför viktigt med ett säkert boende och att
            vi alla har möjlighet att ha en sådan grundtrygghet.
          </p>
          <p xml:id="i-NeMeWMW1kKfuL13FerbSDc">
            Under den förra mandatperioden med en vänstermajoritet i Stockholms
            stad och i en del andra kommuner i Stockholms län har det satsats
            på byggande av nya bostäder, men trots det saknar många en bostad
            och en del av nybyggnationerna är för dyra för många att efterfråga.
            Den nya borgerliga majoriteten i Stockholms stad och flera andra
            kommuner kommer knappast att satsa lika mycket på byggande. Man
            brukar bara hänvisa till att marknaden skall lösa all byggnation,
            men vi vet att det innebär byggandet av främst dyra lägenheter
            som få har råd att bo i. Särskilt viktigt är det att försvara
            räntebidragen, utan vilka betydligt färre lägenheter som vanligt
            folk har råd att bo i skulle byggas. I Vänsterpartiets budgetmotion
            anges ökade satsningar på räntebidragen, vilket ytterligare skulle
            stimulera byggandet. Med bostadsbrist för vanligt folk, som i
            Stockholm, breder otryggheten och rädslan ut sig. Vi har alla
            olika sätt att bemöta dessa känslor och numera är trappuppgångarna
            nästan alltid låsta och i lägenhetsdörrarna sitter dubbla lås.
            Samtidigt saknar många människor i Storstockholm någonstans att
            bo och andelen som hoppar mellan andrahandskontrakt och kompisboende,
            utan en fast punkt i tillvaron, är stor. Stora grupper befinner
            sig i såväl fattigdom som hemlöshet. Att vara utan bostad är att
            vara berövad rätten till ett värdigt liv, och för att förhindra
            att människor alls hamnar i denna belägenhet krävs verktyg för
            stat och kommuner för att förebygga hemlöshet. Det avgörande för
            att lösa problemet i vid bemärkelse är att bygga bostäder som
            de flesta har råd att bo i. Dessutom måste bostadsbidragen fungera
            på ett sådant sätt att de grupper som av ekonomiska skäl i dag
            inte kan söka eller behålla bostäder får en rimlig möjlighet att
            göra det. Därutöver krävs regleringar så att bostadsförsörjningen
            fungerar och bostäder kan fördelas under ordnade och icke-diskriminerande
            former, något som en fri marknad aldrig kan garantera.
          </p>
          <head xml:id="i-AvwAqWt66rMyB8m7Dte9G5" type="h1">
            3 Hemlöshet ett komplext problem som drabbar en heterogen grupp
          </head>
          <p xml:id="i-CVQesyZQ1Wy7yo7zVbZn1D">
            Den gemensamma nämnaren för hemlösa personer är att de saknar
            en egen eller förhyrd bostad och är utestängda från den reguljära
            bostadsmarknaden. Enligt Kommittén för hemlösa är man hemlös när
            man saknar tillgång till egen bostad och inte heller kan erhålla
            en reguljär bostad.
          </p>
          <p xml:id="i-UMqMRpDF3tHmthRLdfVooa">
            För att räknas som hemlös, enligt Socialstyrelsens bedömning,
            måste man sakna bostad men även ha sådana problem som leder till
            kontakter med behandlingshem, psykiatri och sociala myndigheter.
            Den som bara saknar egen bostad och inte kan få ett nytt kontrakt
            på grund av exempelvis betalningsanmärkningar räknas inte som
            hemlös i myndighetens kartläggningar. Inte heller räknas en person
            som hemlös som för tillfället hyr en andrahandsbostad av socialtjänsten
            på den sekundära bostadsmarknaden. Detta innebär att mörkertalet
            är betydande och att den reella omfattningen av hemlösheten är
            avsevärt större än den som Socialstyrelsen redovisar.
          </p>
          <p xml:id="i-7onqB1P4AUiJPnkqKcDeCy">
            Hemlöshet är ett komplext problem som drabbar en heterogen grupp
            i Storstockholm. I denna stora grupp finns dels människor som
            lever utan tak över huvudet (uteliggare, boende på härbärgen,
            lågtröskelinstitutioner eller enkla hotell), dels de bostadslösa
            (tillfälligt boende, stödboende, fångar och andra som saknar bostad
            utanför institutionen, inneboende hos anhöriga, boende med misshandlande
            partner).
          </p>
          <p xml:id="i-DD1DZu62DVxqCwhjxYKnFk">
            Målgruppen för tillfälliga boenden och stödformer för hemlösa
            är ofta ensamstående missbrukande män utan social förankring.
            Den ensamstående mannen kan dock ofta visa sig ha ansvar, eller
            delansvar, för ett eller flera barn. Vad gäller hemlösheten bland
            kvinnor anses denna vara mer dold än den bland män. Många av kvinnorna
            befinner sig i ett gränsland, bor på nåder hos sina vuxna barn
            eller i dysfunktionella parförhållanden, vilket gör att de inte
            automatiskt räknas som hemlösa trots att de själva upplever sig
            vara det. Myndigheter, frivilligorganisationer och medier utgår
            ofta från en förutfattad och klichéartad syn på hemlösa kvinnor
            som drogmissbrukare, prostituerade och/eller misshandlade.
          </p>
          <p xml:id="i-LLzLGPSCbCqEeR7NEbyFzt">
            De som skrivits ut från psykiatrisk slutenvård är kraftigt överrepresenterade
            bland de vräkta. Orsakerna står att finna i den nedbantade psykiatrin,
            bristen på stöd i boendet och institutionsalternativ men också
            på hyresvärdarnas misstro mot dem som exempelvis har sjukersättning
            av psykiska skäl. Bland intagna i fängelse är 15 procent bostadslösa
            före frihetsberövandet, men vad som är värre är att 20 procent
            är bostadslösa efter frigivningen.
          </p>
          <p xml:id="i-XYawFd2adjwHNTyb81smZV">
            Hemlöshet skall inte finnas i ett välfärdssamhälle. Vi vill därför
            bl.a. se till att hyror hålls på en låg nivå, så att alla har
            råd att bo. Vi vill även stärka besittningsrätten för dem som
            bor i andra hand. Regeringen bör tillsätta en utredning som undersöker
            och föreslår åtgärder för att förbättra bostadssituationen vid
            utskrivning från institution, sjukhus, fängelse eller behandlingshem.
            Det är särskilt angeläget vid placering som sker utan den enskildes
            samtycke. Detta bör riksdagen som sin mening ge regeringen till
            känna.
          </p>
          <head xml:id="i-4G2XCj5HFc4mmmLkMTUkdQ" type="h1">
            4 Marknadshyror, ökad segregation och allmännyttan
          </head>
          <p xml:id="i-HyKeHD6AWoYpS5SAARUv8n">
            För att Stockholm inte skall bli en än mer segregerad stad måste
            vi värna de hyresrätter som ännu finns kvar. Den borgerliga utförsäljningen
            av allmännyttan har bara lett till att ännu fler i dag står utan
            möjlighet att komma in på den reguljära bostadsmarknaden. Om utförsäljningen
            under den nya borgerliga majoriteten nu tillåts ta ny fart kommer
            bostadsförmedlingen att ha ännu färre lägenheter att förmedla
            eftersom det är de allmännyttiga bolagen som främst lämnar in
            objekt.
          </p>
          <p xml:id="i-H1QejuqNfSRVY9FyTcUykH">
            I Stockholms bostadsförmedling står i dag drygt 123 000 människor
            i kö. Priserna på bostadsrätter och villor ligger skyhögt över
            vad som råder på de flesta håll i landet och är helt ouppnåeliga
            för många av stadens invånare.
          </p>
          <p xml:id="i-9tFMfMWGt3LaKdsqwK6ukk">
            Till och med oktober i år har 5 800 lägenheter förmedlats av
            Stockholms bostadsförmedling, varav 4 900 till den reguljära kön.
            Statistiken för fördelning bostadsrätter/hyresrätter i Stockholms
            stad ser ut som följer:
          </p>
          <list xml:id="i-J87VJNYJtwZZfJ2t4tUveM" style="ul">
            <item xml:id="i-5EpLeUU1Pqhirj3UkM6qHT">
              Innerstaden: 45 procent hyresrätter, 55 procent bostadsrätter
            </item>
            <item xml:id="i-4KJbtqqErxZarYw1KXivvP">
              Hela staden: 45 procent bostadsrätter, 55 procent hyresrätter
            </item>
          </list>
          <p xml:id="i-JcdZyxKHwLvMiu8W56Fo59">
            Totalt antal inlämnade lägenheter till bostadsförmedlingen under
            2003 och 2004 i Stockholms stad:
          </p>
          <list xml:id="i-D2k8vYzHpo6o7Y2AD5zsPq" style="ul">
            <item xml:id="i-3y84hPEgrRixBo2AQZbfEk">
              Privata värdar 3 514
            </item>
            <item xml:id="i-14dt6MnsHDxGzRKTn6x4JN">
              Kommunala värdar 11 278
            </item>
          </list>
          <p xml:id="i-KrSUdizjdGf6AfRHhV47zG">
            En ny rapport som tagits fram av Utrednings- och statistikkontoret
            (USK) i Stockholms stad visar även den på att segregationen i
            Stockholm har ökat på grund av den borgerliga utförsäljningen
            av allmännyttan. Utredarna har haft i uppdrag att beskriva utförsäljningen
            av allmännyttan under den borgerliga mandatperioden, men också
            att utreda såväl kortsiktiga som långsiktiga effekter för Stockholms
            bostadsmarknad. Nu får vi alltså ytterligare en bekräftelse på
            att den borgerliga utförsäljningen av allmännyttan har ökat segregationen.
            Rapporten visar bl.a. att det genom utförsäljningen har blivit
            svårare att köa sig till en bostad i innerstan samt att det i
            dag är fler höginkomsttagare som bor i bostadsrätt i innerstan
            än före utförsäljningen. Den visar också tydligt att många som
            köpt sin ombildade hyresrätt kort därefter sålt den vidare. Upprörande
            är att utförsäljningen av allmännyttan i Stockholmsregionen gjorde
            att skattebetalarna förlorade närmare 30 miljarder kronor av den
            kommunala förmögenheten. Den som hade turen i den stora utförsäljningskarusellen
            tjänade i genomsnitt 700 000 kr på sitt köp, då utförsäljningspriset
            motsvarade endast hälften av marknadsvärdet. Den främsta drivkraften
            i Stockholm har således varit den egna ekonomiska vinningen.
          </p>
          <p xml:id="i-XubZpM3e7FwFPqu161fpHe">
            Vi vill utveckla ett samhälle där de olika boendeformerna finns
            representerade i alla stadsdelar och bostadsområden. Vi har inga
            invändningar mot bostadsrätten som boendeform, men motsätter oss
            denna omvandlingsutveckling och på det sätt den gått till. Det
            som generationer av stockholmare byggt upp i form av gemensamma
            tillgångar slumpades bort. Utförsäljningen har inte bara ökat
            boendesegregationen utan även minskat valfriheten för människor
            som vill bo i allmännyttans bostäder. Det borde vara självklart
            för alla kommuner att ha tillgång till kommunala bostäder, och
            vi vill försvara allmännyttans lägenhetsbestånd mot utförsäljning.
          </p>
          <head xml:id="i-UbESu4smDnGEkdvZY1PDbW" type="h1">
            5 15 400 kronor för tvåa på Djurgården
          </head>
          <p xml:id="i-Fp4fC3k5S7uGFEZnZmKPta">
            Om hyresmarknaden skulle vara fri i Stockholm skulle det vara
            dyrast att bo på Djurgården. Två rum och kök skulle då kosta 15
            400 kronor i månaden. Billigast skulle det vara i Tensta, där
            en liknande tvåa skulle kosta omkring 5 900 kronor. Uträkningen
            bygger på en modell som Hosan Zahir på Kungliga Tekniska högskolan
            (KTH) har skapat i sitt examensarbete på avdelningen för bygg-
            och fastighetsekonomi. Modellen tar hänsyn till faktorer som hyresnivå,
            avstånd till city och den sociala statusen i ett område och bygger
            på färska data från Stockholms bostadsförmedling.
          </p>
          <p xml:id="i-491cfakrNw98C2N6GYR6r4">
            Enligt modellen skulle man, inte helt oväntat, finna de dyraste
            lägenheterna i Gamla stan, på Östermalm och Kungsholmen, i Vasastan,
            på Norrmalm samt på nämnda Djurgården. En tvåa skulle i dessa
            stadsdelar ha en hyra på mellan 13 700 och 15 400 kronor i månaden.
            De billigaste tvåorna skulle enligt samma modell uppbringas i
            Tensta, Akalla, Rinkeby, Husby och Skärholmen, till ett månadspris
            på mellan 5 900 och 6 500 kronor.
          </p>
          <p xml:id="i-FF1kmsMN772pDvsgh1P1qG" type="titleString">
            Fri hyressättning skulle alltså ge rekordhöga höjningar. Marknadshyror
            i Stockholms innerstad skulle flerdubbla hyresnivåerna. Som exempel
            kostar i dag en tvåa om cirka 60 m 2 mellan 4 800 och 5 200 kronor
            i innerstaden. Med fri hyressättning, eller marknadshyror, skulle
            nivån för samma lägenhet alltså ligga i intervallet 13 700 till
            15 400 kronor i månaden. I ytterstaden skulle höjningen också
            bli väsentlig enligt beräkningarna av Hosan Zahir. Nu ligger snitthyran
            på mellan 3 800 och 4 100 kronor per månad för två rum och kök
            på 60 m 2 i områden som Tensta, Rinkeby, Husby och Spånga. Med
            marknadshyror skulle månadspriset hamna på mellan 5 900 och 6
            500 kronor. Sammantaget skulle alltså hyrorna höjas med närmare
            200 procent i innerstaden och drygt 50 procent i ovan nämnda förorter.
            Hosan Zahirs modell är förvisso inte någon absolut vetenskap,
            men ger ändå en indikation på vad som skulle hända om vi övergav
            bruksvärdesprincipen. Detta är, i runda siffror, resultatet av
            ett införande av marknadshyror.
          </p>
          <p xml:id="i-RQXQLpkFm5x4YBjAAGgxG3">
            Det är inte bara utförsäljningen av allmännyttan och faran med
            att införa marknadshyror som gör att vi riskerar en allt hårdare
            segregering på bostadsmarknaden. Även den rättslöshet som för
            närvarande drabbar de bostadssökande när de nekas ett hyreskontrakt
            är ett stort problem. I ett allt hårdare bostadsklimat tar sig
            hyresvärdarna mer friheter i sina val av hyresgäster. Häpnadsväckande
            krav kan ställas på en bostadssökande i dag, även då bostaden
            förmedlas via den kommunala bostadsförmedlingen. Det är hyresvärdens
            marknad och som sökande står man i princip rättslös inför fastighetsägarens
            beslut.
          </p>
          <p xml:id="i-YEVvXuVJc6XJrYKv5RcH2h">
            Alla som anvisats och tackat ja till en bostad, men inte fått
            denna, bör få veta på vilka grunder de avvisats, liksom vilka
            urvalskriterier och prioriteringsregler som hyresvärden använder.
            Detta är ett måste om man vill komma till rätta med diskrimineringen
            på bostadsmarknaden. För att skapa en rättssäker beslutsprocess
            för bostadssökande, bör man därför införa en överklagningsrätt
            för prövning av hyresvärdens skäl att vägra en bostadssökande
            ett hyreskontrakt. Detta bör riksdagen som sin mening ge regeringen
            till känna.
          </p>
          <head xml:id="i-61ZRCDiBs3UJeyUE8GGWdv" type="h1">
            6 Andrahandsupplåtelse
          </head>
          <p xml:id="i-JSaWjbLjB2ndLgNppFBy14">
            Boendet skall vara en mänsklig rättighet och inte en marknadsvara
            som utnyttjas för ekonomisk vinning. De former av spekulation
            och ekonomisk exploatering som förekommer inom boendet skapar
            stora orättvisor och skall bekämpas. Ockerhyror vid andrahandsuthyrning,
            liksom svarthandel med förstahandskontrakt, handlar om hur resurser
            överförs på orättfärdiga grunder mellan parter som befinner sig
            i icke jämlika maktförhållanden. Enligt Fas tighetsägarna Stockholm
            betalar andrahandshyresgäster i snitt 70 procent mer i hyra än
            vad förstahandskontraktsinnehavare gör, men det finns också exempel
            där personer har betalt 200 procent högre hyra än vad som står
            på hyresavin. Hyresgästföreningen rapporterar att den typ av medlemsärenden
            som ökat mest i hyresnämnderna rör återbetalning av för hög andrahandshyra.
            Mellan 2001 och 2002 ökande antalet ärenden från 150 till 280,
            vilket är en ökning med 87 procent.
          </p>
          <p xml:id="i-V6aFkP8ataZEhWBGVb7TtR">
            Det moderna storstadslivet i Stockholm är lättrörligt. Människor
            har oftare tillfälliga jobb eller studerar på annan ort under
            en period, vilket ger upphov till många andrahandsuthyrningar.
            Bostadsmarknaden är också sådan att människor kan känna behovet
            av att ha kvar sin lägenhet ett tag även när man flyttat in till
            en ny partner.
          </p>
          <p xml:id="i-6s6Vj6FM8TmKNGHPEwDQ9H">
            Enligt hyreslagen kan den som betalat för mycket i hyra i andra
            hand vända sig till hyresnämnden och få hyran prövad i efterhand.
            Om hyresnämnden gör bedömningen att hyran varit för hög skall
            förstahandshyresgästen betala tillbaka den överskjutande delen
            till andrahandshyresgästen. Inriktningen på lagen är riktig, men
            i praktiken uppstår trots detta ofta problem.
          </p>
          <p xml:id="i-RgcXyLRfEAxYzS2qvQ3ixq">
            Kommunala förmedlingar kan ges uppdraget att kontrollera att
            hyror sätts på en nivå som motsvarar bruksvärdet. Mot bakgrund
            av vad som ovan anförts bör regeringen utreda förutsättningarna
            och villkoren för kommunal förmedling och uthyrning av lägenheter
            i andra hand. Detta bör riksdagen som sin mening ger regeringen
            till känna.
          </p>
          <head xml:id="i-RUJ8EoH7RhMYiHMy6PdbSg" type="h1">
            7 Bostadsförmedling och bostadsanvisning
          </head>
          <p xml:id="i-VCoy5RFTjpW2xiDhZ5UV2Y">
            I bostadskrisens Stockholm har åtskilliga företag etablerats
            som sysslar med förmedling av andrahandskontrakt till oftast desperata
            människor. Förmedlingarna finansierar sin verksamhet genom att
            ta ut höga förmedlingsavgifter av dem som söker och tilldelas
            lägenheter. Nivån på avgiften bestäms av Kammarkollegiet, och
            även Stockholms kommunala bostadsförmedling tar i dag ut en avgift
            om 2 000 kronor per förmedlad lägenhet.
          </p>
          <p xml:id="i-BgQnvYTjiV3r1ZyHaMmGgY">
            Under 1990-talet har dock en del av de privata företagen agerat
            mycket oseriöst och lurat de sökande genom att ta ut förmedlingsavgiften
            i förskott för att sedan driva företaget i konkurs. Någon återbetalning
            av inbetalad avgift har det aldrig blivit tal om. Grunden för
            att kunna driva denna typ av oseriös verksamhet är att avgiften
            kan tas ut i förskott. Detta bör naturligtvis inte vara möjligt.
            Regering och riksdag bör därför se över regelverket och se till
            att man i framtiden bara kan ta ut en eventuell förmedlingsavgift
            efter det att den sökande skrivit under hyreskontraktet. Detta
            bör riksdagen som sin mening ge regeringen till känna.
          </p>
          <p xml:id="i-VYJzmSrzC14ZpdGhLSPcxY">
            Konsekvenserna för personer med svag position på bostadsmarknaden
            av upphävandet av bostadsförsörjningslagen och bostadsanvisningsrättslagen
            vid halvårsskiftet 1993 har aldrig blivit utredda, men det är
            tydligt att det kraftigt försvårade förhållandet för de bostadslösa.
            Den nya bostadsförsörjningslagen (2000:1383) som trädde i kraft
            den 1 januari 2001 ger staten rätt att ålägga en kommun att inrätta
            bostadsförmedling om det behövs med hänsyn till situationen på
            bostadsmarknaden, en möjlighet som regeringen fortfarande inte
            använt sig av trots att det är uppenbart att många kommuner inte
            klarar av att upprätthålla en fungerande bostadsförsörjning. Lagen
            om kommunernas bostadsförsörjningsansvar (2000:1383) innehåller
            dock bestämmelser om att en kommun har ett ansvar för att främja
            bostadsförsörjningen. Detta kan ske genom en bostadsförmedling,
            men lagen säger inget om huruvida en sådan förmedling skall förmedla
            förstahands- eller andrahandslägenheter. Vi finner detta ställningstagande
            märkligt med tanke på hur ojämlika förhållandena är på dagens
            bostadsmarknad i Stockholm.
          </p>
          <p xml:id="i-NFyKYRuV56hkaVUzswZEJX">
            Vi anser att det är angeläget att dels se över möjligheten att
            ge kommunerna obligatorisk skyldighet att anordna en avgiftsfri
            kommunal bostadsförmedling, dels klargöra vilka kriterier som
            skall gälla vid förmedling av alla hyreslägenheter och säkra samhället
            insyn i hyresvärdarnas tillämpning av dessa regler. Detta bör
            riksdagen som sin mening ge regeringen till känna.
          </p>
          <head xml:id="i-5AmVVGQ6i96iW9CyhGXdDL" type="h1">
            8 Bostadsbidrag
          </head>
          <p xml:id="i-JczWMf84DtbJWeX5UjzMHq">
            Bostadsbidragen skall vara ett bostadspolitiskt instrument med
            uppgift att ge ekonomiskt svaga hushåll möjlighet att efterfråga
            goda och tillräckligt rymliga bostäder. Bidraget skall ge ett
            skydd när hyran är för hög i förhållande till inkomsten och därmed
            ge hushållen en möjlighet att efterfråga bostad efter behov och
            inte enbart efter betalningsförmåga.
          </p>
          <p xml:id="i-cgeQ7vGj6Eh2fr6GHwijZ">
            Boverket och Statistiska centralbyrån har i en rapport, Bostadsbidrag
            under 1990-talet, undersökt den ekonomiska situationen för låginkomsthushåll
            med barn som bodde i hyresrätt år 2000 och jämfört den med år
            1995.
          </p>
          <p xml:id="i-Tq9FECqnVdWq2KUsH9Keyj">
            Undersökningen visar att ensamstående med barn i storstäderna
            bara hade 2 100 kronor kvar att leva på efter det att man betalt
            sina boendekostnader. I reella tal innebär det här en minskning
            med 1 700 kronor i månaden sedan 1995. I mindre kommuner uppgick
            försämringen till 1 100 kronor i månaden. Rapporten visar också
            att det framför allt är minskade inkomster som ligger till grund
            för att boendekostnaden tar allt större del av hushållens budget.
            I en storstad som Stockholm är ensamstående med barn i hög grad
            beroende av samhällets stöd.
          </p>
          <p xml:id="i-TLVCP2yYCvaGs2qcJNBaF2">
            I analys av bostadsbidrag (dnr S2003/3579/SF) konstateras bl.a.
            att bostadsbidraget för ensamstående med barn motsvarar ca 15
            procent av den bidragsgrundande inkomsten och för sammanboende
            ca 17 procent. I maj 2003 utgjorde ensamföräldrarna ca 67 procent
            av bidragshushållen och fick 73 procent av det totala bidragsbeloppet.
            Arbetslöshet och ekonomiskt bistånd är vanligt bland bostadsbidragstagarna.
            Bostadsbidragens roll som en del av bostadspolitiken bör därför
            förstärkas, och målet att ge ekonomiskt svaga hushåll möjlighet
            att hålla sig med goda och tillräckligt rymliga bostäder bör preciseras.
            Detta bör riksdagen som sin mening ge regeringen till känna.
          </p>
        </div>
        <div xml:id="i-KAZddqfd8ff9wH2MEQf78s" type="signatureBlock">
          <list xml:id="i-8RX4GL8fqXsBMoJm9ioskz">
            <item xml:id="i-DCfekSaP76xdS7USzMxUgY" who="i-mN8mVTBvBYjtHLNThWLo4" type="signature">
              Kalle Larsson (v)
            </item>
            <item xml:id="i-RhvczwLE7LqMRfrQNtzzGs" who="i-RnWtNUQCpycyMXbuRLTXcR" type="signature">
              Josefin Brink (v)
            </item>
            <item xml:id="i-EU2qM8GR9tLNASHwogi2wT" who="i-5pddtLwy622h33X3RtqGeL" type="signature">
              Pernilla Zethraeus (v)
            </item>
          </list>
        </div>
      </div>
    </body>
  </text>
</TEI>
