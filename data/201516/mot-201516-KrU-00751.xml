<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KrU-00751">
  <teiHeader>
    <fileDesc>
      <titleStmt>
        <title>Kulturell mångfald och mångfald inom kulturen</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:751 av Rossana Dinamarca m.fl. (V)</title>
          <idno type="rdwebb">H302751</idno>
          <rs type="number">751</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H302751/text</ref>
          <ref type="dokument_url_html">http://data.riksdagen.se/dokument/H302751</ref>
          <ref type="dokumentstatus_url_xml">http://data.riksdagen.se/dokumentstatus/H302751</ref>
          <ref type="docx">http://data.riksdagen.se/fil/C8D8FC6A-3B85-4258-AC65-AB46A6B27DCB</ref>
          <ref type="pdf">http://data.riksdagen.se/fil/E557802C-E9EB-4D9E-B255-3B7F7D1B3DAE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-L8qEwkS19pNtvXXL9gY7ha" type="signed"/>
        <correspContext corresp="i-L8qEwkS19pNtvXXL9gY7ha">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-4xTCF65FnVTh2nuexXpQwK" type="submitted">
          <date when="2015-10-02"/>
          <time when="12:49:52"/>
        </correspAction>
        <correspAction xml:id="i-SzyKyG4Ut91RhhYtNjtxPL" type="reviewed">
          <date when="2015-10-02"/>
          <time when="20:08:13"/>
        </correspAction>
        <correspAction xml:id="i-FsZ16UiXgEw8KiV5B4KPpF" type="referred">
          <date when="2015-10-13"/>
        </correspAction>
        <correspAction xml:id="i-3BV8s9wAxx3SLj8QskuK6M" type="assigned">
          <date when="2018-06-05"/>
          <time when="10:31:13"/>
        </correspAction>
        <correspContext corresp="i-3BV8s9wAxx3SLj8QskuK6M">
          <ref type="assignedTo">Kulturutskottet</ref>
        </correspContext>
        <correspAction xml:id="i-RLZsctq7zRNCP65q2RQSTx" type="behandlas_i"/>
        <correspContext corresp="i-RLZsctq7zRNCP65q2RQSTx">
          <ref type="uppgift">2015/16:KrU10</ref>
          <ref type="ref_dok_id">H301KrU10</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KrU10</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8owiYKPyCEu1Dn4dHBUJf7" type="behandlas_i"/>
        <correspContext corresp="i-8owiYKPyCEu1Dn4dHBUJf7">
          <ref type="uppgift">2015/16:UbU15</ref>
          <ref type="ref_dok_id">H301UbU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4AqREJPeK2HoHcXYWbAkNT" type="motHeader">
        <div xml:id="i-2UNd3FNGZGVYwiDQck5Ene" type="motTitle">
          Motion till riksdagen 2015/16:751 av Rossana Dinamarca m.fl.
          (V) Kulturell mångfald och mångfald inom kulturen
        </div>
      </div>
      <div xml:id="i-XYCGZ8PqVaFBaYEBNCuyK9" type="motBody">
        <div xml:id="i-6ooFgwsMDdS2bToqmDaEWr" type="motProposal" subtype="förslag">
          <head xml:id="i-SLQkdRo93ULAHvFUuirvAb">
            Förslag till riksdagsbeslut
          </head>
          <list xml:id="i-FdALLXb2Qr7tRYsRYvfcjE" style="ol">
            <item xml:id="i-Pp8VFazaNv6GdzkNhPZGjw">
              Riksdagen ställer sig bakom det som anförs i motionen om att
              regeringen bör ge Universitets- och högskolerådet ett särskilt
              uppdrag att stimulera, främja och följa upp de konstnärliga utbildningarnas
              arbete med breddad rekrytering, och riksdagen tillkännager detta
              för regeringen.
            </item>
            <item xml:id="i-oHg2F4oK7DT4JcMxS2gRZ">
              Riksdagen ställer sig bakom det som anförs i motionen om att
              det bör göras en översyn av den politiska styrningen och uppföljningen
              av mångfaldsuppdragen till kulturinstitutionerna och tillkännager
              detta för regeringen.
            </item>
            <item xml:id="i-RZaL8SpFqbNnNyikTUCKeg">
              Riksdagen ställer sig bakom det som anförs i motionen om att
              det bör tillsättas en utredning som får till uppgift att ta fram
              ett kunskapsunderlag och förslag på konkreta åtgärder för att
              öka mångfalden, jämlikheten och jämställdheten inom kultursektorn
              och tillkännager detta för regeringen.
            </item>
            <item xml:id="i-EumAvj2yJqU2S8Yh7Tgx9P">
              Riksdagen ställer sig bakom det som anförs i motionen om att
              det bör tas fram en strategi för att både öka kunskapen om mångfaldskonventionens
              innehåll och stärka konventionens roll vid utformningen av olika
              kulturpolitiska insatser och tillkännager detta för regeringen.
            </item>
          </list>
        </div>
        <div xml:id="i-LsSi73cvwL86nq966UjmNV" type="motContent">
          <head xml:id="i-7fc7z8DFj7iYDL3WdUN3bX" type="h1">
            Inledning
          </head>
          <p xml:id="i-DCj8wyaz9Y8BAjLJekUsKj">
            Kulturen spelar en central roll i ett demokratiskt samhälle.
            Genom kulturen kan olika grupper och individer få uttrycka sina
            livsval. Kulturpolitiken är därför ett viktigt verktyg i arbete
            för att försvara de mänskliga rättigheterna och alla människors
            lika värde.
          </p>
          <p xml:id="i-Awp9bWkFJSUk8uyvCjpz8k">
            Ett lands kulturpolitik speglar dess syn på människan, både som
            skapare och som mottagare av det som skapats av andra. Kultur
            kan också påverka människor att se världen med nya ögon, byta
            perspektiv och tänka på andra sätt. Kulturen kan vara ett viktigt
            verktyg för att förändra destruktiva eller förlegade attityder,
            traditioner och normer. Genom kulturen kan vi människor tolka
            och definiera vår tid, vårt förflutna och våra visioner framåt.
            Makten över tanken skapas i hög grad av vår möjlighet att utöva
            kultur och av att tillgodogöra oss kulturupplevelser. Våra föreställningar
            präglas av den världsbild som andra förmedlar till oss men också
            av vilka möjligheter vi har att själva berätta våra historier.
            Kultur och kulturyttringar är därför aldrig neutrala. De präglas
            av sin tids föreställningar, motsättningar och villkor.
          </p>
          <p xml:id="i-8XE5cwBSxkqRy9vQgaHkU6">
            Könsmaktsordningen, heteronormen, den strukturella rasismen och
            klassamhället begränsar det fria uttrycket genom att osynliggöra,
            undertrycka och nedvärdera berättelser och erfarenheter. Jämställdhet
            och jämlikhet kan därför aldrig uppnås, vare sig i samhället i
            stort eller inom kulturen, om vi inte bekämpar och segrar över
            dessa maktstrukturer.
          </p>
          <p xml:id="i-CnY2my4ZuTxHxWaJBZ7sTy">
            Kulturpolitiken och kulturlivet genomsyras, precis som samhället
            i övrigt, av patriarkala strukturer. Män är överrepresenterade
            inom kulturens alla områden. Det innebär att alla andras berättelser,
            erfarenheter och uttryck förblir underrepresenterade på alla nivåer
            i kulturlivet. Både historia och nutid präglas av osynliggörandet
            av kvinnor men även av hbtq-personer, personer med olika funktionsnedsättningar,
            rasifierade grupper och nationella minoriteter.
          </p>
          <p xml:id="i-MNsE8DrZsdWa5GGMpfQb88">
            Att uttrycka sig genom konsten är en fundamental mänsklig rättighet.
            Varje konstnärligt uttryck är unikt och en viktig del av det samhälle
            vi lever i. Resultatet av konstnärligt skapande kan inte likställas
            med vanliga varor och tjänster utan har en särskild dimension.
            Marknadskrafterna kan inte ensamma garantera kulturell mångfald,
            vare sig lokalt, regionalt, nationellt eller internationellt,
            utan huvudansvaret för detta vilar på det allmänna och på kulturpolitiken
            i stort.
          </p>
          <p xml:id="i-G4JPidpRcjqLqGpG6qVNDU">
            Det måste därför ges förutsättningar för att alla ska få möjlighet
            att utveckla sin skapande förmåga och vara aktiva deltagare på
            likvärdiga villkor i kulturlivet. Människors berättelser och erfarenheter
            ska likvärdigt belysas, gestaltas och representeras inom kulturens
            alla områden. Kulturell mångfald är i grunden en fråga om demokrati,
            yttrandefrihet och jämlikhet och någonting som berikar oss alla.
            Därför behövs det en progressiv kulturpolitik som bl.a. präglas
            av normkritiska, feministiska samt antirasistiska perspektiv,
            och som bryter ner de hinder för att utöva och ta del av kulturen
            som klassamhället skapar. Detta är särskilt viktigt i en tid där
            främlingsfientliga partier och den högerextrema rörelsen stärker
            sina positioner och både begränsar våra möjligheter att fritt
            uttrycka oss genom kulturen och ifrågasätter den fria kulturen.
          </p>
          <head xml:id="i-U59p4NdUrpK1PJYFbdLRxF" type="h1">
            Kulturell mångfald och mångfald inom kulturen
          </head>
          <p xml:id="i-4SuFF68Zw5c7NjCCzdQgAj">
            Kulturpolitikens uppgift är att ge riktlinjer som säkrar att
            samhällets kulturstöd främjar allas delaktighet i det kulturella
            livet, vilket bl.a. innebär att alla ska ha lika möjligheter till
            utbildning, arbete, karriär, anslag och stipendier inom varje
            konstområde. Det är därför glädjande att regeringen uttalat att
            de avser att bedriva en feministisk kulturpolitik. Samtliga myndigheter
            inom kulturområdet har i uppgift att integrera ett jämställdhetsperspektiv
            i sina verksamheter för att bidra till att uppnå det kulturpolitiska
            målet om allas möjlighet att delta i kulturlivet. Fem myndigheter,
            Statens musikverk, Konstnärsnämnden, Statens kulturråd, Statens
            konstråd och Riksutställningar, har även fått ett särskilt uppdrag
            i regleringsbreven om att ta fram en plan för hur jämställdhetsarbetet
            kan integreras och bli en del av myndigheternas ordinarie verksamheter,
            exempelvis i deras styrprocesser. Det är bra steg i rätt riktning,
            men mer måste göras både i feministiskt avseende men även ur jämlikhetsperspektiv.
          </p>
          <p xml:id="i-DfgjBEi5qH3pn36tkpojjV">
            Vi vill både att det ska finnas en mångfald av konst- och kulturyttringar
            och en kulturell mångfald inom kultursektorn. Detta förutsätter
            mångfald avseende allt ifrån etnicitet, språk, kön, ålder, klass,
            funktionalitet och sexuell läggning till yrkes- och utbildningserfarenheter
            inom kultursektorn. Det förutsätter också att det finns goda möjligheter
            för kulturskapare och konstnärligt yrkesverksamma att verka och
            utvecklas i sitt konstnärskap. En verklig kulturell mångfald kräver
            också att alla barn och unga har tillgång till kulturen, både
            som publik och som utövare. Vår målsättning är alltså att det
            ska finnas en mångfald bland kulturyttringar, kulturskapare och
            de som tar del av kulturen.
          </p>
          <p xml:id="i-KiBCDwwgqxt9k4qAfceVfr">
            Mycket tyder i dag på att kulturlivet inte speglar och tar tillvara
            den potential som vilar i samhällets mångfald. Snedrekryteringen
            till de konstnärliga utbildningarna samt personalsammansättningen
            på kulturinstitutionerna är tydliga exempel på detta.
          </p>
          <p xml:id="i-YUQ2M2HeL518RdCr7eQNo3">
            Alla har rätt till utbildning och sedan 2001 är alla lärosäten
            skyldiga att arbeta med mångfald och breddad rekrytering. Trots
            detta är studenter med utländsk samt arbetarbakgrund kraftigt
            underrepresenterade på konstnärliga utbildningar, medan studenter
            från högre tjänstemannahem står för en motsvarande överrepresentation.
            Inom andra yrkesutbildningar finns det en högre andel i båda dessa
            avseenden och utbildningar som sjuksköterska, högskoleingenjör
            och socionom motsvarar nästan exakt befolkningsgenomsnittet.
          </p>
          <p xml:id="i-3AavwpaMD6GgAEpfUv1DmC">
            Denna snedrekrytering har återkommande uppmärksammats av bl.a.
            Högskoleverket (numera Universitets- och högskolerådet, UHR),
            men problemet kvarstår. UHR ska enligt Förordningen (2012:811)
            med instruktion för Universitets- och högskolerådet ansvara för
            uppgifter av bl.a. främjande och utvecklande karaktär inom utbildningsområdet.
            Främjandeuppdraget innebär att myndigheten ska främja breddad
            rekrytering till högskolan och inom högskolan motverka diskriminering,
            samt på andra sätt främja lika rättigheter och möjligheter oavsett
            kön, könsöverskridande identitet eller uttryck, etnisk tillhörighet,
            religion eller annan trosuppfattning, funktionsnedsättning, sexuell
            läggning eller ålder. UHR fick i våras ett uppdrag av regeringen
            att kartlägga och analysera arbetet med breddad rekrytering på
            landets lärosäten i syfte att stärka densamma. Uppdraget ska redovisas
            till Utbildningsdepartementet senast den 1 april 2016. Vi har
            stor förhoppning att UHR:s främjandearbete kommer att få positiva
            effekter. Vi anser dock att det behöver läggas ett särskilt fokus
            på just de konstnärliga utbildningarnas arbete med att motverka
            diskriminering och bredda rekryteringen. Regeringen bör därför
            ge Universitets- och högskolerådet ett särskilt uppdrag att stimulera,
            främja och följa upp de konstnärliga utbildningarnas arbete med
            breddad rekrytering. Detta bör riksdagen ställa sig bakom och
            ge regeringen till känna.
          </p>
          <p xml:id="i-A9PVWHsTKntHCJYHPYxbFM">
            Andelen personer med utländsk bakgrund är även lägre på kulturinstitutionerna
            än i samhället i stort. En tendens som dessutom har förstärkts
            under de senaste tio åren. Det framgår av Myndigheten för kulturanalys
            (Kulturanalys) rapport Kultur av vem?, en undersökning av mångfald
            i den svenska kultursektorn som publicerades i somras. I rapporten
            undersöks för första gången sedan Mångkulturåret 2006 hur många
            av de anställda i den offentliga kultursektorn som är födda i
            utlandet eller har två utlandsfödda föräldrar. Studien omfattar
            drygt 120 museer, scenkonstinstitutioner och myndigheter/stiftelser/bolag
            och avser åren 2009–2012.
          </p>
          <p xml:id="i-9q3vyaJacG8v6i4aqymx9M">
            Av de 10 000 anställda i sektorn har 13,4 procent utländsk bakgrund,
            en nivå som i princip varit konstant sedan 2001. Sedan dess har
            dock andelen personer med utländsk bakgrund i befolkningen i stort
            ökat, vilket innebär att kultursektorns samhällsspegling inte
            bara är oförändrad, utan har försämrats. Samtidigt som befolkningssammansättningen
            i samhället har förändrats har kultursektorns personalsammansättning
            bara förändrats marginellt. I dag har den genomsnittliga svenska
            arbetsplatsen en högre andel personer med utländsk bakgrund än
            vad kultursektorn har. Personer med utländsk bakgrund har således
            svårare att komma in på kulturinstitutionerna än på andra platser
            på arbetsmarknaden. Kultursektorn är dessutom inte som vilken
            bransch som helst, utan det är särskilt viktigt att den är inkluderande
            och speglar samhället.
          </p>
          <p xml:id="i-FxUPzxmYm1PsY71nBMkVAd">
            Den politiska styrningen av mångfaldsarbetet behöver förbättras
            och Kulturanalys lyfter i sin rapport att uppdragen till kulturinstitutionerna
            bör ses över och förtydligas. I samband med en sådan översyn anger
            Kulturanalys att det bör övervägas om riktlinjerna avseende mångfaldig
            representation kan kvantifieras.
          </p>
          <p xml:id="i-S3JSyNyVaz8r7yji6Wvvac">
            Kvantifierade målsättningar i myndighetsstyrningen är dock inte
            en helt okomplicerad fråga och bygger på att det anses att mångfald
            både kan och bör mätas i verksamheterna. Det kan upplevas både
            som integritetskränkande och bidra till att reproducera stereotypa
            föreställningar, samtidigt som mångfaldsbegreppet riskerar att
            reduceras till representativitet när det gäller människors bakgrund
            etc. En möjlig väg att stärka styrningen är, enligt Kulturanalys,
            att utveckla kvantifierbara mål och kartläggningar på nationell
            och aggregerad nivå. Ett sådant arbete skulle kunna ge ett underlag
            för bedömningen av politikens effekter och behov av åtgärder.
          </p>
          <p xml:id="i-RHjc4R8hTDtAV8ynZJDaRr">
            Vänsterpartiet menar att en översyn av den politiska styrningen
            och uppföljningen av mångfaldsuppdragen till kulturinstitutionerna
            bör göras i syfte att öka politikens effektivitet och träffsäkerhet.
            Detta utan att inkräkta på centrala principer om kulturens autonomi
            och människors integritet, och utan att reducera mångfaldsbegreppet
            av mättekniska skäl. Personalens sammansättning utgör bara en
            av flera viktiga pusselbitar när det handlar om mångfald. Publikens
            sammansättning och kulturens innehåll – vilka som tittar och vad
            som gestaltas på scenen eller museet – är minst lika betydelsefulla.
            I detta arbete bör det ingå att se över mångfaldsuppdragen till
            kulturinstitutionerna i syfte att de ska förtydligas. Vad som
            ovan anförts om en översyn av den politiska styrningen och uppföljningen
            av mångfaldsuppdragen till kulturinstitutionerna bör riksdagen
            ställa sig bakom och ge regeringen till känna.
          </p>
          <p xml:id="i-TUsathhcYW5barXo6Si8kK">
            Kulturen är inte som vilken sektor som helst. Scenkonstinstitutionerna,
            musiklivet och museerna bidrar bl.a. med historiska och samtida
            berättelser och gestaltningar, vilket innebär att verksamheterna
            på olika sätt präglas av villkor kopplade till föreställningar
            om kultur och kulturarv. Den politiska styrningen för att öka
            representativiteten i kultursektorn bör därför vara baserad på
            kunskap om kulturarbetsmarknadens specifika funktionssätt.
          </p>
          <p xml:id="i-F1MmSjXhtZemmqYJLzDPGj">
            När delar av kultursektorn har en lägre andel anställda med utländsk
            bakgrund än arbetsmarknaden i stort, riskerar vi att samhället
            berövas vissa människors berättelser och synpunkter. En låg andel
            anställda med utländsk bakgrund inom en viss typ av institutioner
            kan därför göra att individer som annars gärna skulle arbeta där
            ger upp innan de ens försökt och väljer ett annat spår i stället.
          </p>
          <p xml:id="i-42xRXPGYwumaA66WM8VSto">
            Vänsterpartiet anser därför att kopplingen mellan de konstnärliga
            utbildningarna och arbetsmarknaden, förekomsten av diskriminering
            och nätverksrekryteringens utbredning inom kulturen bör utredas
            vidare, med hänsyn till att olika villkor råder inom olika delar
            av kulturlivet. Inom vissa delar, såsom musik och dans, spelar
            exempelvis språkkunskaper mindre roll, samtidigt som repertoarerna
            ofta kan vara traditionellt västerländska. I andra delar av sektorn
            kan föreställningar om kulturarv prägla verksamheten på ett sätt
            som gör den mindre attraktiv för nya grupper.
          </p>
          <p xml:id="i-3Cmr2YyCgjK5pExKKCvXnc">
            För att uppnå en högre grad av jämställdhet, jämlikhet och mångfald
            behöver bl.a. köns-, klass- och maktfördelning inom kulturlivet
            synliggöras i den byråkratiska och politiska sfären. Frågorna
            bör ses över i en utredning. En sådan utredning ska ha i uppdrag
            att kartlägga hela kulturlivet ur ett mångfaldsperspektiv – både
            hos de som utbildar, de som skapar och de som tar del av kulturen
            på olika sätt – samt ta fram en strategi och förslag på konkreta
            åtgärder för att uppnå ökad jämställdhet och mångfald. Detta arbete
            bör även innefatta att ta fram verktyg för ett systematiskt arbete
            mot strukturell diskriminering inom kulturlivet. Det bör därför
            tillsättas en utredning som får till uppgift att ta fram ett kunskapsunderlag
            och förslag på konkreta åtgärder för att öka mångfalden, jämlikheten
            och jämställdheten inom kultursektorn. Detta bör riksdagen ställa
            sig bakom och ge regeringen till känna.
          </p>
          <p xml:id="i-HCM3XGNNjocdeyimxvHSnz">
            Mångfaldskonventionen, Unescos konvention om skydd för och främjande
            av mångfalden av kulturyttringar, firar i år 10 år. Sverige var
            bland de första 30 länderna som ratificerade konventionen, vilket
            skedde 2006. Konventionen är det första multilaterala juridiskt
            bindande internationella avtalet på kulturpolitikens område och
            främjar interkulturell dialog och respekt för kulturella rättigheter.
            Frågor om yttrandefrihet är centrala. Konventionen ger ett ramverk
            för att skapa nya insatser för inkluderande, rättvis och hållbar
            tillväxt och utveckling och syftar till att fungera som en internationell
            plattform för arbetet med hur det internationella samfundet globalt
            ska skydda och främja den kulturella mångfalden.
          </p>
          <p xml:id="i-31xdThy8cvwJXavejxrfBw">
            Alla länder som har anslutit sig till konventionen har en skyldighet
            att implementera och arbeta efter konventionens målsättningar.
            Arbetet med att tillämpa konventionen genomförs av många aktörer
            tillsammans − på såväl nationell, regional som lokal nivå − inom
            offentlig verksamhet, kultursektorn, det civila samhället och
            den privata sektorn. Det finns i Sverige sedan länge en kulturpolitisk
            struktur med stöd till kulturlivet och andra insatser som främjar
            och skyddar mångfalden av kulturuttryck, men det behövs ett utvecklingsarbete
            i fråga om att skapa en större medvetenhet och kunskap om konventionens
            innehåll. Det kan t.ex. uppnås genom att konventionen intar en
            stärkt roll vid utformningen av kulturpolitiska insatser på olika
            nivåer och i formulerandet av strategidokument. I dag hänvisas
            det exempelvis ofta till Barnkonventionen i olika sammanhang som
            rör frågor som relaterar till barn. På samma sätt bör Mångfaldskonventionen
            i ökad omfattning finnas med i strategidokument som rör kulturpolitiska
            frågor inom olika sektorer och nivåer i Sverige.
          </p>
          <p xml:id="i-2mKE7gTujxzY2RbR3ARaKq">
            Det bör tas fram en strategi för att både öka kunskapen om Mångfaldskonventionens
            innehåll och stärka konventionens roll vid utformningen av olika
            kulturpolitiska insatser. Detta bör riksdagen ställa sig bakom
            och ge regeringen till känna.
          </p>
        </div>
        <div xml:id="i-VbVczLM7addP1SxR51yVmr" type="signatureBlock">
          <list xml:id="i-HjgmEw5R9n5yZY8cqLdoPM">
            <item xml:id="i-9iZci7dXGmrPHwLQM2Ttmv" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-USC1TVq3x9Rd4qoCAY6Akk" who="i-Beux79YM43dDCxrVuBqfWw" type="signature">
              Torbjörn Björlund (V)
            </item>
            <item xml:id="i-96TytmkS1KRdCkp3ywgGqo" who="i-8voj19hLWTGJHkxNP79tRb" type="signature">
              Nooshi Dadgostar (V)
            </item>
            <item xml:id="i-2WAfrDWw37PefHsMMDdTxX" who="i-7EGhEVdWhirq9oiHvVcrQR" type="signature">
              Lotta Johnsson Fornarve (V)
            </item>
            <item xml:id="i-HgFZGkGGWK1kVVnSGHXhn2" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-CdSJ9B5WjTsecWv5YSmtEF" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-3aqPH8wHb73CqJj1T2qb2S" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
