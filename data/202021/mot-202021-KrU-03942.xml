<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KrU-03942">
  <teiHeader>
    <fileDesc>
      <titleStmt>
        <title>med anledning av skr. 2020/21:105 Ungdomspolitisk skrivelse</title>
        <author corresp="i-BfmJ8hLMzGF9XMcc4M8Bfa">av Cassandra Sundin m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3942 av Cassandra Sundin m.fl. (SD)</title>
          <idno type="rdwebb">H8023942</idno>
          <rs type="number">3942</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H8023942/text</ref>
          <ref type="dokument_url_html">http://data.riksdagen.se/dokument/H8023942</ref>
          <ref type="dokumentstatus_url_xml">http://data.riksdagen.se/dokumentstatus/H8023942</ref>
          <ref type="docx">http://data.riksdagen.se/fil/BC683A66-A9EC-481A-8371-F2A3DE820761</ref>
          <ref type="pdf">http://data.riksdagen.se/fil/E7D3647A-AA97-4519-ABF5-483C0BA34535</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-K94FJmjHTKm8h66SB2cyDQ" type="basedOn"/>
        <correspContext corresp="i-K94FJmjHTKm8h66SB2cyDQ">
          <ref>Skrivelse 2020/21:105</ref>
        </correspContext>
        <correspAction xml:id="i-QELGhVGDXWuj1Jv9BW79rd" type="signed"/>
        <correspContext corresp="i-QELGhVGDXWuj1Jv9BW79rd">
          <note type="signatory" corresp="i-BfmJ8hLMzGF9XMcc4M8Bfa"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
        </correspContext>
        <correspAction xml:id="i-8XnzMJxUzXoP8espPCESMR" type="submitted">
          <date when="2021-04-07"/>
          <time when="13:54:48"/>
        </correspAction>
        <correspAction xml:id="i-AuXh8TeKXycy9iKJMqTDah" type="dismissed">
          <date when="2021-04-14"/>
        </correspAction>
        <correspAction xml:id="i-Lk1irH5HWKcFYKxs98qPPB" type="reviewed">
          <date when="2021-04-14"/>
          <time when="12:32:53"/>
        </correspAction>
        <correspAction xml:id="i-RZYqVWkzHrZUtrD9SUcr7q" type="referred">
          <date when="2021-04-15"/>
        </correspAction>
        <correspAction xml:id="i-YJ4UpsPQU219F8hhwFGzDL" type="assigned">
          <date when="2021-06-22"/>
          <time when="17:08:52"/>
        </correspAction>
        <correspContext corresp="i-YJ4UpsPQU219F8hhwFGzDL">
          <ref type="assignedTo">Kulturutskottet</ref>
        </correspContext>
        <correspAction xml:id="i-26m6RbzFddRKDVVmcduhJv" type="behandlas_i"/>
        <correspContext corresp="i-26m6RbzFddRKDVVmcduhJv">
          <ref type="uppgift">2020/21:KrU8</ref>
          <ref type="ref_dok_id">H801KrU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU8</ref>
          <ref type="ref_dok_titel">Ungdomspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3942 av Cassandra Sundin m.fl.
          (SD) med anledning av skr. 2020/21:105 Ungdomspolitisk skrivelse
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-RHHNtxZd5g3iMXQDanWk8H">
            Förslag till riksdagsbeslut
          </head>
          <list style="ol">
            <item xml:id="i-BEuQe8tdtDvPxrACxRUR6Q">
              Riksdagen ställer sig bakom det som anförs i motionen om att
              ungdomspolitiken inte ska utnyttjas som ett instrument för att
              premiera och styra ungdomars engagemang mot subjektivt utvalda
              politiska frågor, och detta tillkännager riksdagen för regeringen.
            </item>
            <item xml:id="i-58QwGWirv4muDYsvZKwdCu">
              Riksdagen ställer sig bakom det som anförs i motionen om att
              regeringen ska agera för en bredare representation av ungdomsorganisationer
              när Sverige ska representeras i ungdomspolitiska sammanhang, och
              detta tillkännager riksdagen för regeringen.
            </item>
            <item xml:id="i-TKpWHD6oXhUMSggiVoYNuS">
              Riksdagen ställer sig bakom det som anförs i motionen om att
              regeringen ska vidta åtgärder för att öka kunskapen i samhället
              om och motverka den svenskfientlighet som drabbar barn och unga,
              och detta tillkännager riksdagen för regeringen.
            </item>
            <item xml:id="i-CDKPAtHJdD1UXCAPj9sigq">
              Riksdagen ställer sig bakom det som anförs i motionen om likvärdighetsbidraget
              och tillkännager detta för regeringen.
            </item>
            <item xml:id="i-TT7WJXX35i2SZjqqimRcXC">
              Riksdagen ställer sig bakom det som anförs i motionen om att
              införa en strategi för att öka andelen högpresterande elever och
              tillkännager detta för regeringen.
            </item>
            <item xml:id="i-DbWwjnCpXLk7wmwKjid8CT">
              Riksdagen ställer sig bakom det som anförs i motionen om att
              införa en strategi för hur genomsnittsåldern för påbörjade högskolestudier
              ska sänkas och tillkännager detta för regeringen.
            </item>
            <item xml:id="i-JJv2fV5VAqNvjcB3inByM4">
              Riksdagen ställer sig bakom det som anförs i motionen om att
              även förskolan ska utgöra en målgrupp för Skapande skola och tillkännager
              detta för regeringen.
            </item>
            <item xml:id="i-WnqKKXtiDQEJXfhQtZF5kV">
              Riksdagen ställer sig bakom det som anförs i motionen om att
              utreda möjligheten för fastighetsägare att motverka trångboddhet
              och tillkännager detta för regeringen.
            </item>
            <item xml:id="i-M7u2JzuvwjiZxj3H4RuSpQ">
              Riksdagen ställer sig bakom det som anförs i motionen om att
              utreda fler möjligheter för finansiering av bostadsköp och tillkännager
              detta för regeringen.
            </item>
            <item xml:id="i-8XR9dPA31PLW9bT1hC524">
              Riksdagen ställer sig bakom det som anförs i motionen om att
              utreda en bolånemodell för unga och tillkännager detta för regeringen.
            </item>
            <item xml:id="i-41nDfJ361GzgmmNWewCY8P">
              Riksdagen ställer sig bakom det som anförs i motionen om att
              utreda fler möjligheter till boende för unga och personer över
              64 års ålder och tillkännager detta för regeringen.
            </item>
            <item xml:id="i-TwvvLsuq65nVTSKgCyPeCa">
              Riksdagen ställer sig bakom det som anförs i motionen om att
              utreda hur kommuner där det finns universitet eller högskolor,
              tillsammans med lärosätena ska planera för att studentbostäder
              finns tillgängliga, och detta tillkännager riksdagen för regeringen.
            </item>
            <item xml:id="i-MJoe5qNbqcgzxgVMokm4v1">
              Riksdagen ställer sig bakom det som anförs i motionen om att
              regeringen bör redovisa och adressera problemet med den förda
              migrationspolitikens påverkan på bostadsbristen hos ungdomar,
              och detta tillkännager riksdagen för regeringen.
            </item>
            <item xml:id="i-GSkF8t1Ae5eruetXXiND1k">
              Riksdagen ställer sig bakom det som anförs i motionen om att
              regeringen bör vidta åtgärder för att öka ungdomars inflytande
              över gemensamma offentliga miljöer och tillkännager detta för
              regeringen.
            </item>
            <item xml:id="i-4ot5pMtNmgu5qSTMejJvSP">
              Riksdagen ställer sig bakom det som anförs i motionen om att
              regeringen ska ge Arbetsmiljöverket i uppdrag att undersöka specifikt
              ungas arbetsmiljö och tillkännager detta för regeringen.
            </item>
            <item xml:id="i-8VjKGsmmW4ft2h1pCHxvy3">
              Riksdagen ställer sig bakom det som anförs i motionen om att
              jobba aktivt i skolan kring de värderingar och normsystem som
              utgör grunden för hederskulturen och tillkännager detta för regeringen.
            </item>
            <item xml:id="i-6tqVkB8XGBW6F7FnW5f3SY">
              Riksdagen ställer sig bakom det som anförs i motionen om att
              fler barn och unga ska ha möjligheter till fritidsaktiviteter
              och tillkännager detta för regeringen.
            </item>
            <item xml:id="i-P9RUrrtpeJDykSHUuMfRwj">
              Riksdagen ställer sig bakom det som anförs i motionen om att
              ungdomspolitiken är en nationell angelägenhet och att Sverige
              ska agera för att nationell särart och prägel sett till ungdomspolitiken
              ska tas stor hänsyn till i EU-sammanhang och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-21pQE7JEMi7BGza894cxjF" type="h1">
            Motivering
          </head>
          <p xml:id="i-VnLH3FXRWf6X3zoHwCkStk">
            Alla unga har rätt att själva forma sina liv och rätt till delaktighet
            och inflytande vad gäller utvecklingen av vårt land. Regeringen
            redovisar i sin skrivelse hur deras arbete med det ungdomspolitiska
            målet genomförts och vilka ambitionerna är framgent.
          </p>
          <p xml:id="i-9qwMAXxN36gm2jFGKNC9dY">
            I det ungdomspolitiska handlingsprogrammet i proposition 2013/2014:191
            presen­terades tre särskilt prioriterade områden, varav psykisk
            hälsa var ett. Detta till trots har den psykiska ohälsan bland
            barn och unga stadigt ökat de senaste åren. Sedan den 1 januari
            2020 är barnkonventionen en del av svensk lag. I konventionens
            fyra grund­principer går att finna att alla barn har rätt till
            liv, överlevnad och utveckling. Hälsa och däribland psykisk hälsa
            är en grundpelare för att uppfylla den principen i konventionen.
          </p>
          <head xml:id="i-7G7tjnEDXJEqY4GAbKLQDc" type="h2">
            Diskriminering och polarisering i civilsamhället
          </head>
          <p xml:id="i-6kSJXWCPv8d5jLmmBuou8s">
            Regeringens ungdomspolitik präglas av att man subjektivt försöker
            rikta ungdomars politiska engagemang mot vissa utvalda politiska
            frågor som klimatfrågan, trots att undersökningar från bl.a. MUCF
            visar att flera andra frågor är viktigare för svenska ungdomar.
            Attityd- och värderingsstudien från 2018 som genomfördes av MUCF
            visar exempelvis att sjukvårds-, skol- samt migrations- och integrationsfrågan
            var viktigare för ungdomar än klimatfrågan. Detta reflekteras
            allt för illa i vad regeringen väljer att betona i sin ungdomspolitik
            och vidta åtgärder kring. Att regeringen agerar så är inte bara
            tydligt i ljuset av den ungdomspolitiska skrivelsen, men också
            i hur regeringen agerat tidigare när man har intagit ståndpunkter
            i EU-ärenden.
          </p>
          <p xml:id="i-SKSnqTi2YmZHd6DAqpLQbm">
            På en rad håll i skrivelsen refererar regeringen till, och framhåller
            hur man nyttjar sig av, Landsrådet för Sveriges ungdomsorganisationer
            (LSU). Det är inte lämpligt av olika skäl att luta sig tungt mot
            LSU, exempelvis vad gäller att organisationen ensamt ska vara
            part i att nominera ungdomsrepresentanter för internationella
            samtal och platt­formar för ungdomspolitiken, eftersom organisationen
            inte enkelt kan sägas representera ens en majoritet av alla ungdomars
            intressen. Här skulle ett bredare urval av organisa­tioner kunna
            tillfrågas, exempelvis genom komplement från idrottsrörelsen.
            Detta är yttermera problematiskt i ljuset av att LSU de senaste
            åren gjort tydliga utspel av parti­politisk karaktär, där man
            bl.a. har gjort öppna och tydliga politiska ställningstaganden
            mot utvalda partier i Sveriges riksdag och därmed också i förlängningen
            mot de ungdomar som sympatiserar med dessa partier. Trots detta
            agerar regeringen som om LSU vore partipolitiskt objektivt och
            självklart representativt för Sveriges ungdoms­rörelser och ungdomar
            i stort.
          </p>
          <p xml:id="i-PzkDQFBkpqTv9ix85cBTbr">
            Återkommande i den ungdomspolitiska skrivelsen är frågan om olika
            sorters diskriminering och rasism. Regeringen framhåller att problemet
            på olika sätt berör minoriteter och invandrade grupper i Sverige.
            Anmärkningsvärt nog undviker man dock helt att nämna det hat som
            svenska ungdomar drabbas av i Sverige, för att de är just svenska.
            Att detta är ett reellt och allvarligt problem i det svenska samhället
            har länge förtigits av alltför många etablerade aktörer i den
            offentliga debatten, även om frågan emellanåt har lyckats tränga
            fram ändå i det mediala flödet. I början av 2020 tog debatten
            om förnedringsrån fart efter ett antal inslag i medier, där svenska
            ungdomar specifikt valdes ut som brottsoffer för rån med rasistiska
            inslag av ungdomar med utländsk bakgrund. Detta är ett flagrant
            exempel på senare tid, men det finns otaliga ytterligare exempel
            på fenomenet i samhället. Sverigedemokraterna ser allvarligt på
            att regeringen förtiger och osynliggör svenskfientliga tendenser
            i samhället, trots att de är uppenbara och omdiskuterade i många
            delar av samhället. Alla former av rasism och diskriminering ska
            bekämpas och det måste även inkludera svenskfientlighet. Till
            dess att regeringen vidtar åtgärder för att öka kunskapen om och
            motverka den svensk­fientlighet som svenska ungdomar utsätts för,
            så saknar man en trovärdig hållning i frågan.
          </p>
          <head xml:id="i-6MVcfsSno8vmGXBdTLva2s" type="h2">
            Utbildningsfrågor
          </head>
          <head xml:id="i-3ZUprZJFb3f8BWxjBM5xtt" type="h3">
            Likvärdighet
          </head>
          <p xml:id="i-PWj1ndTi5W4d9zFin5VXU4">
            Vi är mycket kritiska till regeringens likvärdighetsbidrag. Enligt
            Långtidsutredningen (SOU 2019:40) har likvärdigheten i grundskolan
            inte försämrats i någon större utsträck­ning under de senaste
            decennierna. Riktade bidrag likt likvärdighetsbidraget är snarare
            ett sätt att anpassa sig till de allvarliga problem som finns
            i dagens skola än att lösa dem. Vi anser att det inte i första
            hand är pengar som behövs för en större måluppfyl­lelse i skolväsendet
            utan stramare tyglar, tydligare fokus på kunskaper, skarpare ansvarsutkrävande
            och ökad statlig styrning. Likvärdighetsbidraget är dessutom ett
            mer eller mindre projektbaserat ekonomiskt stöd, vilket leder
            till att skolpersonal lägger tid på ansökningsförfarande i stället
            för att ägna sig åt skolans kärnuppdrag. Det har också visat sig
            att kommuner som har rätt till bidraget inte har kunnat ta del
            av det i sin helhet på grund av brist på behöriga lärare.
          </p>
          <head xml:id="i-PJMxt8FuKHgZsZXUFGKzWJ" type="h3">
            Satsning på alla elever
          </head>
          <p xml:id="i-Mg1Sa5Ke2o6WeTWtBtbJKU">
            Regeringens skrivelse nämner i korta ordalag OECD-rapporten från
            2015 som säger att ”andelen högpresterande elever har minskat
            och andelen lågpresterande elever har ökat i Sverige mellan 2003
            och 2012”. Denna analys stärks bl.a. av den senaste TIMMS-rapporten.
            Vi anser att detta är en allvarlig utveckling och menar att rapporter
            och utvärderingar borde fokusera på utvecklingen på alla betygsnivåer.
            Det måste således införas en tydlig strategi om hur andelen högpresterande
            elever ska öka. I stället verkar regeringen mer intresserad av
            att fokusera på ”allsidiga sammansättningar” på skolor. Riktade
            satsningar görs uteslutande mot skolor med socioekonomiska utmaningar
            och satsningar på elever med goda studieförutsättningar uteblir.
          </p>
          <head xml:id="i-YYP7WojgAMvf1QVXe8WASr" type="h3">
            Införande av ämnesbetyg i gymnasieskolan
          </head>
          <p xml:id="i-GcvpeJekowRZ3HCESJcfwY">
            Sverigedemokraterna är positiva till införandet av ämnesbetyg
            i gymnasieskolan, men ser samtidigt svårigheter att kombinera
            dessa med en kursutformad gymnasieskola. Vi anser att den kursutformade
            gymnasieskolan ska ersättas med en ämnesutformad gymnasieskola
            med ämnesbetyg, precis som det var tidigare, eftersom en sådan
            struktur mer tydligt fokuserar på kunskapsprogression. Vi tror
            att detta skulle kunna leda till mindre stress bland eleverna
            samtidigt som kunskapsnivåerna skulle öka.
          </p>
          <head xml:id="i-WQ3RJRjHNhUZDv633bPDca" type="h3">
            Trygghet och studiero
          </head>
          <p xml:id="i-uREQM7uQaUoSSSHgJRGks">
            En högkvalitativ utbildningspolitik är högsta prioritet för ett
            litet exportberoende land som Sverige. Att erbjuda svenska elever
            en god utbildning genom hela utbildnings­kedjan är av yttersta
            vikt. Dessvärre ser vi att det finns ett flertal problem för att
            lyckas med de målsättningar som regeringen satt upp. Bland annat
            måste förutsättningarna för studier skärpas. Rapporten visar att
            alltför många elever upplever att de är mobbade i skolan och i
            flera undersökningar lyfts stöket i klassrummen fram som en starkt
            negativ faktor. Det är bra att regeringen vill ta fram ett förslag
            till en nationell plan för skolans arbete med trygghet och studiero,
            men samtidigt måste även lärarna få alla nödvändiga verktyg som
            krävs för att upprätthålla ordning och reda i klassrum och på
            skolgårdar. Sverigedemokraterna har därför föreslagit inrättande
            av jourklasser, ett avskaffande av elevombudsmannen samt att lärarnas
            befogenheter stärks i skollagen.
          </p>
          <head xml:id="i-XrppjKNtw85Tov1ravdGLS" type="h3">
            Utbyggnad av högskolor och universitet
          </head>
          <p xml:id="i-EVe93fkoALy6qCMdXu4AG5">
            Det är viktigt att en utbyggnad av högskolor och universitet
            sker på ett sådant sätt att utbildningskvaliteten värnas. Högskolepolitiken
            får inte lov att förvandlas till en arbetsmarknadspolitisk åtgärd
            eller bli ett instrument att snygga till sysselsättnings­graden.
            Sverigedemokraterna menar att utbyggnaden av högskolan i första
            hand ska ske med inriktning mot bristyrken och i samklang med
            samhällets behov och välkomnar därför särskilda satsningar mot
            t.ex. ingenjörsutbildningar, lärarutbildningar och vård­relaterade
            utbildningar. Svenska högskolestudenter är dock bland de äldsta
            i världen. Vi efterlyser en tydligare strategi för hur högskolestudier
            företrädesvis ska påbörjas tidi­gare än i dag, inte minst då detta
            skulle gynna landets BNP och även stärka studenternas framtida
            pensioner.
          </p>
          <head xml:id="i-HcUh7fzLTsomdU2PGJhqY8" type="h3">
            Skapande skola
          </head>
          <p xml:id="i-QLsBQDwnTraLaS5CJ8Kx1y">
            Satsningen Skapande skola syftar till att stärka samverkan mellan
            skolan och det professionella kulturlivet och på så sätt främja
            alla barns och ungdomars rätt till kultur och eget skapande. Anslaget
            till Skapande skola har höjts men dock saknas fortfarande förskolan
            som målgrupp. Sverigedemokraterna vill att även förskolan ska
            utgöra en målgrupp för Skapande skola.
          </p>
          <head xml:id="i-L9sJ6eR4c2Nrufky8UK3s4" type="h3">
            Reglerade friluftsdagar
          </head>
          <p xml:id="i-2PSvTyyuJZctZS4mynCdPC">
            Riksdagen fattade år 1927 beslut om att friluftsliv skulle utövas
            under minst 15 skol­dagar per år. Antalet obligatoriska friluftsdagar
            har sedan varierat mellan 15 och 20 dagar per år fram till 1994
            då friluftsdagarna blev frivilliga. Sedan dess, men även innan,
            har de minskat.
          </p>
          <p xml:id="i-2FCnKMRZp2gjJVBqSVhbzt">
            Det finns skilda uppfattningar om vad som kan räknas som friluftsliv
            och frilufts­verksamhet och vad som inte gör det. Enligt t.ex.
            Friluftsgruppens definition kan en skola ha mycket friluftsverksamhet
            men samtidigt vara i total avsaknad av friluftsliv. Det kan med
            andra ord konstateras att mycket av det skolorna runt om i landet
            gör under sina friluftsdagar inte definieras som friluftsliv enligt
            Friluftsgruppen. Så länge en verksamhet inte är definierad är
            det omöjligt att bedöma omfattningen av verksamheten.
          </p>
          <p xml:id="i-QjejsZWnUSdyXB4D3xpCFN">
            Friluftslivet skulle kunna vara en viktig länk i klyftan mellan
            teori och praktik. Upp­levelsebaserat lärande är ett starkt skäl
            för att bedriva friluftsverksamhet. För att ett fungerande friluftsliv
            i skolan ska möjliggöras är ledarfrågan betydande, för även om
            ett välfungerande lärarkollegium är av stor vikt, är det inte
            hela lösningen. Därför bör skolledningens styrmedel utformas tydligare
            för att minska variationerna i frilufts­verksamheten i skolorna.
            De problem som finns för friluftslivet i skolan löses dock inte
            alltid genom fler friluftsdagar utan kanske genom en förändring
            av den traditionella schemabilden. Det kan vara av stor vikt att
            inom skolans ramar skapa möjligheter till många friluftsinslag
            där friluftslivet ibland kan användas och ses som en metod för
            inlärning men också ibland bara för sitt egenvärde dit man kan
            koppla många av skolans övergripande syften.
          </p>
          <head xml:id="i-KFpbyoXZzTAZbFeuwLH97M" type="h3">
            Ökad kunskap om allemansrätten i skolan
          </head>
          <p xml:id="i-HBUiW9NNX2SEbNNBoEHRgi">
            Allemansrätten har stor betydelse och fyller en viktig funktion,
            dels för den enskilde individen, dels för turismen samt många
            föreningar och organisationer. Den frihet och de möjligheter allemansrätten
            bjuder medför även ansvar och respekt för djur och natur. Den
            är även viktig för friluftslivets förutsättningar, folkhälsan
            och vårt kulturarv.
          </p>
          <p xml:id="i-SboGuQh8CeJpWsehXDRizT">
            Det görs många insatser för kunskap om allemansrätten. Många
            organisationer arbetar för att sprida kunskaper och information
            om ämnet, t.ex. Svenskt Friluftsliv med dess underorganisationer.
            Naturvårdsverket och Håll Sverige Rent gör också viktiga arbeten.
            Organisationer och föreningar kan söka bidrag av Naturvårdsverket
            för insatser och initiativ till ökad kunskap om allemansrätten.
            Syftet är bl.a. att fler människor ska känna sig hemma i skog
            och mark och välja att vara ute i naturen.
          </p>
          <p xml:id="i-WA2gQjfGtXMeau2eEGNGpS">
            År 2018 var det 13 organisationer som fick pengar för detta,
            bl.a. Naturskyddsföre­ningen och Svenska Turistföreningen.
          </p>
          <p xml:id="i-BUnJeLW4z2DuKxHJk8bb2v">
            Trots alla insatser som görs och den kunskap som skolan förmedlar
            finns det dock en okunskap hos allmänheten om allt som allemansrätten
            innebär. Med anledning av ovanstående bör regeringen se över hur
            skolan kan bidra för att ytterligare öka kunska­perna om allemansrätten.
          </p>
          <head xml:id="i-YcUwdBsH222TJQDCeXWeb7" type="h2">
            Bostadsmarknad
          </head>
          <p xml:id="i-LTafuNb4FgSrjwpbLJR6xj">
            För att minska bostadsbristen och utöka byggandet av bostäder
            bör regeringen utreda möjligheten för fastighetsägare att motverka
            trångboddhet och utreda möjligheter för finansiering av bostadsköp.
            Vidare behövs en bolånemodell för unga och en utredning av fler
            möjligheter till boende för unga och personer över 64 år. En utökad
            planering för att studentbostäder finns tillgängliga är också
            av största vikt. Gällande hemlöshet för barn ska en nollvision
            uppnås och en skärpning av lagstiftningen i socialtjänstens förebyggande
            och uppsökande arbete.
          </p>
          <p xml:id="i-TnD2nA3wU6fZYJEN7S2WzS">
            I skrivelsen framhålls bostadsbristen och de problem som den
            medför för dagens ungdomar i Sverige. Regeringen är på vissa punkter
            relevanta i sina resonemang kring frågan, men undviker dock helt
            att adressera den omfattande och oansvariga migrations­politikens
            påverkan på den bostadsbrist som ungdomar och andra samhällsgrupper
            drabbas hårt av. I stället framläggs en bild av att det endast
            är utbudet av bostäder som måste öka, snarare än att den onaturligt
            stora efterfrågan till följd av migrationspolitiken diskuteras
            och redovisas. Det är en missvisande och felaktig bild.
          </p>
          <p xml:id="i-YTBawv4NTo3kepvdLAskxZ">
            Att ungdomar, som i första hand har hyresrätter att vända sig
            till för att få en bostad, drabbas av migrationspolitikens effekter
            på bostadsmarknaden, finns det klara och tydliga belägg för. Under
            de senaste åren har det förekommit att kommunalt ägda bostadsbolag
            öronmärker och kvoterar bort bostäder ur sina bestånd åt just
            nyanlända invandrare, vilket givetvis försvårar för ungdomar som
            står i det ordinarie kösystemet i hopp om att få en bostad. Det
            förekommer dessutom i vissa studentstäder att kommu­nala bolag
            med specifik inriktning mot studentbostäder, till och med öronmärker
            denna typ av bostäder till nyanlända migranter. Detta sker också
            i studentstäder där det redan dessförinnan har varit svårt att
            erhålla en studentbostad för ungdomar.
          </p>
          <p xml:id="i-ST1A8cf7FZS7qh2nZ7FQTZ">
            Sverigedemokraterna delar regeringens påståenden i skrivelsen,
            om vikten av arkitektur, form och konst för olika platsers historiska
            betydelse. Även hur regeringen framhåller ett levande kulturarv
            och dess betydelse för att skapa förankring och hemhörighet, instämmer
            vi i. Detta är viktigt för befolkningen i sin helhet, inklusive
            ungdomar. Regeringen framhåller och resonerar också kring vikten
            av ungdomars delaktighet i utvecklingen av sin närmiljö i delar
            av skrivelsen. Vi menar dock att de aktuella formuleringarna i
            dessa delar totalt sett reflekteras alltför illa i regeringens
            förda politik.
          </p>
          <p xml:id="i-HyMrrMgvL2Dysqn47RUFnX">
            Runt om i Sverige så finns det en uppsjö av allvarliga fall där
            det vid ny- och ombyggnation kring olika känsliga platser, inte
            alls tas hänsyn till att harmonisera med historia och kulturarv.
            På närmast daglig basis kan man ta del av hur det byggs på ett
            sätt som snarare sätter kulturarv och historia kopplat till de
            aktuella platserna, på undantag. Debatten i början av 2021 kopplad
            till förslaget till utbyggnad kring Uppsala slott, är ett sådant
            flagrant exempel. Stora protestgrupper och rörelser, både långvariga
            sådana, och mer kortvariga initiativ kopplade till specifika fall,
            har intensivt framhållit detta på senare år i debatten om offentlig
            gestaltning och kulturarv. Förvisso ligger mycket av ansvaret
            i de aktuella frågorna hos andra aktörer än staten, inte minst
            har kommunerna ett centralt ansvar, men regeringen borde agera
            på ett annat sätt för att leva upp till sina egna ord. Exempelvis
            borde regeringen agera för att bistå kommunerna i att nå en ökad
            kulturmiljökompetens, och man borde även ta ytterligare initiativ
            för att öka allmänhetens inflytande över gemensamma offentliga
            miljöer totalt sett, vilket skulle innebära en ökning av även
            ungdomars inflytande över dessa miljöer. Diskrepansen mellan den
            homogent modernistiska smaknorm som i hög grad råder hos arkitektkåren,
            och det slags byggande som människor generellt föredrar, är något
            som på så sätt skulle kunna överbryggas. Detta skulle gynna även
            ungdomar.
          </p>
          <head xml:id="i-FAU1YEuqMopfBnS1LYsFkk" type="h2">
            Arbetsmarknad
          </head>
          <p xml:id="i-4j5aeZZeBXTnpxSyWE5q2G">
            Regeringen lämnar i skrivelsen en redovisning av utvecklingen
            mot det ungdomspoli­tiska målet att alla ungdomar ska ha goda
            levnadsvillkor, makt att forma sina liv och inflytande över samhällsutvecklingen.
            Ett tillhörande handlingsprogram med över 100 insatser för att
            främja utvecklingen mot det ungdomspolitiska målet ingår i skrivelsen.
            Insatserna gäller för perioden 2021–2024. På det arbetsmarknadspolitiska
            området är det knapert med förslag och inom arbetsmiljöområdet
            presenteras inga förslag alls, vilket är märkligt med tanke på
            målet för arbetslivspolitiken och de uppgifter som framkommit
            i ett tidigare skede.
          </p>
          <p xml:id="i-MqFV3wUVpLA4Fqwi5YE5DP">
            Målet för arbetslivspolitiken är goda arbetsvillkor och möjlighet
            till utveckling i arbetet för både kvinnor och män. Det omfattar
            bl.a. en arbetsmiljö som förebygger ohälsa och olycksfall. Mellan
            2014 och 2018 anmäldes ca 22 700 arbetsolyckor som ledde till
            sjukfrånvaro bland unga i åldern 24 år och yngre. Vidare anmäldes
            under samma tidsperiod 2 300 arbetssjukdomar och 15 unga människor
            miste sitt liv på jobbet. Yngre kvinnor i åldern 16–29 år upplever
            att de har blivit utsatta för sexuella trakasse­rier i arbetslivet.
            Av dessa uppger 30 procent att de under de senaste tolv månaderna
            blivit utsatta för sexuella trakasserier från chefer, arbetskamrater
            eller andra personer på arbetsplatsen (Arbetsmiljöverkets rapport
            2018:2). Detta är mycket allvarliga uppgifter och det är förvånande
            att regeringen inte återkommer med riktade insatser för att komma
            till rätta med detta. God arbetsmiljö är en förutsättning för
            ett långt arbetsliv. Sverigedemokraterna vill se att regeringen
            ger Arbetsmiljöverket i uppdrag att kartlägga specifikt unga människors
            arbetsmiljö.
          </p>
          <head xml:id="i-LS6k7EPVoC6mw1UG4mURi8" type="h2">
            Ungas brottsutövande och utsatthet för brott
          </head>
          <p xml:id="i-WeUXTJ9ZtSqsiDMZHuDMpx">
            Brottsligheten kryper allt längre ner i åldrarna. Allt grövre
            brott begås av ungdomar och barn. Hälften av dem som någonsin
            kommer att begå brott inleder brottskarriären innan de har fyllt
            15 år. Innan de har lämnat tonåren bakom sig kommer de att ha
            avverkat hälften av alla brott som de kommer att begå under sin
            livstid. Alltför ofta hörs rop om fritidsgårdar och brister i
            skolor när unga lagöverträdare diskuteras. Att möjligheten till
            ett fruktsamt och skötsamt liv finns för alla som växer upp i
            Sverige måste naturligtvis garanteras. Likaså måste vi våga ta
            tag i den brottslighet som befäster sig i allt yngre åldrar och
            våga möta den med konsekvenser som både avskräcker kriminella
            gärningar och möjliggör insatser i syfte att vända utvecklingen
            för de barn och ungdomar som hamnar på fel bana.
          </p>
          <head xml:id="i-W7fmo7oUDqsN9vHH1waEtb" type="h3">
            Sänkt straffmyndighetsålder
          </head>
          <p xml:id="i-NuadqdZvXen9Bwu6DEW8Wz">
            Allt yngre barn begår i dag brott. Inom den organiserade kriminaliteten
            finns en medve­tenhet om den ansvarsfrihet som finns för dem under
            15 år. De utnyttjas för en rad olika kriminella gärningar just
            på grund av detta, exempelvis narkotikahandel. Personer som inte
            är straffmyndiga begår dock fler typer av brott än endast sådana
            de utnyttjas för av kriminella gäng; våldtäkter och rån förekommer
            med bekymmersam frekvens.
          </p>
          <p xml:id="i-3EWDXFV7Lr9RU5SSdwxo5c">
            Det torde stå klart att personer som är kapabla att begå sådana
            gärningar även är kapabla att möta den rättmätiga konsekvens ett
            straff för en sådan gärning innebär. Straffet bör naturligtvis
            anpassas utifrån gärningsmannens ålder, men i vissa fall är gärningen
            så pass grov att detta vore otänkbart ur ett brottsofferperspektiv.
            Med anledning av vad som nu har anförts bör en utredning tillsättas
            där en sänkning av straffmyndighetsåldern föreslås.
          </p>
          <head xml:id="i-77iCDwCwZgBRZYrCXqWoB2" type="h3">
            Ungdomsreduktion
          </head>
          <p xml:id="i-KZBrNRdyZ33kvLRTohhHrt">
            Den svenska myndighetsåldern är 18 år. När en person når denna
            ålder är han eller hon vuxen och fullt ansvarig för sina handlingar.
            Detta gäller dock inte kriminella gärningar, där personer mellan
            18 och 21 år åtnjuter en straffreduktion på grund av deras ålder.
            Det torde anses som stötande att personer anses vuxna och mogna
            nog att ta ansvar för sina handlingar förutom när det gäller brott.
          </p>
          <p xml:id="i-EudzYb1RM1LhgM9VCkZ7J4">
            Straffrabatten för unga myndiga, de mellan 18 och 21 år, bör
            därför avskaffas. Straff-reduktionen för de mellan straffmyndighetsåldern,
            i dag 15 och 17 år, bör som följd revideras och reduceras.
          </p>
          <head xml:id="i-Ecu7fUnNQQM4nHxZ94gu2a" type="h3">
            Möjlighet att döma unga lagöverträdare som vuxna
          </head>
          <p xml:id="i-QL2xgnbpS7FuMNJGXqALtd">
            I den bästa av alla världar är barn just barn och ungdomar är
            ungdomar. I den världen kan inte barn tillmätas någon skuld och
            ungdomar som har hamnat snett behöver främst en hjälpande skjuts
            i rätt riktning. Det är en sådan värld dagens lagstiftning är
            utformad för; det är dock en sådan värld vi inte längre lever
            i. När allt grövre kriminalitet begås av personer allt längre
            ner i åldrarna försvinner effekten av de förlåtande påföljder
            som föreskrivs för yngre lagöverträdare. Repressalierna saknar
            reell effekt. Även med en bibehållen ungdomsreduktion för omyndiga
            bör det finnas brott som anses så pass allvarliga att gärningsmannen
            bör dömas som vuxen. Detta gäller exempelvis mord, grov misshandel,
            våldtäkt och rån med förnedringsinslag. Hänsynslösa, utdragna
            och sadistiska brott kan inte ursäktas med personens ålder. Vid
            sådan allvarlig och hänsynslös brottslighet bör personer som är
            under 18 år men över 15 år kunna prövas som om de vore vuxna och
            således utan den straffreduktion som även framgent tillämpas för
            omyndiga personer.
          </p>
          <head xml:id="i-Hyhpr4iNQrccDxq82Lcqct" type="h3">
            Fler brott som har begåtts av icke straffmyndiga personer ska
            utredas
          </head>
          <p xml:id="i-BNviiaHQbYgZnGELpGqNR8">
            Förutsättningarna att förhindra ett liv i brottslighet är bättre
            ju tidigare de första insatserna sker. Ofta uteblir konsekvenserna
            för icke straffmyndiga som har begått brott. Detta beror ofta
            på att brotten, även grövre sådana, inte blir utredda. En riktad
            insats för att förbättra kunskapen hos socialsekreterarna och
            förtydliga den rådande lagstiftningen så att fler brott där den
            misstänkte gärningsmannen är minderårig utreds, är önskvärt.
          </p>
          <head xml:id="i-HYhXnKWHrU2XfQWdarv2qT" type="h3">
            Ökat hedersrelaterat våld och förtryck
          </head>
          <p xml:id="i-Fqet4DJSgNvDmv1zwzKKVb">
            Det behövs ett intensifierat arbete inom förskola, skola och
            fritidsverksamhet med fokus på att upptäcka, ifrågasätta och förändra
            de värderingar och normsystem som utgör grunden för hederskulturen.
            Ett steg i detta arbete är att regelbundet arbeta med frågorna
            kring elevers attityder och erfarenheter gällande svenska demokratiska
            fri- och rättig­heter likväl som skyldigheter. Det aktiva arbetet
            med frågorna kan kompletteras med exempelvis enkätundersökningar.
            De resultat som dessa visar ska därefter ligga till grund för
            fördjupade utbildningar inom dessa områden, anpassade efter elevunderlaget.
          </p>
          <p xml:id="i-MHo6e2ARcsr8hAEXDApjy">
            Det är viktigt att det aktiva värdegrundsarbetet påbörjas i tidig
            ålder för att förhindra att barn i Sverige växer upp i en verklighet
            utanför majoritetssamhället. Det ger bäst förutsättningar att
            erbjuda utsatta flickor och pojkar verktygen och möjligheten att
            lättare bryta med hederskulturens normsystem eftersom det är under
            uppväxten som grunden för åsikter och värderingar läggs och befästs.
          </p>
          <p xml:id="i-DKbTX8PRVoUgwutSZm9sQN">
            Det är dessutom av yttersta vikt att den personal som kan komma
            i kontakt med dessa barn och ungdomar utbildas i att identifiera
            och bemöta offer för hedersförtryck på ett sätt som skapar trygghet.
          </p>
          <head xml:id="i-7Y1CZXXZvx5qzqZEcvjBh9" type="h2">
            Fritid, idrott och kultur
          </head>
          <p xml:id="i-7xr9v5TCLp8vpiztcEXnjt">
            Kultur och fritid för barn och unga är viktigt ur flera perspektiv.
            Idrott, fritid och kulturdeltagande stimulerar ett barns utveckling,
            både psykiskt och fysiskt.
          </p>
          <p xml:id="i-4qpRkiCTJcyQTVHvpWDwg4">
            För att leva upp till de ungdomspolitiska målen ska ungdomar
            ha tillgång till meningsfulla och utvecklande fritidsaktiviteter.
            Fritiden är betydelsefull för alla åldrar, men unga har generellt
            mer fritid än övriga åldersgrupper och värderar också fritiden
            något högre. Fritidsaktiviteter bidrar till personlig utveckling
            och informellt lärande, det bidrar även till att unga kan känna
            delaktighet i det demokratiska samhället. Ungefär hälften av alla
            unga i åldern 16–25 år tycker att de har lagom mycket fritid.
            Bland unga i åldern 16–19 år uppger 28 procent att de har för
            lite fritid. Regeringen bör utreda hur fler ungdomar ska ha möjlighet
            till fritidsaktiviteter.
          </p>
          <p xml:id="i-2eirPmGRuGXndngCg1CehY">
            Hur unga ser på sin fritid och vad de gör under sin fritid hör
            ihop med deras mående. Det är en större risk att ungdomar som
            upplever att de har för lite fritid eller för mycket fritid är
            stressade jämfört med unga som tycker att de har lagom med fritid.
            Samma förhållande finns till relationen andelen fritid och psykisk
            ohälsa. Det är vanligare att unga män är nöjdare med andelen fritid
            och sin fritid generellt än unga kvinnor. Det finns få skillnader
            mellan unga kvinnor och unga män gällande de fritidsaktiviteter
            som de mest ägnar sig åt. De enda statistiskt säkerställda skillnaderna
            är att en större andel unga kvinnor utövar kultur och skriver,
            samt att en större andel unga män utövar hantverk. Unga kvinnor
            tar även i högre grad del av klassisk kultur genom aktiviteter
            eller läsning än pojkar, unga män konsumerar mer datorspel än
            unga kvinnor.
          </p>
          <p xml:id="i-VHnuoPFpxdvMhA6EwjkXvj">
            Utrikes födda unga konsumerar även mer kultur än inrikes födda.
            Det är vanligare att unga män är medlemmar i idrottsföreningar
            medan det är vanligare att unga kvinnor är medlemmar i kulturföreningar
            och miljöföreningar. Nästan alla unga (97 procent) uppger att
            de känner sig trygga på de fritidsaktiviteter som de deltar i.
            Färre unga idrottar inom föreningar än tidigare. Unga från hem
            med högskoleutbildade föräldrar idrottar i högre grad än ungdomar
            från hem med lägre utbildningsbakgrund. Flickor med utländsk bakgrund
            är den grupp som idrottar i minst utsträckning. Andelen unga som
            läser böcker har halverats från 60 procent till 30 procent mellan
            2007 och 2018. Utrikes födda unga både läser och besöker bibliotek
            i högre grad än inrikes födda unga. En nyligen genomförd studie
            visar också att unga inte bara förknippar bibliotek med läsning
            eller utlåning av böcker utan att de även fyller en funktion som
            social mötes­plats. En av de största utmaningarna inom kulturpolitiken
            är att kultur ska finnas i hela landet, detta gäller även på ungdomsområdet.
            Regeringen menar att Unga Klara är en viktig aktör för att nå
            ut med teaterkonst till barn och unga i hela Sverige.
          </p>
          <head xml:id="i-YN8HR8qcrrCYKJxcnYQ579" type="h2">
            EU-politik
          </head>
          <p xml:id="i-NvW5PzKuqCW1EQBy8pTa1C">
            Ungdomspolitiken på EU-nivå som framhålls i skrivelsen har Sverigedemokraterna
            en rad synpunkter på. Vi vill understryka att vi ser ungdomspolitiken
            som en nationell angelägenhet och ställer oss således kritiska
            till många insatser på det ungdomspolitiska området som genomförs
            av EU, såsom Erasmus+ som vi vill avveckla. Att mellan­statligt
            ha ett utbyte på det ungdomspolitiska området är vi dock i grunden
            mycket positiva till, men inom ramen för ungdomspolitik på EU-nivå
            vill vi i första hand se att det är den öppna samordningsmetoden
            som används för arbetet. EU-inblandning i ungdomsfrågor får inte
            leda till en framtvingad harmonisering och likriktning på området.
            De olika medlemsstaternas särarter och nationella prägel på det
            ungdoms­politiska området är viktiga att respektera och bejaka.
            Även regeringen har vid tillfällen framhållit vikten av det nationella
            perspektivet på området, men i handling när det kommer till olika
            EU-ärenden har man inte levt upp till sin påstådda hållning.
          </p>
        </div>
        <div type="motSignatures">
          <list>
            <item xml:id="i-542SsSkttpcwTCCRsj2XgD">
              Cassandra Sundin (SD)
            </item>
            <item xml:id="i-Lr1EsXC1QTYbKhrEGk9cqP">
              Jonas Andersson i Linghem (SD)
            </item>
            <item xml:id="i-PUhKTBDKdxGD57rs7NQXTJ">
              Aron Emilsson (SD)
            </item>
            <item xml:id="i-HKek6248owaFF3PVcpktJ2">
              Angelika Bengtsson (SD)
            </item>
          </list>
        </div>
      </div>
    </body>
  </text>
</TEI>
