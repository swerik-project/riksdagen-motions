<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__567/mot_1962__ak__567-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 567 år 1962
          </p>
          <p>
            Nr 567
          </p>
          <p>
            Av herrar Boo och Eliasson i Sundborn, angående rösträtten vid
            vissa allmänningsstämmor.
          </p>
          <p>
            (Lika lydande med motion nr 489 i Första kammaren)
          </p>
          <p>
            I lagen om allmänningsskogar i Norrland och Dalarna finnes bl.a.
            be- träffande rösträtt vid allmänningsstämma stadgat att rösträtt
            tillkommer deltagare efter grunden i mantal satt jord, dock att
            begränsning skall ske så, att en person icke kan utöva rösträtt
            för mer än en tiondel av hela det delaktighetstal, som är representerat
            vid stämman. Detta stadgande betyder att ett fåtal deltagare som
            representerar stora jordtal kan genomdriva beslut som icke är
            acceptabla för det överväldigande antalet stämmodeltagare, som
            var för sig representerar små jordtal. Den röstbegränsning som
            är stadgad kan icke på ett avgörande sätt anses neutralisera den
            möjlighet till maktut- övning som de har som representerar stora
            jordtal. Den på många andra om- råden i samhället accepterade
            demokratiska principen en man en röst borde också eftersträvas
            beträffande allmänningsskogarna och deras förvaltning. Att i detta
            fall jämställa inflytandet i anslutning till delaktigheten i företaget
            med vad som gäller beträffande aktiebolagen synes icke helt relevant.
            Här gäller det delägare som på ett alldeles särskilt sätt är beroende
            av samarbete och ömsesidig solidaritet. Detta borde också mera
            än nu komma till uttryck i lagstiftningen. Den i det föregående
            refererade uppfattningen synes också kunna betraktas som vedertagen
            i den begränsning som redan nu finnes i och med tiondelsregeln.
            En ytterligare skärpning av denna regel till t. ex. 1/25 av den
            vid stämman representerade delaktigheten vore ytterligare ett
            led i en strävan att stärka de mindre delägarnas berättigade krav
            att kunna påverka besluten beträffande allmänningskogens förvaltning,
            vars resultat betyder så mycket för dem. Med stöd av det anförda
            får vi föreslå, att riksdagen i skrivelse till Kungl. Maj:t måtte
            anhålla om översyn av gällande bestämmelser beträffande rösträtt
            vid andelsstämma rörande allmänningsskogar i Norrland och Dalarna
            i enlighet med vad i motionen anförts.
          </p>
          <p>
            Stockholm den 26 januari 1962
          </p>
          <p>
            Karl Gust. H. Boo Lars Eliasson i Sundborn
          </p>
        </div>
      </div>
    </body>
  </text>
</TEI>
