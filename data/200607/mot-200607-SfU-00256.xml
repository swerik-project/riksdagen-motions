<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SfU-00256">
  <teiHeader>
    <fileDesc>
      <titleStmt>
        <title>Ensamstående föräldrar</title>
        <author corresp="i-mN8mVTBvBYjtHLNThWLo4">av Kalle Larsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ensamstående föräldrar</title>
          <idno type="rdwebb">GU02Sf256</idno>
          <rs type="number">Sf256</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GU02Sf256/text</ref>
          <ref type="dokument_url_html">http://data.riksdagen.se/dokument/GU02Sf256</ref>
          <ref type="dokumentstatus_url_xml">http://data.riksdagen.se/dokumentstatus/GU02Sf256</ref>
          <ref type="doc">http://data.riksdagen.se/fil/E0F2A832-26E5-4ADE-AA8B-3EA1521E4977</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JxemuhFTaqhmpp35icn1xT" type="signed"/>
        <correspContext corresp="i-JxemuhFTaqhmpp35icn1xT">
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction type="referral" xml:id="i-RmyNjJTiNZaboGuoSjW4zp">
          <date when="2006-11-07"/>
        </correspAction>
        <correspAction type="dismissal" xml:id="i-QB17VrSKqebJiPMScU5Enu">
          <date when="2006-11-07"/>
        </correspAction>
        <correspAction type="numbering" xml:id="i-3hMWMofQbkYv2Uxa7kFxod">
          <date when="2006-11-02"/>
        </correspAction>
        <correspAction type="submission" xml:id="i-AvJTVawogQXwMsZn1jf6gC">
          <date when="2006-10-31"/>
        </correspAction>
        <correspAction type="transfer" xml:id="i-BdCKe2dkbNEfKdWjuHNgFj">
          <date when="2006-10-31"/>
        </correspAction>
        <correspAction type="assigned" xml:id="i-Kn6A9vsnbhjoqRDTw11ZhC"/>
        <correspContext corresp="i-Kn6A9vsnbhjoqRDTw11ZhC">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-GSHJYkEZgERdmRXziJfEon">
            1 Förslag till riksdagsbeslut
          </head>
          <list style="ol">
            <item xml:id="i-2V8Pv7UEKXkx6GDH3cHWEA">
              Riksdagen begär att regeringen återkommer med en handlingsplan
              för hur man ekonomiskt ska jämställa barn till ensamstående föräldrar
              med barn som har båda sina föräldrar.
            </item>
            <item xml:id="i-2S8uQmJTkwuomkD7ZeCiyN">
              Riksdagen begär att regeringen återkommer med en strukturell
              analys, i enlighet med vad i motionen anförs, samt ett politiskt
              handlingsprogram som syftar till att förbättra situationen för
              ensamstående mödrar.
            </item>
            <item xml:id="i-TzhYgVPytFccWVB2oCqExQ">
              Riksdagen tillkännager för regeringen som sin mening vad i motionen
              anförs om att se över hur kostnaderna för barnets försörjning
              fördelar sig vid växelvis boende.
            </item>
            <item xml:id="i-Qnnux2iooRT1opRhxXjBww">
              Riksdagen begär att regeringen återkommer med förslag på hur
              indexering av underhållsstödet bör utformas.
            </item>
            <item xml:id="i-4KewbDJCHJgeYrEFgZ84X1">
              Riksdagen begär att regeringen skyndsamt återkommer med förslag
              på ändring av återbetalningsskyldighet i enlighet med vad som
              anförs i motionen.
            </item>
            <item xml:id="i-4vWCYtSzKo1PeCNNiEYAGg">
              Riksdagen begär att regeringen återkommer med förslag på förbättringar
              angående umgängesresor i enlighet med vad som anförs i motionen.
            </item>
          </list>
        </div>
        <div type="motContent">
          <head type="h1" xml:id="i-YYudpc12vGwdsqzz5fxCEy">
            Ensamstående föräldrar
          </head>
          <head type="h1" xml:id="i-Qk5cWEknfPx37fjQ51xGTQ">
            2 Motivering
          </head>
          <p xml:id="i-X9JxrVQesiC7ZLo4T1oNQ">
            1990-talet var ett årtionde då drastiska nedskärningar genomfördes
            i den generella välfärden. Det var ett årtionde som innebar såväl
            ökad arbetslöshet som försämringar i trygghetssystemen. Otrygga
            anställningar, t.ex. timvikariat och projektanställningar, blev
            vanligare under denna period. En grupp som särskilt drabbades
            var ensamstående mammor och deras barn. Det är också denna grupp
            som under åren av ekonomisk återhämtning fortsatt att ha alla
            minus på sin sida. Den förra regeringen fick 2001 underlag från
            kommittén Välfärdsbokslut och Socialstyrelsen vars resultat visade
            upp ett samhälle med ökade klasskillnader och könsorättvisor.
            Till de största förlorarna hörde ensamstående mödrar. Aktuella
            undersökningar visar att de sociala och ekonomiska villkoren i
            stort sett är desamma i dag; ensamstående kvinnor med barn har
            en ekonomiskt svårare situation än andra, en sämre inkomstutveckling
            och har oftare än andra otrygga anställningar.
          </p>
          <head type="h1" xml:id="i-FC63hkRW7Ztj365vdmX11d">
            3 Ekonomisk situation
          </head>
          <p xml:id="i-Au2hYWLuDNGJUrYzFHZoip">
            SCB:s undersökning om Hushållens ekonomi (HEK) visar att under
            perioden 19912003 ökade inkomstnivån för befolkningen i sin helhet
            med 13 %, för sammanboende med barn med 16 % och för ensamstående
            med endast med 3 %. År 2003 hade 7 % av ensamstående med barn
            en låg inkomst, där låga inkomster är mätt som andel med inkomst
            under 50 % av medianen. Ensamstående föräldrar som är utrikesfödda
            har en än värre situation. Inkomstskillnaden mellan gruppen utrikesfödda
            och personer födda i Sverige var 16 % år 2003. Det är emellertid
            stor skillnad inom gruppen invandrade. Sämst har de som kommer
            från länder utanför Norden och EU, de hade ca 23 % lägre inkomst
            än svenskfödda under samma år. För gruppen ensamstående mödrar
            med utländsk bakgrund är de sociala och ekonomiska villkoren sämst,
            sett ur alla perspektiv.
          </p>
          <p xml:id="i-HHBtpi24Esg4iuc1X9Utkj">
            Ensamstående kvinnor med barn har som grupp väsentligt högre
            arbetslöshet som andel av befolkningen än andra grupper. Detta
            påverkar självfallet månadslönerna. Gruppen ensamstående kvinnor
            med små barn (06 år) har i genomsnitt en månadslön på 19 000 kr,
            och gruppen med stora barn (717 år) har en genomsnittlig lön på
            20 300 kr i månaden.
          </p>
          <p xml:id="i-D2xZ9XbC2wa8fsAeYKfTUh">
            Ensamstående kvinnor med barn har betydligt lägre ekonomisk standard
            än ensamstående män med barn, och de har lägst ekonomisk standard
            oavsett stöd i form av barn- och bostadsbidrag. Den genomsnittliga
            förvärvsinkomsten för ensamstående mödrar med små barn var år
            2003 ca 60 % av ensamstående småbarnsfäders förvärvsinkomst. De
            med stora barn hade i snitt 73 % av ensamstående fäders förvärvsinkomst
            (prop. 2005/06:1).
          </p>
          <head type="h1" xml:id="i-RiP7YcYUXD9c4mWj2Pmo56">
            4 Barns situation
          </head>
          <p xml:id="i-NxzqVD7NXN94ucfeScqqS7">
            Livsvillkoren för barn till sammanboende respektive ensamstående
            skiljer sig avsevärt åt. Barn till ensamstående har sällan råd
            att följa med kompisar på olika aktiviteter. 47 % av de barn mellan
            10 år och 18 år som har en ensamstående förälder tvingades avstå
            från att delta i olika aktiviteter med sina kompisar under 2003
            (Barn och deras familjer, SCB).
          </p>
          <p xml:id="i-FVFXeYYvAPJ9CzL4gciQGy">
            Att stärka barnfamiljers ekonomi, t.ex. genom att höja barnbidragen
            och sänka barnomsorgsavgifterna, är ett sätt att stödja också
            de mest utsatta barnen eftersom grunden i ekonomin på så vis stärks
            hos alla barnfamiljer. Sänkta boendekostnader och höjda löner
            för kvinnor är andra exempel på politik som gynnar många och som
            i förlängningen dessutom innebär att klyftan minskar mellan dem
            som har allra minst och dem som har lite mer.
          </p>
          <p xml:id="i-71AecXLRcgLmdPDKJs7sS4">
            Familjer som består av en förälder med barn kan inte vänta på
            sådant som en politik för full sysselsättning eller en bostadpolitik
            som gör det möjligt att hitta en bostad med rimlig hyra. Därför
            anser vi att det finns åtgärder som måste ha högre prioritet än
            satsningarna på generella barnbidragshöjningar, detta för att
            minska klyftorna mellan dem som har mer och dem som har mindre.
            Det handlar bl.a. om höjt underhållsstöd, höjt bostadsbidrag och
            om att även familjer som lever med ekonomiskt bistånd ska omfattas
            av generella barnbidragshöjningar.
          </p>
          <p xml:id="i-UbcZGnNy5Pr4yMVtFdhimr">
            För att de åtgärder som riktas gentemot ensamstående föräldrar,
            av vilka de flesta är kvinnor, ska ha den träffsäkerhet som avses
            och för att anvisade förbättringar också skall bli reella förbättringar,
            bör regeringen återkomma med en handlingsplan för hur man ekonomiskt
            ska jämställa barn till ensamstående föräldrar med barn som har
            båda sina föräldrar. Detta bör riksdagen som sin mening ge regeringen
            till känna.
          </p>
          <head type="h1" xml:id="i-RkWMz7NjiBiMygg16g2Ue5">
            5 Kärnfamiljsnormen
          </head>
          <p xml:id="i-7KVoXyJBotMcUd1m9KqvVr">
            Det offentliga välfärdssystemet är så konstruerat att det har
            en utjämnande effekt och bidrar till en solidarisk omfördelning
            av ekonomiska resurser mellan gruppen kvinnor och gruppen män,
            mellan lågavlönade och högavlönade och en omfördelning mellan
            olika perioder i individernas liv. Det ekonomiska offentliga trygghetssystemet
            är således ett av våra viktigaste redskap för att utjämna klass-
            och könsskillnader. Vänsterpartiet värnar om en gemensam och solidarisk
            sektor, grundad på principen av var och en efter förmåga, åt var
            och en efter behov. Ekonomiska resurser ska komma alla invånare
            till del som en rättighet, inte som välgörenhet. För kvinnor innebär
            det ett minskat ekonomiskt beroende av enskilda män och för ensamstående
            föräldrar en möjlighet till egen försörjning kombinerat med förvärvsarbete.
            Det ekonomiska trygghetssystemet är på samma gång som det är nödvändigt
            för den enskildas ekonomiska trygghet också avgörande för hela
            samhällsekonomins funktion och därmed för alla medborgares välfärd.
            Stabila offentliga ekonomiska välfärdssystem skapar trygga människor,
            som på ett bra sätt kan tillvarata sina livsmöjligheter. För Vänsterpartiet
            är värnandet av den generella välfärden en prioriterad uppgift.
            Det är också viktigt att trygghetssystemen svarar mot den verklighet
            som människor lever i. I samhället i dag finns en mångfald av
            familjekonstellationer, och Vänsterpartiet arbetar för att alla
            människor ska känna sig fria att leva som de vill, att ingen ska
            behöva värderas socialt eller ekonomiskt utifrån en stereotyp
            familjebild. Men den sammantagna bilden visar att ensamstående
            föräldrar och deras barn, i synnerhet ensamstående mödrar, lever
            under generellt sämre villkor än någon annan grupp i samhället.
            Detta avslöjar en strukturell diskriminering som kan härledas
            till normen och myten om kärnfamiljen. Det är nödvändigt att de
            mekanismer, normer och föreställningar om en tvåsam kärnfamilj
            som upprätthåller och återskapar de orättvisa strukturerna identifieras
            och analyseras djupgående, för att bryta den strukturella diskriminering
            som ensamstående mödrar utsätts för. Detta är viktigt inte minst
            för att förhindra att välfärdssystemets uppbyggnad reproducerar
            begränsande normer och värderingar.
          </p>
          <p xml:id="i-T63z7oM5hzDkKXtiRESC2p">
            För att komma till rätta med den ojämlika snedfördelning som
            drabbar ensamstående kvinnor med barn fordras en generell välfärdspolitik
            som står fri från kärnfamiljsnormen. Det gäller flera samverkande
            politikområden, där socialpolitik, utbildningspolitik, bostadspolitik,
            arbetsmarknads- och skattepolitik är några centrala delar.
          </p>
          <p xml:id="i-595p5gAqm7mni68eL9PLnC">
            Viljan att få bort köns-, etnicitets- och klassorättvisor brister
            som vi är övertygade om kan hanteras och reformeras inom ramen
            för den offentliga välfärdspolitiken måste visa sig i politisk
            handling. Vänsterpartiet föreslår att riksdagen ger regeringen
            i uppdrag att återkomma med en strukturell analys av på vilket
            sätt föreställningen om kärnfamiljen påverkar utformningen av
            välfärdssystemet, vilka konsekvenser det får för dem som inte
            uppfyller denna norm, bl.a. ensamstående kvinnor med barn. Vidare
            föreslår Vänsterpartiet att riksdagen ger regeringen i uppdrag
            att återkomma med ett politiskt handlingsprogram som syftar till
            att förbättra situationen för ensamstående mödrar. Detta bör riksdagen
            som sin mening ge regeringen till känna.
          </p>
          <head type="h1" xml:id="i-B9TPn7QZfQUwbGMR9PdGvD">
            6 Delat barnbidrag vid växelvis boende
          </head>
          <p xml:id="i-XGgp67dRtbis77zvFtiTKu">
            När föräldrar har gemensam vårdnad utbetalas barnbidraget automatiskt
            till modern, om inte föräldrarna gemensamt anmäler till Försäkringskassan
            att fadern ska erhålla barnbidraget i stället. Om barnet endast
            är folkbokförd på samma adress som en av vårdnadshavarna vid gemensam
            vårdnad, utbetalas barnbidraget dit barnet är folkbokfört. Bakgrunden
            till gällande ordning handlar bl.a. om att det har funnits mer
            sannolikt att bidraget verkligen kommer barnet till godo om modern
            får det utbetalt till sig.
          </p>
          <p xml:id="i-Jy2Y1TwFEyLVkE2ePbZDBr">
            Många föräldrar väljer i dag att dela på den faktiska vårdnaden
            av barnen efter en separation. Barnen bor växelvis hos mamman
            och pappan och bägge tar försörjningsansvar för barnen. När barnen
            lever i växelvis boende mellan föräldrarna tar bägge vårdnadshavarna
            ett aktivt delat ansvar för omsorgen om barnen. Därför bör föräldrar
            gemensamt kunna begära att få barnbidraget delat vid växelvis
            boende när föräldrarna är överens om det.
          </p>
          <p xml:id="i-H725wCmAvtg29i5H2Y4S3P">
            Vänsterpartiet motsätter sig däremot en tvångsdelning av barnbidraget
            vid växelvisboende. Barnbidraget är till för att i viss utsträckning
            täcka de kostnader som är förknippade med barnet, för att utjämna
            skillnaderna mellan dem som har barn och dem som inte har barn.
            Det finns i dag inga färska undersökningar som visar hur dessa
            kostnader fördelar sig vid växelvis boende.
          </p>
          <p xml:id="i-8LrmQecsbAP1kGasUnXkSu">
            Enligt Michael Gähler i Bara en mor ensamstående mödrars ekonomiska
            levnadsvillkor i 1990-talets Sverige (SOU 2001:54) har ensamstående
            mödrar fått det allt sämre i relation till andra hushållstyper
            under 1990-talet och dessa hushåll har i mindre utsträckning lyckats
            tillgodogöra sig det ekonomiska uppsving som inleddes i slutet
            av 1990-talet. På frågan varför ensamstående mödrar överlag tycks
            missgynnas ekonomiskt tas det bl.a. upp att kvinnor ofta har huvudansvaret
            för barnens försörjning.
          </p>
          <p xml:id="i-MHkzsiFaEDkmhmNYHrJzen">
            Socialdepartementet har tagit fram underlag på hur det ser ut
            med kostnaderna för barnomsorgen. Det visade sig då att fakturorna
            i de allra flesta kommuner skickas till barnets folkbokföringsadress,
            som i de allra flesta fall också är mammans adress. Vi håller
            det då för sannolikt att det i de flesta fall är den som har barnet
            folkbokfört hos sig som betalar fakturan. Innan mer fakta finns
            till hands om hur övriga kostnader fördelar sig är vi inte beredda
            att gå med på att barnbidraget ska delas mot den ena förälderns
            vilja.
          </p>
          <p xml:id="i-JF94inDFGHUpTrRfNAyUyC">
            Mot denna bakgrund bör regeringen tillsätta en utredning som
            ser över hur kostnaderna för barnets försörjning fördelar sig
            vid växelvis boende. Detta bör riksdagen som sin mening ge regeringen
            till känna.
          </p>
          <head type="h1" xml:id="i-E9Bw5sugfYbP5faBxgkF68">
            7 Regelförändringar i underhållsstödet
          </head>
          <p xml:id="i-UJUTxp8MWYjKLXCukazqZn">
            Genom de regeländringar som gjordes av underhållsstödet 1994
            blev ersättningsnivån beroende av regeringsbeslut för att höjas.
            Därefter låg stödet oförändrat på samma nivå fram till den höjning
            på 100 kr som genomfördes i och med budgetpropositionen för 2005.
            Stödets värde har därmed urholkats kraftigt. Vänsterpartiet föreslår
            i vår budgetmotion för utgiftsområde 12 att underhållsstödet höjs
            med 200 kr från 2007 och att det samtidigt värdesäkras i förhållande
            till prisutvecklingen genom att det knyts till prisbasbeloppet.
            Därför bör regeringen återkomma med förslag på hur en indexering
            av underhållsstödet bör genomföras. Detta bör riksdagen begära.
          </p>
          <p xml:id="i-5aCQEQMc1tZswrheGQGN3E">
            Underhållsstödet fyller en mycket viktig funktion vad gäller
            att se till att vårdnadshavare uppfyller sitt försörjningsansvar
            för barn även efter separation mellan vårdnadshavare. För att
            i möjligaste mån motverka konflikter efter separation är det viktigt
            att detta system uppfattas som rättvist. Vi måste också motverka
            att systemet sänder ut signaler om att den s.k. umgängesföräldern,
            vilket ofta är mannen, förväntas ta ett ekonomiskt ansvar men
            vara frånvarande i relationen till barnet. Dagens system tenderar
            att sända ut sådana signaler eftersom reglerna vid umgänge är
            bristfälliga. Utifrån dessa aspekter är det viktigt att åstadkomma
            förändringar gällande inkomstunderlaget vid fastställande av återbetalningsskyldighet,
            umgängesavdraget och umgängesresor. I dag fastställs återbetalningsskyldigheten
            på inkomst två år bakåt i tiden. Det innebär problem för de umgängesföräldrar
            som får stora förändringar av inkomstunderlaget. Vänsterpartiet
            anser därför att det finns behov av att applicera en s.k. CSN-metod
            vid beräkning av inkomstunderlag. Detta skulle innebära att återbetalningsskyldigheten
            bestäms utifrån dagsaktuell inkomst om inkomsten ändrats mer än
            15 %. Redan 1997 gav riksdagen efter förslag från Vänsterpartiet,
            regeringen i uppdrag att återkomma med en lösning på problemet
            att underhållsstödets storlek fastställs efter senast taxerad
            inkomst (bet. 1997/98:SfU1). Försäkringskassan har getts i uppdrag
            att kartlägga och komma med förslag på hur de som får förändrad
            inkomst, t.ex. på grund av arbetslöshet, ska kunna få sin återbetalningsskyldighet
            beräknad på aktuell inkomst. Därför bör regeringen skyndsamt inhämta
            Försäkringskassans kartläggning och återkomma med förslag på ändring.
            Detta bör riksdagen som sin mening ge regeringen till känna.
          </p>
          <p xml:id="i-KH19hGztJYCfNVcrqaYJje">
            Vidare måste frågan om finansiering av umgängesresor få sin lösning
            vad gäller vårdnadshavare som inte har ekonomisk möjlighet att
            resa och träffa sina barn. Möjligheten att tillhandahålla ekonomiskt
            stöd som är reglerat inom ramen för underhållsstödet och återbetalningsskyldighet
            bör därför övervägas. Vänsterpartiet menar att detta är väsentligt
            för att framför allt umgängesföräldern ska uppleva underhållsstödsystemet
            som rättvist. Därför bör regeringen återkomma med förslag på förbättringar
            angående umgängesresor i enlighet med det ovan anförda. Detta
            bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-BbAFL3W6FmqQPL9vpJrTee">
              Kalle Larsson (v)
            </item>
            <item xml:id="i-TRSMVFnLeGJpHi3ZAkfRuU">
              Torbjörn Björlund (v)
            </item>
            <item xml:id="i-W4xJqTYDiCAUG2esJ8N8X3">
              Josefin Brink (v)
            </item>
            <item xml:id="i-S7ZHZnMuPEqY1QLrzi719F">
              LiseLotte Olsson (v)
            </item>
            <item xml:id="i-6SctPZh3pYeYhJ6d5VVVa9">
              Kent Persson (v)
            </item>
            <item xml:id="i-YQwkiWWiDQkpd3v9Hi3T6c">
              Gunilla Wahlén (v)
            </item>
            <item xml:id="i-UFC3phbQsjPyUpAmQrbZWT">
              Alice Åström (v)
            </item>
          </list>
        </div>
      </div>
    </body>
  </text>
</TEI>
