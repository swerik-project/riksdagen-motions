<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SfU-00380">
  <teiHeader>
    <fileDesc>
      <titleStmt>
        <title>En human flyktingpolitik</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En human flyktingpolitik</title>
          <idno type="rdwebb">GW02Sf380</idno>
          <rs type="number">Sf380</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GW02Sf380/text</ref>
          <ref type="dokument_url_html">http://data.riksdagen.se/dokument/GW02Sf380</ref>
          <ref type="dokumentstatus_url_xml">http://data.riksdagen.se/dokumentstatus/GW02Sf380</ref>
          <ref type="doc">http://data.riksdagen.se/fil/1A0B6ECD-83DE-47D4-836F-01F4A2CFC439</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VeubL5McsvQGtb3PY7C24z" type="signed"/>
        <correspContext corresp="i-VeubL5McsvQGtb3PY7C24z">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-TaURvCzdtnLYn9ddKNksev" type="numbering">
          <date when="2008-10-09"/>
        </correspAction>
        <correspAction xml:id="i-T3aoXmasmLXTVbKa1UGLQH" type="submission">
          <date when="2008-10-07"/>
        </correspAction>
        <correspAction xml:id="i-7AF77b3b2zXEBxNgGBc4WL" type="transfer">
          <date when="2008-10-07"/>
        </correspAction>
        <correspAction xml:id="i-QBFrdD22yM7oB7oM86iDdw" type="assigned"/>
        <correspContext corresp="i-QBFrdD22yM7oB7oM86iDdw">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CaD3m5AZjhnVtTJzgoohNA" type="motBody">
        <div xml:id="i-3Tb2zJZ8rpgCtYamyehgCb" type="motProposal" subtype="förslag">
          <head xml:id="i-CVW4jiaZ6JPMNHqYFUBzkG">
            Förslag till riksdagsbeslut
          </head>
          <list xml:id="i-79VLUBC5W3bYcvXiEANLSE" style="ol">
            <item xml:id="i-YUu2gZkBZfcxVmT4mcV8b">
              Riksdagen tillkännager för regeringen som sin mening vad som
              anförs i motionen om rätten till eget boende (EBO).
            </item>
            <item xml:id="i-5fdKYzisjny8PePus8hKVK">
              Riksdagen tillkännager för regeringen som sin mening vad som
              anförs i motionen om kortare handläggningstider vid asylprövning.
            </item>
            <item xml:id="i-VPGMX7XREtYUKRfB7dE8gM">
              Riksdagen tillkännager för regeringen som sin mening vad som
              anförs i motionen om undervisning i svenska.
            </item>
            <item xml:id="i-YZ58Ymtsr3RMTUH7zz5cqW">
              Riksdagen tillkännager för regeringen som sin mening vad som
              anförs i motionen om undervisning för barn.
            </item>
            <item xml:id="i-7PACUwVYEVP5eSCSExhrSC">
              Riksdagen tillkännager för regeringen som sin mening vad som
              anförs i motionen om att se över möjligheterna till att begränsa
              polisens befogenheter att ingripa när s.k. gömda barn uppsöker
              vård och skola.
            </item>
            <item xml:id="i-DG4evCM8L9RtJ564DE9M5m">
              Riksdagen tillkännager för regeringen som sin mening vad som
              anförs i motionen om att se över möjligheten för asylsökande att
              arbeta under asylprocessen.
            </item>
          </list>
        </div>
        <div xml:id="i-BgV1CkTXgRkaEBN7vnsE1m" type="motContent">
          <head xml:id="i-5GGXtdrnnZAxt8yksSxEnn" type="h1">
            Motivering
          </head>
          <p xml:id="i-AxT5gYNZxKCBEFvV3Pzqpe">
            Världen över drömmer människor om att bygga en bättre framtid
            någon annanstans, men med röda streck i kartboken har det blivit
            lättare att utestänga än att bejaka andra människor.
          </p>
          <p xml:id="i-6NvRXbJAxoTMfpiBPfaBtH">
            Den svenska flyktingpolitiken havererade under den tidigare socialdemokratiska
            regeringen. Humanitet, solidaritet och generositet glömdes helt
            bort på vägen. I stället för att forma en politik och ett system
            där politiken utgår från principen om att alla människor är resurser,
            möjligheter och individer med egen kraft att forma sin framtid,
            har människor under långa perioder tillåtits att brytas ner på
            statliga institutioner för att sedan skickas tillbaka som mänskliga
            vrak. Drömmande människor förpassades till årslång karantän på
            nedslitna flyktingförläggningar, utan rätt att läsa svenska och
            med förbud mot att arbeta. När man väntat i flera år, när man
            inte kan språket och när man inte fått känna värdighet genom att
            få arbeta blir situationen mycket svår. Tillsammans med traumatiska
            upplevelser från hemlandet ger detta en oro och psykisk press
            som är svår att själv klara av. Människor tvingades in i en tillvaro
            som ofta präglades av maktlöshet, tristess, apati, uppgivenhet
            och till slut sjukdom. En sådan politik är inget annat än inhuman.
          </p>
          <p xml:id="i-7cWoxFhUdccwjpru58dm31">
            I inget annat jämförbart land i världen har invandrare och flyktingar
            drabbats så hårt av arbetslöshet, socialbidragsberoende och utanförskap
            som i Sverige. Och i inget annat land har det politiska ledarskapet
            varit så handlingsförlamat som under det socialdemokratiska styret.
            I stället för att angripa orsakerna till den havererade flyktingpolitiken
            en reglerad arbetsmarknad, bidrags- och skattefällor, ett institutionaliserat
            omhändertagande har välfärdsstatens ingenjörer vänt sitt eget
            misslyckande mot nykomlingarna. Med förslag som att inskränka
            rätten till eget boende (EBO) och inskränka rätten till ny ansökan
            o.s.v. har den tidigare regeringen skjutit bredvid mål. Det är
            den enskilde asylsökande som fått ta konsekvensen av kommuners
            och myndigheters fatala misslyckande. Statistik visar att människor
            som bor på flyktingförläggning mår sämre än de i eget boende.
            Att ta bort rätten till eget boende är förödande för den enskilde;
            därför finns det all anledning att värna rätten till eget boende
            (EBO).
          </p>
          <p xml:id="i-4kumFHjS4b9wMvJkrUrqDr">
            Handläggningstiderna bör kortas till maximalt tre månader. Det
            är inte rimligt att människor skall tvingas vänta mer än tre månader
            på ett livsavgörande beslut.
          </p>
          <p xml:id="i-7CvATTGT4BuvTxoy9XH9yN">
            Alla asylsökande måste erbjudas undervisning i svenska under
            hela vistelsetiden, även under tiden för ett eventuellt överklagande
            eftersom den som, trots flerårig vistelse i Sverige, inte kan
            tala svenska har försämrade möjligheter till egen försörjning
            och integration. Alla barn måste få möjlighet att delta i svenskundervisningen.
            Att barn år ut och år in går till s.k. asylklasser där det ofta
            endast erbjuds ett begränsat antal ämnen är inte acceptabelt i
            ett land som skrivit under FN:s barnkonvention.
          </p>
          <p xml:id="i-3YLZ7P5DdAXHH18evqBVy9">
            Lika oacceptabelt är det när gömda barn av rädsla inte törs gå
            till skolan eller uppsöka sjukvården. Trots att FN:s barnkonvention
            kräver att myndigheter, domstolar m.fl. agerar utifrån barnens
            bästa har detta inte skett. Om vi erkänner så kallade gömda barns
            rätt till vård och skolgång är det rimligt att se över polisens
            befogenheter att ingripa när dessa barn också söker sig till vård
            och skola. I fråga om gömda barns skolgång har en särskild utredare
            haft i uppdrag att utreda förutsättningarna för att reglera en
            rätt till utbildning, förskoleverksamhet och skolbarnsomsorg för
            barn och ungdomar som undanhåller sig ett avvisnings- eller utvisningsbeslut
            (dir. 2006:28). I uppdraget ingick att överväga om det behövs
            särskild reglering av polisens arbete med verkställighet av avvisnings-
            och utvisningsbeslut. I betänkande 2005/06:SfU10 skriver utskottet,
            med anledning av att gömda barn inte törs gå i skola eller uppsöka
            sjukvården: Mot bakgrund av att frågan om gömda barns rätt till
            skolgång numera är föremål för utredning samt att gömda barn och
            ungdomar har rätt till hälso- och sjukvård på samma villkor som
            barn bosatta i Sverige anser utskottet att det saknas skäl för
            riksdagen att göra något uttalande i dessa frågor. Eftersom verkligheten
            visat att asylsökande barn de facto inte har samma rätt till hälso-
            och sjukvård som svenska barn, eftersom de upplever en otrygghet
            när de uppsöker hälso- och sjukvård, bör frågan om barns rätt
            till sjukvården utredas närmare. På grund av ersättningsavtalen
            lämnar idag sjukvården rutinmässigt ut uppgifter till Migrationsverket,
            uppgifter som egentligen borde lyda under sekretess enligt hälso-
            och sjukvårdslagen.
          </p>
          <p xml:id="i-R5Ap2rECmhsZwaefr9ot7d">
            Samtliga som söker asyl i Sverige borde få möjlighet att arbeta
            i Sverige under asylprocessen samt informeras om denna möjlighet
            i samband med att asylansökan lämnas in. Dagens system med ansökan
            om undantag från förbudet att arbeta är otillfredsställande. Det
            leder bara till att vi via byråkrati hindrar asylsökande från
            att arbeta, skapa sig en egen försörjning och plattform i vårt
            samhälle. Dessutom är det absurt att arbetsvilliga människor måste
            ansöka om undantag från förbudet mot att arbeta.
          </p>
          <p xml:id="i-3iV8xpB5nTUhCcTNqF58Az">
            Vi behöver öppna upp för fler vägar in i Sverige och Europa.
            Att söka asyl kan inte vara den enda vägen in. Vi behöver en större
            arbetskraftsinvandring. Genom att öppna upp för arbetskraftsinvandring
            stärker vi samtidigt asylrätten, då systemet avlastas från de
            människor som egentligen inte är flyktingar i lagens bemärkelse.
            Med en generös arbetskraftsinvandring kan vi skapa en human flyktingpolitik.
          </p>
        </div>
        <div xml:id="i-Jc4urPnRqqCsgPHJuMvFmv" type="motSignatures">
          <list xml:id="i-5SErDQSXocFASjH29ovGF4">
            <item xml:id="i-SG9UYdeTmcRxWBjdK4Mpg2" who="i-LmthhHLPxzMMpEiXSys13u">
              Ulrika Karlsson i Uppsala (m)
            </item>
          </list>
        </div>
      </div>
    </body>
  </text>
</TEI>
