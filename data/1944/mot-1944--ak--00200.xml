<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__200/mot_1944__ak__200-001.pdf"/>
      <fw xml:id="i-dth3NjwKT5gxxQJL4KxfM">
        Motioner i Andra kammaren, nr 200. 11
      </fw>
      <div type="motHeader" xml:id="i-U9EnS4VYMczNDy2LJqG6CX">
        <div type="motTitle" xml:id="i-UukseYwVR25iYRaQJ1bpKD"/>
        <div type="motSubmissionInfo" xml:id="i-Tp9P2Wiv1XFjJfwBqRD37T"/>
      </div>
      <div type="motBody" xml:id="i-UcB6tAQiFw9mqoygvJTmgx">
        <div xml:id="i-Ligy2iK8bCbWUcMrGtnyr7">
          <p xml:id="i-WmReEBkTngJGtQojksHK1R">
            200.
          </p>
          <p xml:id="i-BzVwzyy3BDpyDRVT28ebLM">
            Av herr Stjärne m. fl., angående utredning om vidgad rätt till
          </p>
          <p xml:id="i-6mCqVh7P72jiY5V7T5ELiS">
            statsbidrag för förbättring och underhåll av enskild väg.
          </p>
          <p xml:id="i-SJVpwGmgYeXSKKAcCpnqFu">
            I Kungl. Maj:ts kungörelse nr 359/1939 angående statsbidrag till
            enskild väghållning finnes i $ 2, mom. 2 följande bestämmelse:
            » Underhållsbidrag kan avse såväl vägunderhåll som vinterväghållning
            eller ock ettdera av dessa slag av underhåll samt utgår: a) där
            vägen befares av andra än väghållare i större omfattning eller
            eljest på sådant sätt, att underhållet därigenom avsevärt försvåras;
            samt b) där vägen är av väsentlig betydelse för en bygds befolkning
            och det nödiga underhållet av vägen på grund av vägens längd eller
            annan omständighet måste anses vara för väg- hållarna synnerligen
            betungande.» Kungörelsen grundar sig på 1935 års vägsakkunnigas
            förslag. De sak- kunnigas yttrande, enligt vilket punkt b) är
            utformad, har följande lydelse:
          </p>
          <p xml:id="i-BW9XiXwmCB1Aj7CzbXJSZ1">
            »Då en by eller en grupp av gårdar — såsom ej sällan är händelsen
            — ligger å ett avsevärt avstånd från det allmänna vägnätet, uppgå
            kostnaderna för hållande av nödig utfartsväg till det allmänna
            vägnätet till betydande belopp. Starka billighetsskäl torde tala
            för att bland annat i sådana fall medgiva statsbidrag till utfartsvägens
            underhåll, och detta helt oberoende av om vägen trafikeras av
            andra än väghållarna. Med hänsyn härtill ha de sakkunniga föreslagit
            två undantagsfall i kungörelseförslaget, då statsbidrag till vägunderhåll
            må utgå. Dessa ha angivits sålunda, att vägen antingen är av väsentlig
            betydelse för en bygds befolkning eller att det nödiga under-
            hållet av vägen på grund av dess längd eller annan omständighet
            måste anses vara synnerligen betungande för väghållarna. En väg
            torde få anses vara av väsentlig betydelse för en bygds befolkning,
            då den bildar utfartsväg för bygden i fråga eller utgör förbindelseled
            till annan bygd eller inrättning, anordning eller dylikt, dit
            bygdens befolkning ofta har ärenden. Med bygd avse de sakkunniga
            en by eller en samling gårdar. Utfartsväg för enstaka gård faller
            alltså utanför förslaget. Däremot torde hit kunna hänföras vägar
            till fiskelägen, även om dessa icke bebos under annan del av året
            än då fisket pågår. Av villkoret torde följa, att en relativt
            kort väg icke bör erhålla statsbidrag. Om statsbidrag lämnats
            till byggande av viss enskild utfarts- väg, innebär detta icke
            alltid, att vägen skall anses berättigad jämväl till bidrag för
            underhållet. Nu nämnda bidragsformer torde nämligen fylla delvis
            andra ändamål.» Därigenom att de sakkunnigas »eller det nödiga
            underhållet» av departe- mentschefen i propositionen utbytts mot
            »och det nödiga underhållet», har en betydelsefull skärpning av
            villkoren ägt rum och möjligheterna att er- hålla ifrågavarande
            statsbidrag i avsevärd grad beskurits. Genom denna skärpning och
            villkoren i övrigt torde en betydande del av enskilda vägar och
            gemensamma utfartsvägar vara utan möjlighet till erhållande av
            stats-
          </p>
          <pb facs="riksdagen-motions-pdf/data/1944/mot_1944__ak__200/mot_1944__ak__200-002.pdf"/>
          <fw xml:id="i-8H7AJtShXF1ANrPqCLB2Dt">
            12 Motioner i Andra kammaren, nr 200.
          </fw>
          <p xml:id="i-BYNYACdivdzsQNTfnXwV3j">
            bidrag. Detta förhållande ger i berörda avseende enligt vår mening
            icke den rättvisa åt så stora kontingenter av den jordbrukande
            befolkningen som önskligt vore. I skogsbygder med gles eller relativt
            gles bebyggelse kan underhållet av de enskilda vägarna ofta bli
            en betydande tunga, vilket i många fall resulterar i att vägen
            alltmer försämras och till sist blir nära nog ofarbar för tyngre
            fordon. En sådan utveckling är så mycket mer beklaglig som större
            krav på framkomlighet för lastbilar numera ställes även på enskilda
            vägar på grund av att ansenliga transporter verkställas med nämnda
            fordon. Någon möjlighet att rationalisera vägunderhållet på de
            enskilda vägarna i likhet med vad som sker på de allmänna föreligger
            i allmänhet icke. Vill den enskilde vägunderhållaren hålla sin
            väg i någor- lunda skick, är han i de allra flesta fall hänvisad
            till samma metoder som användes i äldre tider. Ofta är avståndet
            miltals till närmaste grustag, och att hämta ett eller två lass
            grus blir en dags arbete för man och dragare. Vad detta betyder
            under de förhållanden, som nu råda, då de allra nöd- vändigaste
            jordbruksarbetena ofta bli eftersatta i brist på arbetskraft,
            är lätt att inse. Med nuvarande arbetslöner blir det dessutom
            alldeles för dyrt med sådan arbeten, vars undanskjutande icke
            medföra omedelbar inkomst- minskning. Som ett exempel på hur anförda
            förhållanden kunna skapa en nära nog prekär situation må följande
            anföras. För några år sedan företogs i södra Östergötland ombyggnad
            av en allmän väg. För undvikande av backar med stark stigning
            flyttades den därvid några hundra meter på en sträcka av cirka
            6 kilometer. Ett 10-tal medelstora och mindre gårdar, som äro
            be- lägna vid eller relativt nära den gamla vägen, blevo därvid
            hänvisade till att själva underhålla sin väg. Innehavarna ansågo
            detta mycket betungande och orättvist. Något statsbidrag kunde
            emellertid på grund av nu gällande villkor ej erhållas. De som
            aldrig haft förmånen av allmän väg i sin närhet, äro vana vid
            väghållningsarbetet, men de ekonomiska uppoffringarna äro därför
            ej mindre kännbara. Liknande förhållanden som här anfördes från
            Östergötland torde säker- ligen kunna påvisas från skilda delar
            av landet. Vårt stora sociala problem, av alla omvittnat, är ju
            flykten från lands- bygden. Det måste anses vara ett viktigt led
            i strävandet att lösa denna brännande fråga, att såväl allmänna
            vägar och genomfartsvägar som en- skilda vägar av mera allmän
            betydelse bliva förbättrade och hållna i gott skick. Detta gäller
            även de vägar, som äro nödvändiga för ett mera be- gränsat antal
            större eller mindre gårdar. Formerna för en statlig hand- räckning
            i berörda avseende kunna variera. Kontant subvention kanske ej
            alltid vore att föredraga, fastmer skulle möjlighet att få begagna
            sig av de vägförbättringsmedel, som tillverkas för de allmänna
            vägarna, giva en avse- värd hjälp. Genom ett allsidigt studium
            av dessa frågor skulle det säker- ligen visa sig, vilka åtgärder
            som vore de mest ändamålsenliga.
          </p>
          <pb facs="riksdagen-motions-pdf/data/1944/mot_1944__ak__200/mot_1944__ak__200-003.pdf"/>
          <fw xml:id="i-RG18k1DQvWFuaPZhEiNhvN">
            Motioner i Andra kammaren, nr 200. 13
          </fw>
          <p xml:id="i-Jjo6FQfWG5vzWUYKaHHPoo">
            Såsom av ovanstående framgår torde en vidare ram för statens
            bidrag till väghållningen vara väl motiverad, och såsom en första
            åtgärd torde det vara lämpligt att en uppmjukning av de i anförda
            kungörelse bestämda vill- koren företages. Under hänvisning till
            det anförda hemställes,
          </p>
          <p xml:id="i-VGKBc923KvmYKvQwQFiBAE">
            att riksdagen i skrivelse till Kungl. Maj:t begär skyndsam utredning
            avseende vidgad rätt till statsbidrag för förbättring och underhåll
            av enskild väg.
          </p>
          <p xml:id="i-3bxe5UpEbhTMeSKinWsTGH" type="date">
            Stockholm den 21 januari 1944.
          </p>
          <p xml:id="i-fNJeLtBxYRFYUfyPruuQc">
            And. Stjärne. C. D. Skagerlund. Wald. Svensson.
          </p>
          <p xml:id="i-PCyjFWrG9Bw4TPNe2RZ7kZ">
            Carl Björling. Andreas Nilsson Rudolf Boman.
          </p>
          <p xml:id="i-F5kT8k7RH9Ux7R5oEoqV9F">
            i Norrlångträsk.
          </p>
        </div>
      </div>
    </body>
  </text>
</TEI>
