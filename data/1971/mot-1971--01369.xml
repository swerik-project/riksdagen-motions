<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--01369">
  <teiHeader>
    <fileDesc>
      <titleStmt>
        <title>med förslag till rennäringslag, m. m.</title>
        <author>av herr Lundberg i anledning av Kungl. Maj:ts proposition nr 51</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med förslag till rennäringslag, m. m.</title>
          <idno type="rdwebb">FU021369</idno>
          <rs type="number">1369</rs>
          <ref type="dokument_url_text">http://data.riksdagen.se/dokument/FU021369/text</ref>
          <ref type="dokument_url_html">http://data.riksdagen.se/dokument/FU021369</ref>
          <ref type="dokumentstatus_url_xml">http://data.riksdagen.se/dokumentstatus/FU021369</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AC8RFPqgo4aFfG6KooA2u5</idno>
            <name>JOHN LUNDBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HWgvKotqYJqkyX3WYcdwEE" type="signed"/>
        <correspContext corresp="i-HWgvKotqYJqkyX3WYcdwEE">
          <note type="signatory" corresp="i-AC8RFPqgo4aFfG6KooA2u5"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__1369/mot_1971__1369-001.pdf"/>
      <fw xml:id="i-B4Vh39rba7VYxn4yLvtpQ5">
        Mot. 1971: 1369 2
      </fw>
      <div xml:id="i-6oBacN3HLZWZJMpKrH3a2B" type="motHeader">
        <div xml:id="i-QYkbCLSsHsULiNzjghpsCq" type="motTitle"/>
        <div xml:id="i-4DMo9T25eFwsHaZY6PQK2A" type="motSubmissionInfo"/>
      </div>
      <div xml:id="i-YbeeedquHDxLz3F2wtQgAe" type="motBody">
        <div xml:id="i-8xwyLttD6xZw9jpBm1k8iT">
          <p xml:id="i-Cdxjqa7mW27HGqBHp6ykcM">
            Motioner nr 1369—1370 år 1971 Mot. 1971 1369—1370
          </p>
          <p xml:id="i-8Pc3ND7NGoVTLNvFnEadsf">
            Nr 1369
          </p>
          <p xml:id="i-WSgaej8wRLPScatqpdq8eV">
            av herr Lundberg i anledning av Kungl. Maj:ts proposition nr
            51 med förslag till rennäringslag, m. m.
          </p>
          <p xml:id="i-EoPHdVSxu4WoUuGN6TDYXn">
            I proposition 1971: 51 framlägger Kungl. Maj:t förslag till rennärings-
            lag, m. m., som anses skall främja renskötseln för omkring 700
            same- familjer. Förslagets utformning påminner om vad en ledamot
            i riksdagen den 9 maj 1868 bl.a. yttrade: »Man har sagt, att förvaltningen,
            sådan den hittills varit, utgjort ett stort skydd för den enskilde.
            Men huru har detta kunnat ske af ett förvaltningsverk, som sjelf
            stått under Regering- ens myndighet. Jo, uppenbarligen endast
            på det sättet att denna myndig- het neutraliserats och blifvit
            den i verkligheten beroende i stället för att vara den bjudande.
            Sålunda har förvaltningen skjutit sig emellan Regering och Represen-
            tation. Den har gjort omöjligt för regeringen att framgå längre
            på refor- mernas väg, än dessa förvaltningsverk, till hvilka frågorna
            för utredning hänskjutits, pröfvat skäligt att förorda. När en
            reform varit i fråga, har den lagts i händerna på förvaltningsverken,
            hvilka lagt hinder i vägen derför, och så många om och men hafva
            framställt, att saken ofta der- igenom blifvit förstörd. Derföre
            har man också nästan för hvarje fråga måst tillsätta särskilda
            komiteer med föreläggande för dessa af vissa grunder att följa;
            och endast på detta sätt har man lyckats att någon gång nå det
            mål, hvartill man syftat.» Principiellt och praktiskt kunde man
            väl förväntat av en ändring i rennäringen, att man accepterat
            att alla som bor i Sverige och har svenskt medborgarskap är och
            skall betraktas som svenskar. Vi har be- nämningar som svenskar,
            samer, finnar, värm- och upplänningar och dalmasar, men som en
            enhet kräver vi likhet inför lag och rätt och ett likartat stöd
            och skydd från staten, länsstyrelser, landsting och kommu- ner.
            Tyvärr kvarstår att samerna och deras näring betraktas som ett
            slags Skansenromatik. Samerna skall i Norrland och annorstädes
            betraktas som svenska medborgare och inte uppfattas som ett undantag
            från Sve- rige i övrigt. Att när det gäller samer kvarbli vid
            en sorts rasideologi är missvisande. Vi har nu omkring 600 000
            invandrare i Sverige, varav ca 200 000 fått svenskt medborgarskap
            och 400 000 är utländska med- borgare, och en rasuppdelning är
            utesluten. När Gustav Vasa sökte skapa en landsenhet på 1500-talet
            mötte han nästan oöverkomliga hinder i form av bl. a. familj-,
            by-, socken- och
          </p>
          <p xml:id="i-Fr6PDRmaBkearXwPjQArsP">
            1 Riksdagen 1971. 3 saml. Nr 1369—1370
          </p>
          <pb facs="riksdagen-motions-pdf/data/1971/mot_1971__1369/mot_1971__1369-002.pdf"/>
          <p xml:id="i-2RoK39mnJzRmyM8ucc7yaZ">
            häradstänkanden liksom en språk- och dialektförbistring som skilde
            och avgränsade möjligheterna till kontakt mellan olika enheter.
            Det är riktigt att i ett riksdagens utlåtande 1869 möter man t.
            ex. för Norrbottens län att i sju landsförsamlingar fanns 16 426
            personer som var finsktalande och i länets sex lappmarker 4469
            som talade lapska. Det sägs »att hvarje af dessa folkstammar talar
            sitt eget språk, ehuru en del av den Lappska befolkningen förstår
            Finska språket och en annan det Svenska, men största delen af
            dessa folkstammar förstår och talar endast sitt eget språk». Språk-
            och dialektförbistringen skärptes även i äldre tid genom att ca
            40 å 50 procent av adeln och ridderskapet var av utländsk börd.
            Strävan till att alla skulle lära sig tala och skriva svenska
            har varit och är en grundläggande landsangelägenhet. Detta har
            gagnat olika männi- skors särart i språk, kultur och annan egenart.
            Det är även orimligt att bibehålla en undantagslagstiftning för
            samer där skråväsende och privilegier skall bevaras för en grupp
            medborgare på bekostnad av andra gruppers lika och självklara
            krav att få nyttja kronans natur-, mark- och vattentillgångar.
            I landslagen av år 1442, som byggde på gammal bondesedvanerätt,
            liksom i äldre författningar ansågs det som självklart att det
            i olika all- männingar finns en rätt att få nyttja dem. I 1805
            års författning fastslås ett gammalt undantag i orden: »Ej må
            den understöd af allmänning njuta, som finnes hafva egen skog
            etc., eller med egen skog illa farit.» I Norrland, med en i äldre
            tid genomgående fattigdom och karg till- varo, tvingades kronan
            att vidtaga säregna insatser för att lindra nöden. Kronan gav
            nybyggare, samer, finnar, bönder etc. nyttjanderätter av olika
            slag. Till dessa hör de s.k. avvittringarna av markområden, som
            ansågs skulle ge utkomst och möjlighet att överleva i hård tid
            och karg bygd. Tyvärr kom 1800-talet med en ohämmad spekulationslust,
            och baggböleriet tilläts spoliera natur- och försörjningsvärden
            och kvarläm- nade en industriellt sargad bygd. Hur detta kunde
            ske kan synas oför- klarligt, men ståndssamhällets traditioner
            och rättsfostran, och allmo- gens rättslöshet, torde väl ligga
            närmast sanningen. Statistiska centralbyråns på kungl. befallning
            utförda utredning 1898 av bolags förvärv av jordegendom visar
            att av skogsfastigheterna inom lappmarkerna, t. ex. i Dorotea,
            Åsele, Fredrika och Vilhelmina, inom en del socknar mera än hälften
            av markområdena var i skogsspekulan- ternas händer. Kronans stora
            markområden skövlades och togs från kronan och överfördes till
            enskilda — ofta med hjälp av ämbetsmän och rättsväsende. I t.
            ex. landshövdingeberättelserna för åren 1833—1837 sägs: »Ren-
            skötseln, som är Lappallmogens och jemväl, i förening med boskaps-
            skötseln, åtskilliga Lappmarks-nybyggares hufvudnäring, kan ej
            heller sägas hafva vunnit någon tillväxt.» I Westerbottens berättelse
            sägs:
          </p>
          <pb facs="riksdagen-motions-pdf/data/1971/mot_1971__1369/mot_1971__1369-003.pdf"/>
          <fw xml:id="i-eHGq5CaMzdgzTScrieXsY">
            Mot. 1971: 1369 3
          </fw>
          <p xml:id="i-Lvm15Domhx3HRj6XfdGCec">
            »Boskaps-skötsel har ifrån uråldriga tider varit och är ännu
            en af Ortens hufvud-näringar, särdeles i Lappmarken.» I riksdagstryck,
            utredningar och författningar från äldre tid har rätten till renskötsel
            eller annan nyttjanderätt till kronans tillgångar i Lappmarken
            aldrig enbart varit förbehållen samerna. Rennäringen har i äldre
            tid fått utövas av den be- folkning som bott och levat inom renbetesområdena,
            även om samerna under vissa tider avstängdes från vistelse inom
            t. o. m. ett helt län. Under förra århundradet, och så länge »Herjeådalen
            tillhörde Gefle- borgs Län, var det strängt förbjudet för Lapparna
            att vistas inom denna provins, derom Gefleborgs Landshöfdingeembetets
            Kungörelse», som hade följande lydelse:
          </p>
          <p xml:id="i-SVKh5n9zsA2ytDmBpLNSwP">
            Särna socknemän af Kongl. Maj:ts Befallnings-hafvande i Koppar-
            bärgs län understödde, hafva hos mig anfört Klagomål öfver de
            olägen- heter, som af Lappar, hvilka hafva sig nedsatt uti Funnesdalens
            och Tännäs byar uti Härjeådalen, dem i hvarjehanda måtto skolat
            tillfogas: jag har genom vederbörande härom förskaffat mig tillförlåtelig
            kunskap, och funnit anledningen till dessa Klagomål vara verkliga.
            Och allenstund Kongl. Maj:t under den 1:sta September 1720 i nåder
            befallt att alla Lappar som utom Lappmarken sig nedsatt derifrån
            skola afvisas till sin rätta hemvist, deruti Kongl. Resolutionen
            på Prästerska- pets besvär af den 22 oktober 1723 uti 2:dra $
            instämma; äfven som Kongl. förordningen af den 1:sta December
            1748 förmår att den Lapp som annorstädes än der föreskrivit finnes
            sig nedsätter åter bör till Lappmarken Afföras, för den skull
            och i stöd af alla dessa författningar, anbefalles härmedelst
            alla de Lappar, som å Funnesdalens, Råndalens och Tännes, Byars
            skogar och mark sig olofligen nedsatt, att genast derifrån afflytta,
            och till den rätta Lappmarken sig begifva, till undgå- ende deraf,
            att i annan händelse genom Krono Befallningsmannens väl- betrodde
            Petter Grans föranstaltande derifrån varda drifne; och skall för
            det tillkommande tider vara såväl dessa som andre Lappar vid ett
            vite af 50 Daler silf:mt allvarligen förbuditt, att nu eller framdeles
            sig derstädes nedsätta; öfver åtlydnaden häraf Kronobetjäningen
            äger hålla noganste uppsigt och hos mig skyndsamlingen inberätta
            hvad häremot i en eller annan måtte föröfvas Kan, hvilkett alle
            som vederbör till ofelbar efterrättelse Länder. Gefle slott i
            Lands Cancelliet den 28 November 1783
          </p>
          <p xml:id="i-RD2E13GXhib3ap6KBdHhih">
            Z.A.U. Cronstät/ Fred. Enner.
          </p>
          <p xml:id="i-EEJh6QR7A8CxW89jZfPgBa">
            Vid bedömningen av dessa påbud och kungörelser från 1700-talet,
            både före och därefter, måste man komma ihåg att vid ståndsriksdagen
            1723 utfärdades nya privilegier för adeln och prästeståndet. I
            Secreta utskottet, som bestod av 100 ledamöter, var bondeståndet
            uteslutet, och utskottet bestod av »50 af adel, 25 prester och
            25 borgare». År 1741 tillsattes en »Secretissime Beredning» som
            behandlade de allra hemli- gaste ärendena, och en »Urskiljningsdeputation»,
            som redigerade riks- dagsexpeditionerna. Om konungen dröjde med
            sin underskrift å ären- den som förelades honom, försåg rådet
            handlingarna med sådan under-
          </p>
          <pb facs="riksdagen-motions-pdf/data/1971/mot_1971__1369/mot_1971__1369-004.pdf"/>
          <fw xml:id="i-8qdWTE6UyhqrztcEaRAE2">
            Mot. 1971: 1369 4
          </fw>
          <p xml:id="i-ScsXZZjK5mDQkS1d8T2Bep">
            skrift. År 1756 fick rådet av ständerna en kunglig namnstämpel
            med uttrycklig instruktion att begagna den. Adolf Fredrik nedlade
            regeringen i december 1768, och Sverige var i fem dygn utan konung.
            Gustav III:s s.k. revolution 1772 och 1809 års, samt vad som därefter
            under lång tid följde, var knappast en samhällsatmosfär där lag,
            rätt, trygghet och människovärde hade plats. Kammarkollegiets
            arkiv, som icke av brand eller på annat sätt försvunnit, torde
            kunna giva prov på hur och på vad sätt olika handlingar, kungörelser
            och påbud kunde tillverkas. Grunden till rätten att bruka nyttjanderätter
            framgår av 1647 och 1664 års Skogsordningar, vars 4 $ säger: »Ländernas
            Allmänningar, såsom de till Landzens inbyggjares tarff och godo,
            äro fordom afvittrade och förordnade: alltså stånde de till Landzens
            innebyggjares, af högre och lägre ståndz huustarff, till att nyttja
            med fääbete, fiskjande, timber och vedbrand, men icke till att
            förderfva och utdödha; medh samme rätt tillstå Herads Allmenningarne
            sijne interesserade Sockneinbyggjare att nyttja och njuta till
            huustarfven, men icke att förödha och förderfva för androm eller
            efterkommande.» Principen om gemenskap har sin grund i en urminneshävd,
            som ligger något hundratal år ytterligare till- baka i tiden.
            Påståendet att samerna skulle utgöra den ursprungliga befolkningen
            i Norrbotten kan starkt sättas i tvivelsmål. I Besv. och Ekonom.
            Utsk. Betänkande åren 1817—1818 nr 118 beskrives »Lappen, såsom
            ett full- komligen Nomadiserat folkslag, hatar allt tvång, och,
            då han deraf för mycket tryckes, vandrar bort och flyttar sina
            bopålar till nästgränsande Riken, der han mötes af frihet och
            oberoende. Så väl Lappen som Ny- byggaren, ja sjelfva Bonden,
            skulle verksamheten säkrast framkallas genom en genast synbar
            fördel.» Det bör även påminnas om att det i äldre tid fanns ett
            nu nedlagt järnbruk i Kengis i Pajala socken från 1600-talet.
            Det är sannolikt att främst finnar och nybyggare utgjorde en majoritet
            av den bofasta be- folkningen i Norrland på 1600-talet. Vad som
            befolknings- och samhällsmässigt samt rättsligt skett mellan 1500-
            och 1900-talen är det svårt att få en bild av. Gränser och utform-
            ning av olika nyttigheter har avgjorts i en ofta hård och brutal
            makt- kamp, som ännu synes pågå. När rennäringen i lag gjordes
            till en mono- poliserad och privilegierad näring för samer, med
            rätt att få nyttja kronans och andra marker som renbetesland,
            och samer tillika lade be- slag på jakt och fiske, vilka sedan
            urminnes tider brukats av alla som bodde i Norrland, kränktes
            andra folkgruppers sedan urminnes tid gäl- lande rättigheter,
            och utvecklingen själv visar dess orimlighet. Antalet i rennäringen
            sysselsatta personer har successivt minskat sedan slutet av 1800-talet.
            Den renskötande befolkningen år 1965 beräknades vara 2000 i Norrbottens
            län, drygt 200 i Västerbottens län och drygt 300 i Jämtlands län.
            Endast omkring 700 hushåll är för sin försörjning
          </p>
          <pb facs="riksdagen-motions-pdf/data/1971/mot_1971__1369/mot_1971__1369-005.pdf"/>
          <fw xml:id="i-GNhU9JXMKytCWmu3BwiQby">
            Mot. 1971: 1369 5
          </fw>
          <p xml:id="i-CMmvPKpHS3zMZqsuL6PgD1">
            helt eller delvis beroende av renskötseln. Renbetesmarkerna lär
            omfatta 165 000 km?, större sjöar ej inräknade. Äganderätten ligger
            hos kronan, och ingen skall med äganderätt kunna förvärva denna
            mark eller genom expropriation eller på annat sätt vid domstol
            eller genom myndighet kunna avhända kronan sin egendom. I äldre
            tid, till vilken man även kan räkna tiden kring sekelskiftet,
            hade aldrig samerna av historiska, juridiska eller andra skäl
            kunnat hävda en urminnes- eller sedvanerätt till att ensamma äga
            renbetesrätt, fiske och jakt m. m. på annat sätt än den som tillkommer
            andra som lever och bor inom renbetesområdena. Det är även lika
            anmärkningsvärt att samerna kunnat icke endast nyttja jakt och
            fiske för husbehov utan tillika ta avkastningen av kronans egendom
            och utestänga andra från nyttjande. Att detta kunnat ske kan väl
            endast förklaras av att kronan aldrig haft någon instans som till-
            varatagit kronans och allmogens rätt. Rennäringslagstiftningen
            innebär även en kränkning av grundlag och urminneshävd. De sakkunniga,
            med undantag av landshövdingen i Norrbottens län, synes ha förbisett
            andra gruppers och fritidsfrågornas betydelse och berättigade
            krav på hänsyn och att även de har rätt till att få sin tillvaro
            och sina problem beaktade. Det är märkligt att lärdomar icke tagits
            eller beaktats efter den livliga debatten omkring år 1800 om anläggande
            av en norrländsk Bergslag i Kirunaområdet. I Besv. och Ekon. Utsk.
            betänkanden år 1818 nr 118 och 142 talas det bl. a. om att: »Hela
            gränsebandet emeilan Svenskbygden och Lapp- markerna framvisar
            väl många sådana och nästan öfverallt mötande lägenheter, hvilka
            kunna blifva föremål för en omtänksam framtid och gifva anvisningar
            att vinna rika landskap utan eröfring och blodsutgju- telse. Men,
            som den ofvanbeskrifna ibland alla synes förmonligast och lättast
            åtkomlig såsom erbjudande de minsta svårigheter att öfver- vinna.»
            I betänkandet framhålles av höga vederbörande »så tillstyrkas
            Riksens Höglofl. Ständer, att dervid fästa sin hufvudsakliga uppmärksamhet,
            och till en Bergslags organiserande uti den vestliga delen af
            Öfver Calix samt den sydliga och östliga delen af Gellivare Socknar,
            använda de utvägar, som kunna vara att tillgå, dels genom dervarande
            ännu odisponerade Kronoskogar, dels genom ditflyttade af annorstädes
            försutna Bergsman- na-privilegier, och sluteligen genom de i öfrigt
            skeende uppoffringar af Staten, hvilka, så vidt de med tillgångarna
            äro förenliga, aldrig synas till större gagn för Fosterlandet
            och framtiden kunna användas». Att det dröjde till år 1900 innan
            verksamheten i Kiruna kom i gång berodde till stor del på det
            motstånd bondeståndet reste mot förslaget genom att privilegierna
            i Hellestad och Vånga Bergslager skulle över- flyttas.
          </p>
          <pb facs="riksdagen-motions-pdf/data/1971/mot_1971__1369/mot_1971__1369-006.pdf"/>
          <fw xml:id="i-Kf5ufJRHs4Y4bv36aYCtVR">
            Mot. 1971: 1369 6
          </fw>
          <p xml:id="i-JysXKoG1ZE7imjTgjvg4id">
            Men 1818 års utskott framhöll realistiskt »samt till vinnande
            af dertill nödiga förberedelser, anser Utskottet dem vara af sådan
            art, att de endast genom noga undersökningar på stället samt af
            kunniga, i ortens hus- hållning erfarna och med folkets lynne
            förtroliga Embetsmän eller andra der boende, ansedda personer
            kunna bestämmas. Riksens Höglofliga Ständer tillstyrkas derföre
            vördsammeligen, att hos Konungen göra un- derdånig hemställning
            om tillsättning af en Comite i orten under Lands- höfdingens presidium,
            bestående af Bergsmästaren och Ledamöter, hvil- ka äga allmänt
            förtroende, samt helst sådana som äro kände för nit och insigt
            uti Bergshanderingen.» Av 1818 års utskottsutlåtande framgår tydligt
            att kronan som ägare kunde nyttja sin egendom i hägn av sin äganderätt
            på det sätt som den ansåg bäst och riktigast skulle gagna land
            och folk. Eftersom ägande- rätten kvarblev hos kronan och begränsade
            sig till en förändring av dess nyttjande, så stred det icke mot
            grundlag, gammal landslag eller sedvane- eller urminneshävdsrätt.
            SSR:s påstående att de sedan äldsta tid hävdat marken inom ren-
            skötselområdet och att samernas rätt skulle kunna karakteriseras
            som en medäganderätt är orimlig. Lika orimligt är det att någon
            påstått att samerna skulle vara utsatta för minoritetsförtryck
            och att det historiskt skulle finnas uppenbara paralleller mellan
            behandlingen av samerna i Sverige och indianerna i Nord- respektive
            Sydamerika. Detta tyder på en nutidsbetonad bristande kunnighet
            om fakta, som endast kan skada samernas intressen. Ingen minoritet
            i något annat land skulle fått dis- ponera eller nyttja så mycket
            av statens markområden och olika nyttig- heter samt i övrigt ha
            samma rättigheter till speciellt sociala förmåner som är gemensamma
            för alla, Norrlands näringsliv och befolkning i dess helhet ställdes
            i och med ett rationellt utnyttjande av malm- och skogstillgångar
            inför nya, stora och svåra gemensamma problem, som i dess växlingar
            kräver helgjuten gemenskap, solidaritet och handlingskraft, speciellt
            i nutid. Befolkningen i t. ex. Norrbottens län var 1961 261 802
            personer, för att 1970 vara 256 750, alltså en minskning med 6
            052. I Västernorr- lands län var folkmängden 1961 285 676, för
            att 1970 vara 274 104, en minskning med 11 572. I Jämtlands län
            var folkmängden år 1961 139 799, för att 1970 vara 126 158, en
            minskning med 13 641. Väster- bottens folkmängd var 1961 239 619
            och 1970 233 971, en minskning med 5 648. Under den angivna tidsrymden
            har Norrlandslänen minskat sin folkmängd med 36 913 personer.
            Det beräknas att avgången från jordbruket och skogsbruket i Norr-
            botten under 20-årsperioden 1950—1970 uppgår till närmare 25 000
            personer. Lappbyarnas befolkning upplever även stor arbetslöshet
            och undersysselsättning. Arbetsmarknadsmyndigheterna har fått
            gå in med betydande miljonbelopp för att hjälpa även samebefolkningen.
          </p>
          <pb facs="riksdagen-motions-pdf/data/1971/mot_1971__1369/mot_1971__1369-007.pdf"/>
          <fw xml:id="i-Hazu9FyJnK3oJXrjEL8cvJ">
            Mot. 1971: 1369 ä
          </fw>
          <p xml:id="i-Qt4NLU32mABmREQYyfFr7Q">
            Fjällkarlarnas klubb i Stockholm och andra som lever fjärran
            från dem som dagligdags brottas med Norrlandsproblem, arbetslöshet
            m. m. i länsstyrelser, landsting och kommuner kan tycka att vandringsleder,
            andra serviceanordningar i fjällvärlden, arbetstillfällen m. m.
            är onödiga. Tyvärr kan icke Norrlands befolkning leva på att betjäna
            stora och mo- diga, som under någon tid har råd att uppleva Norrland
            exklusivt. Norrland med dess möjligheter till frisk luft och naturupplevelser,
            jakt och fiske måste i första hand göras tillgängligt för de människor
            som där skall leva och bo. Men det finns även ett angeläget behov
            att för befolkningen i Norrland och landet i övrigt utnyttja vidderna,
            att göra dem mera miljövänliga och attraktiva och att därigenom
            såsom rekreationscentrum skapa trivsel. Samhbhälls- och befolkningscentra
            i anslutning till nyttjande av malm och skog i vårt föränderliga
            samhälle tvingar till en anpassning och för- nyelse. Så länge
            industriell verksamhet var knuten till bolag och enskilda och
            kunde tillgodogöra sig råvara praktiskt taget utan ersättning
            till kronan var Norrland ett Klondyke och gav stora vinster till
            enskilda. Under 1800- och 1900-talen har miljardbelopp tagits
            från kronan och lämnats till baggbölare och bolag. När industriell
            »död» inträdde fick staten söka hela såren av enskild framfart
            och giva hjälp 'och stöd för dem som blev kvar. De miljoner staten
            satsar i Norrland är blygsamma i förhållande till dem bolag och
            enskilda under årtionden tagit. Men enskilda och bolag tog icke
            endast industriell råvara. De har även lagt beslag på gamla urminnesrätter
            till fiske, jakt m. m., som befolkningen i sin Öövergivenhet behöver
            ur trivselsynpunkt och som spelar en av- görande roll för människor
            i glesbygd. Norrland kan och måste göras mer attraktivt som turist-
            och rekrea- tionsområde. I Mellan- och Sydsverige finns ett växande
            behov av till- gång till ren luft och en natur lämpad och iordningställd
            för olika fritidsaktiviteter, till hjälp mot »stress» och för
            att giva människor en naturlig, helande och hjälpande hälso- och
            sjukvård. Att ånyo särställa rennäringen från helheten kan icke
            lösa utan endast fördröja en lösning av helhetens problem. Renskötseln
            kan icke giva den bärgning dess utövare kräver. Sysselsättnings-
            och inkomstsvårig- heter för samer och andra som bor i Norrland
            är gemensamma och måste bedömas som en enhet. Inom ramen för de
            ekonomiska och per- sonliga förutsättningarna måste Norrland liksom
            landet i övrigt fritt få välja sin livsform och få del av alla
            de förmåner som den materiella och andliga utvecklingen inom landet
            ger möjlighet till. Befolkningsutvecklingen i fjällänen är helt
            annorlunda än på 1880- talet. Vi kan försöka gå »udenom&gt;, men
            läget i t. ex. Norrbottens län på 1880-talet var att ca 76 procent
            av rikets totala renskötande befolk- ning fanns i dess Lappmarkskommuner.
            Utvecklingen sedan dess visar:
          </p>
          <pb facs="riksdagen-motions-pdf/data/1971/mot_1971__1369/mot_1971__1369-008.pdf"/>
          <fw xml:id="i-AB9UPyZugp4wPKwpufteUn">
            Mot. 1971: 1369 8
          </fw>
          <p xml:id="i-WTZqCwHtkne5LRt4Ljxv6V">
            År 1880 1920 1945 1965
          </p>
          <p xml:id="i-TeqVCCvKuAYn8W44yhRKBZ">
            Total befolkning 13 557 51793 65 891 81315 Renskötande befolkning
            3 300 2118 1942 1891 Renskötande befolkning i procent av totala
            befolk- ningen 24 4 3 2
          </p>
          <p xml:id="i-KGUtpUowkHSrWfHxDorXSE">
            I exempelvis Kiruna fanns år 1880 en total befolkning av 1973
            per- soner, av vilka 40 procent var renskötande. År 1965 fanns
            det i Kiruna 28 303 personer, varav 2 procent var renskötare.
            Att en same, som arbetar i gruvan, med byggnadsarbete etc. i Kiruna,
            när våren kommer kan resa till fjälls obehindrat och jaga och
            fiska och ofta tjäna mera på fisket än i gruvan, under det gruv-
            eller andra arbe- tare saknar dessa förmåner, kan knappast skapa
            gemenskap och känsla av jämlikhet. Det är kronan som är ägare
            till mark- och sjöområden i Lappmarkerna. De exklusiva intressena
            och ekonomiskt starka i Mel- lan- och Sydsverige har månhända
            i eget intresse ett ömt och omhul- dande hjärta för samerna, men
            de glömmer att det trots detta finns ett flertal samer som brottas
            med stora svårigheter och icke kan leva av enbart välvilja. Det
            finns i Norrland ca 880000 människor som vill leva i Norrland
            och där känna trygghet och trivsel. Varför tas de icke in i bilden?
            Under en tioårsperiod har 36 913 personer av en hård verklighet
            tvingats att flytta från Norrlandslänen. Många pensionärer ser
            icke »endast&gt; ungdomen flytta bort; gamla skogs-, bruks- och
            bygdebefolk- ningar får i dag även uppleva att bolag och enskilda,
            tyvärr även domän- verket, avstänger dem från fiske och jakt,
            som de av ålder och urminnes hävd brukat eller fritt kunnat nyttja;
            urgamla bygdevägar som förfäder med möda brutit stängs av med
            låsta järnbommar av mäktiga bolags- herrar och betjänte. Det är
            lätt att säga till bygdebefolkningen: »Vi flytt int.» Det har
            icke trots allt varit samebefolkningen som fått vidkännas de största
            ingreppen, utan det är bygdebefolkningen i övrigt som fått uppleva
            flyttfåglarnas flyttning söderut i tiotusental men som knappast
            ens kan känna hoppet att våren kommer med en färd tillbaka. Det
            är märkligt att de som i Mellan- och Sydsverige tagit Norrland
            på entre- prenad inte ser vare sig smutsen eller naturförstörelsen
            i egna län men målar fula deviser efter vägarna om Norrland och
            tiger om smutsen i Hallstavik, Karlholm, Skutskär, Bomhus, Forsmark
            etc. eller de många som flyttar från Norrland; detta får gå förbi
            näthinnor och känslospröt hos de exklusiva opinionsmakarna, som
            synes vara mera fjärrsynta än närsynta. Detta trots att Mälarlänen
            är och ytterligare kommer att bli ett befolkningscentrum där trängseln
            blir stor. För den som upplevt det bristande intresset för natur-
            och miljövård, fritids- och rekreationsmöjligheter allt från 1940-talet
            fram till 1967 och envist tvungits att år efter år ganska ensam
            få bevaka dessa frågor
          </p>
          <pb facs="riksdagen-motions-pdf/data/1971/mot_1971__1369/mot_1971__1369-009.pdf"/>
          <fw xml:id="i-AHqqTG1ULogQFBwx3sny9v">
            Mot. 1971: 1369 9
          </fw>
          <p xml:id="i-K42vpSYoHFjBAhNZCZQYe2">
            skulle det bli en olycka om denna attityd nu skulle slå över
            i sin mot- sats i en nyväckt yra. Natur- och miljövård, rekreations-
            och fritidspro- blem måste och bör kunnas lösas med och inte mot
            de människor som lever i områdena. Dessa frågor måste lösas i
            gemenskap. Riksdagen borde kunna beakta vad riksdagens utskott
            år 1818 gav uttryck åt och som landshövdingen i Norrbotten som
            sakkunnig antytt, att endast genom noggranna undersökningar på
            stället samt åt kunniga, i ortens hushållning erfarna och med
            folkets lynne förtroliga, under Norrlandslänens styrelser och
            i samarbete med landsting och kommuner överlåta det centrala ansvaret
            för att finna en form för hur och på vad sätt problemen bör lösas.
            Att frågor av ekonomisk, principiell och rikspolitisk karaktär
            måste lösas i kontakt med regering och riksdag i ett förtroligt
            samarbete är självklart. Om dessa kontakter sker direkt, utan
            fördröjande hinder, måste detta innebära en väsentlig förbättring.
            Ansvar, handläggning och verkställighet måste ligga hos länsstyrelserna
            i Norrland. Då det gäller uppdelningen i samer och andra i Norrland
            boende, bör riksdagen fastslå att förlegad rasindelning och sagoomspunnen
            folk- stammeromantik aldrig haft ett realistiskt underlag och
            helt bör utgå ur lagstiftning och i livsbetingelserna i Norrland.
            Samer, liksom en mångfald grupper av medborgare med andra benämningar,
            är svenska medborgare med likvärdiga rättigheter och skyldigheter.
            Skråväsendet infördes väl i Sverige på 1300-talet men upphävdes
            1846. Det återinfördes genom den nu gällande lagen och skulle
            för- stärkas av den föreslagna rennäringslagen m. m. Dess orimlighet
            fram- träder alltmer genom den dynamiska utveckling som kom med
            gruv- och skogsnäringens utbyggnad och koncentrationen av befolkningen
            till gruv- samhällen och tätorter, vilken kräver helt andra hänsyn
            i planering och samhällsarbete. Rennäringen bör självfallet få
            nyttja renbetesmark för dem som be- driver renskötsel, så länge
            dess utövare kan få en rimlig försörjning därav. Men en krympande
            rennäring måste, liksom all annan verksam- het, finna sig i att
            staten, som ägare av marken och med ansvar och skyl- dighet mot
            alla medborgare, men hänsyn till samhällsförändringen skall kunna
            förändra dess nyttjande. Det bör även ankomma på länsstyrelser-
            na att noga förhindra spekulativa och främmande intressen att
            ockupera även renbetesland, kronans egendom. Det bör även i detta
            sammanhang understrykas och rättas till att en försvinnande liten
            del medborgare och stora skogsbolag lagt beslag på enorma mark-
            och sjöområden och utestänger gamla arbetare och byg- debefolkningen
            från urgamla nyttjanderätter, som de i generation efter generation
            och i sin ungdom obehindrat kunde nyttja. Privilegier och processer
            har aldrig löst något problem i Norrland. Centrala ämbetsverk
            och utredares tankemöda, som i tryckta handlingar
          </p>
          <pb facs="riksdagen-motions-pdf/data/1971/mot_1971__1369/mot_1971__1369-010.pdf"/>
          <fw xml:id="i-SS5MuMPW67yZTuUhF63WT2">
            Mot. 1971: 1369 10
          </fw>
          <p xml:id="i-WcwSmV3nH1EDzbRxNJYRif">
            kan följas i drygt 200 år, fjärran från de bygder och människor
            vilkas bekymmer och svårigheter de skall övervinna, har icke heller
            gett re- sultat. De centrala ämbetsverken och rättsförfarandet
            i Norrland, främst då det gäller sakrätter, framstår mer än annars
            som museala företeelser som kostar allt fler miljoner utan att
            de kommer närmare en lösning av uppgifterna. De centrala organen
            påminner om första världskrigets trä- tuggar, som inte förmådde
            producera mer än att det med nöd räckte till bränsle åt sig själva.
            Propositionen ger uttryck åt en positiv vilja att söka hjälpa
            ca 700 samefamiljer och ge ett fåtal betydande nyttigheter. Men
            tyvärr innebär den goda viljan att det medför en konservering
            av förlegade privilegier och skråmässiga tänkesätt, som till huvudsaklig
            del glömmer och icke beaktar de problem som Norrlands ca 880 000
            människor dagligdags möter och vilka också bort beaktas i detta
            sammanhang. Detta medför att propositionen fjärmar i stället för
            närmar sig en lösning av syssel- sättnings-, natur-, fritids-,
            service- m. fl. frågors beaktande och förbätt- ring. Länsstyrelserna
            i Norrland möter personnära de vitala samhällspro- blemen; de
            vet bekymren och känner folkkynnet, och de har nu direkt anknytning
            till landsting och kommuner. Vilja, planering, förmåga och handling
            måste koncentreras hos Norrlands länsstyrelser. Med hänvisning
            till vad som bl. a. ovan anförts hemställes att riksdagen måtte
            besluta att avslå Kungl. Maj:ts proposition 1971: 51 med förslag
            till ren- näringslag, m. m., att från 1 juli 1972 upphäva nu gällande
            rennäringslag, m. m., att det länsmässiga ansvaret för rennäring,
            fiske, jakt, kronans mark- och vattenområden i renbetesland, deras
            nyttjande och användning, förlägges till länsstyrelserna, vilka
            i samråd med regering och riksdag skall handha arbetsuppgifterna
            och ansva- ret, att hittillsvarande fonder och ekonomiska m. fl.
            förmåner upphör och att tillgångarna får disponeras av länsstyrelserna
            till fritids- och andra gemensamma uppgifter, att fiske och jakt
            från den 1 januari 1972 måtte i första hand upplåtas åt samtliga
            inom renbetesområdet boende och att det skall ankomma på länsstyrelserna
            att utfärda de inskränkningar som ur fiske- och jaktvårdssynpunkt
            kan anses erforderliga, samt att som riktlinjer för rennäringen
            skall från den 1 juli 1972 gälla vad som föreslås i rennäringslagens
            $ 3 och att i övrigt vid ren- skötselns utövande hänsyn skall
            tagas till andra intressen; renarna skall såvitt möjligt hindras
            från att komma utanför betesområdet eller att eljest vålla skada
            eller olägenhet; flyttning av renarna
          </p>
          <pb facs="riksdagen-motions-pdf/data/1971/mot_1971__1369/mot_1971__1369-011.pdf"/>
          <fw xml:id="i-BAVy7EW9J3LGYA8QQRojyB">
            Mot. 1971: 1369 11
          </fw>
          <p xml:id="i-PT7eCJRwM9Xnbpx6GCT4AA">
            skall ske i samlade flockar; väg skall tagas där minsta skada
            vållas; vid flyttning skall tillses att renar icke lämnas kvar
            på område där renskötseln icke är tillåten; flyttning som äger
            rum utanför betesområde skall ske utan tidsutdräkt.
          </p>
          <p xml:id="i-66z9soPXCNb1Zkv9khkFBP" type="date">
            Stockholm den 12 april 1971
          </p>
          <div xml:id="i-8GCA8YiFGYvCgWsZPG5xME" type="signatureBlock">
            <p who="i-AC8RFPqgo4aFfG6KooA2u5" type="signature">
              JOHN LUNDBERG (s)
            </p>
          </div>
        </div>
      </div>
    </body>
  </text>
</TEI>
