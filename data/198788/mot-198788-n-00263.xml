<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_263/mot_198788_n_263-001.pdf"/>
      <div type="motHeader" xml:id="i-9eJWQxbRwYFfRoV5sXhfJY">
        <div type="motTitle" xml:id="i-9wGBbCY95uXBihzp6WptMk"/>
        <div type="motSubmissionInfo" xml:id="i-JNrYjzsER1tyYXRHtj4vjR"/>
      </div>
      <div type="motBody" xml:id="i-8GAcbRFoxKEJx77Zbg2Uka">
        <div xml:id="i-2AAT1zLQtHkhCyU9zGA2WK">
          <p xml:id="i-F3EGG1ZZbGyxYMHa6a7Zcj">
            Motion till riksdagen 1987/88:N263
          </p>
          <p xml:id="i-7J7bjeSBoqCr1FJUDZGwpB">
            av Hugo Bergdahl och Karl-Göran Biörsmark (fp) om utveckling
            av elbilen
          </p>
          <p xml:id="i-2sgDzYa1GKgJgmRzSPzsXT">
            Satsa på elbilen
          </p>
          <p xml:id="i-YX1yX2HEFrCNm4hajDqKGr">
            Elbilen är 120 år gammal. Vissa försök gjordes ännu tidigare
            med att driva fordon med elektrisk motor. Men det var först i
            och med att blybatteriet uppfanns runt 1860 som utvecklingen av
            elbilen började ta fart. Mellan 1900 och 1920 var elfordon relativt
            vanliga. Ungefär en tredjedel av alla fordon i Boston, Chicago
            och New York var elektriskt drivna år 1904. Redan då kunde en
            bra elbil gå upp till 120 km/laddning med en genomsnittshastighet
            av 40 km/tim. Trots att det har gått mer än 60 år sedan dess har
            inte mycket hänt vad gäller utvecklingen av elbilen. Den stora
            mängden olja i USA, första världskrigets speciella krav på militära
            fordon samt massproduktionen enligt löpandebandsprincipen av förbränningsmotordrivna
            fordon gjorde att elbi- len kom att minska drastiskt i antal och
            betydelse. En viss elbilrenässans ägde rum i Europa, bl. a. i
            Sverige, under andra världskriget då tillgången på olja var mycket
            begränsad. En del eldrivna fordon har dröjt sig kvar sedan den
            tiden. Bl.a. finns det i dag ca 50000 mjölkdistributionsfordon
            i England. Man räknar med att det finns över 1 miljon elfordon
            i världen för närvarande. Av dessa används ca 650 000 för materialhantering
            och ca 250000 till golf och annan fritidssysselsättning. Elfordonsparken
            i Sverige består i huvudsak av eldrivna truckar till ett antal
            av ca 10000.
          </p>
          <p xml:id="i-8XgbSQkjxKwbNgpMRVFFeD">
            Hög tid att satsa på elbilen
          </p>
          <p xml:id="i-5bWmtyuQGoCBVfN37cuHmS">
            Det finns i dag många skäl som talar för att större satsningar
            måste göras för att ta fram elbilen som ett slagkraftigt alternativ
            till förbränningsmotordrivna bilar. I jämförelse med dagens konventionella
            bilar är elbilen miljövänligare, billigare vad gäller drivmedelskostnader,
            billigare i underhåll, tystare, renare och har längre livslängd.
            Visst forsknings- och utvecklingsarbete pågår i Sverige kring
            elbilen. Detta sker bl. a. på Chalmers, vattenfallsverket inom
            televerket och STU (styrelsen för teknisk utveckling). Intresset
            för att driva på utvecklingen har dock hittills varit ringa i
            Sverige. Att vårt klimat skulle utgöra hinder, vilket framförs
            ibland, är inte ett hållbart argument, även om det komplicerar
            något för elbilarna. Introduk-
          </p>
          <pb facs="riksdagen-motions-pdf/data/198788/mot_198788_n_263/mot_198788_n_263-002.pdf"/>
          <p xml:id="i-BVgbGUMNHoxLiRkcAGEdyh">
            tion i stor skala av elfordon skulle i mycket liten grad öka
            de problem som sammanhänger med produktion och distribution av
            elenergi. Batterierna är fortfarande den svagaste länken för elfordon.
            De är dyra och klarar i dag endast relativt korta körsträckor
            åt gången. Men med tanke på erfarenheter från utlandet borde elfordon
            ändå kunna användas mer i Sverige. Det finns ovanligt få elbilar
            i vårt land jämfört med de flesta andra europeiska länder. En
            elbil betraktas fortfarande som ett ovanligt experi- mentfordon
            av de flesta. Självklart fordras det mycket av ytterligare forskning
            och försök innan elbilen är mogen som ett mer omfattande alternativ
            och konkurrent till de motorfordon som vi använder i dag. Enligt
            vår mening är tiden nu inne för en kraftig satsning på elbilen
            som ett alternativ till den mer traditionella drivmedelsbilen.
            Den satsningen borde bestå i ett kraftigt ökat forsknings- och
            utvecklingsarbete. Utöver STU, Chalmers m. fl. borde den svenska
            bilindustrin vara självklara samarbets- partner i detta utvecklingsarbete.
            Konkurrensbevakningen från de olika företagsenheternas sida borde
            i detta gemensamma arbete underordnas det gemensamma målet. Staten
            bör ta nödvändiga initiativ i detta syfte.
          </p>
          <p xml:id="i-2YXZMk7vQPME4Nw6hQ2Wi2">
            Hemställan
          </p>
          <p xml:id="i-Xz9qBumrzrfeTy67y6cdM9">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om utvecklingen
            av elbilen.
          </p>
          <p xml:id="i-CKxm3gSBHiTkSuqzE1b45Z">
            Stockholm den 25 januari 1988 Hugo Bergdahl (fp) Karl-Göran Biörsmark
            (fp)
          </p>
          <p xml:id="i-Pnkkq1uZJGiG4cSPA4iivp">
            Mot. 1987/88 N263
          </p>
        </div>
      </div>
    </body>
  </text>
</TEI>
