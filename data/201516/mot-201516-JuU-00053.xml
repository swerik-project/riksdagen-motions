<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-00053">
  <teiHeader>
    <fileDesc>
      <titleStmt>
        <title>Häkten</title>
        <author corresp="i-Beux79YM43dDCxrVuBqfWw">av Torbjörn Björlund m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:53 av Torbjörn Björlund m.fl. (V)</title>
          <idno type="rdwebb">H30253</idno>
          <rs type="number">53</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H30253/text</ref>
          <ref type="dokument_url_html">http://data.riksdagen.se/dokument/H30253</ref>
          <ref type="dokumentstatus_url_xml">http://data.riksdagen.se/dokumentstatus/H30253</ref>
          <ref type="docx">http://data.riksdagen.se/fil/C25DEECF-3608-4D6F-82A0-7833601D4199</ref>
          <ref type="pdf">http://data.riksdagen.se/fil/5EA28BFE-8730-4C02-8E71-7B2FC84D95F0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PfWPgg3GwfCsHU7paKF6To" type="signed"/>
        <correspContext corresp="i-PfWPgg3GwfCsHU7paKF6To">
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-Fc3PCTJ3qy8bpniP8VvNYR" type="submitted">
          <date when="2015-09-23"/>
          <time when="14:22:10"/>
        </correspAction>
        <correspAction xml:id="i-Cnaeqvrn7J2pT4hX1Uaokn" type="referred">
          <date when="2015-10-13"/>
        </correspAction>
        <correspAction xml:id="i-WjcNhaYZdp5FNK1Vq5K1pf" type="assigned">
          <date when="2016-09-08"/>
          <time when="09:25:34"/>
        </correspAction>
        <correspContext corresp="i-WjcNhaYZdp5FNK1Vq5K1pf">
          <ref type="assignedTo">Justitieutskottet</ref>
        </correspContext>
        <correspAction xml:id="i-H4tM62XVCMxgGPEwpbfb8X" type="behandlas_i"/>
        <correspContext corresp="i-H4tM62XVCMxgGPEwpbfb8X">
          <ref type="uppgift">2015/16:JuU21</ref>
          <ref type="ref_dok_id">H301JuU21</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU21</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:53 av Torbjörn Björlund m.fl. (V)
          Häkten
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-P42HkMZ6ptVnKkMmHihWkN">
            Förslag till riksdagsbeslut
          </head>
          <list style="ol">
            <item xml:id="i-HyPXL4GzkiPzj24aEZnWi5">
              Riksdagen ställer sig bakom det som anförs i motionen om att
              regeringen bör tillse att det införs ett förbud mot att placera
              barn i häkte och att det utreds hur alternativet till häkte ska
              se ut för barn som misstänks för allvarlig brottslighet, och riksdagen
              tillkännager detta för regeringen.
            </item>
            <item xml:id="i-64kADDmY3dMYyzzaVFEc4i">
              Riksdagen ställer sig bakom det som anförs i motionen om att
              regeringen snarast bör återkomma till riksdagen med ett förslag
              som innebär att tillgången till minst två timmars mänsklig kontakt
              per dygn ska vara ett lagreglerat minimikrav för frihetsberövade
              barn och tillkännager detta för regeringen.
            </item>
            <item xml:id="i-H73ggUCJYk5ZyofGU7L6SZ">
              Riksdagen ställer sig bakom det som anförs i motionen om att
              regeringen snarast bör återkomma till riksdagen med ett lagförslag
              som innebär att varje häktad får laglig rätt till minst två timmars
              mänsklig kontakt per dygn, och riksdagen tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-2ykUW81M8bM7pK6V6RpbMt" type="h1">
            Inledning
          </head>
          <p xml:id="i-J4kqUTiScAHUEi1rvg8LCt">
            Sedan 1991 har FN:s och Europarådets tortyrkommittéer regelbundet
            kritiserat Sverige för långa häktningstider och isolering av misstänkta
            genom restriktioner. Kritiken mot Sverige har inte bara upprepats
            under många år tillbaka utan dessutom varit mycket omfattande,
            då de intagnas situation bl.a. har beskrivits som inhuman och
            förnedrande, främst p.g.a. omfattningen av restriktionerna som
            innebär långa tider av isolering.
          </p>
          <p xml:id="i-7Q1kgBn3gnX156V9fv2kua">
            Under hösten 2014 granskade FN:s tortyrkommitté hur Sverige lever
            upp till FN:s tortyrkonvention. Resultatet av denna granskning
            presenterades i en rapport som innehåller sedan tidigare känd
            kritik riktad mot Sverige angående häktningstider m.m. Sverige
            kritiseras starkt för den utbredda och utdragna isoleringen av
            barn, att brottsmisstänkta för lätt hamnar i häkte och att häktningstiderna
            ofta är mycket långa. Även de omfattande restriktionerna som förekommer
            under häktningstiden ifrågasätts av FN-kommittén.
          </p>
          <p xml:id="i-DwYAfRKyvCE8zMMdhKZxSF">
            Kritiken i rapporten är särskilt hård vad det gäller isolering
            av unga i polisceller eller andra förvar och FN-kommittén anser
            att Sverige bör avskaffa det systemet. I dag kan unga människor
            isoleras i 22 timmar om dygnet under långa perioder. FN oroas
            över de självmord och självmordsförsök som har skett bland unga
            som placerats i häkte och som tros vara ett resultat av isoleringen.
            FN-kommittén kräver att Sverige helt avskaffar isolering av barn
            i polisarrest, häkte och på särskilda ungdomshem samt utreder
            självmordsfallen i häkten.
          </p>
          <p xml:id="i-EfLMhy4w629Z4ExBKUTW7B">
            Vissa förundersökningar tar längre tid än andra och i vissa fall
            kan långa häktningstider vara motiverade, men idag är det dock
            mer regel än undantag att så sker. I dag finns det i svenska häkten
            ett antal personer som suttit häktade i mer än ett år, många av
            dem har även restriktioner. Under 2013 satt 119 personer som var
            15–17 år häktade, varav 97 var isolerade med restriktioner. Alla
            EU-länder utom fyra, däribland Sverige, har en maxgräns för häktningstider
            med restriktioner. Att Sverige saknar en maxgräns har även kritiserats
            av Europarådet, Amnesty och Human Rights Watch.
          </p>
          <p xml:id="i-Hf1Y5Af3w7x7L2dJvPrrk5">
            Det kan konstateras att en del ändringar i lagstiftningen har
            gjorts, men dessa har inte alltid fått det genomslag som förväntats.
            Senast i våras kom riksåklagaren (RÅ) med nya riktlinjer för landets
            åklagare i syfte att minska användandet av restriktioner och att
            motverka långa häktningstider. Reglerna började gälla den 1 april
            2015 och det är än så länge för tidigt att avgöra vilken effekt
            de haft. Noteras kan dock att redan innan reglerna trädde i kraft
            så uttalade RÅ att riktlinjerna förhoppningsvis kommer att göra
            skillnad men att det kan behövas lagändringar för att uppnå en
            större förändring i användandet av häktning och restriktioner.
          </p>
          <p xml:id="i-XB7uFyMsCzVCVuDKM46X8p">
            I juli detta år beslutade regeringen om att tillsätta en utredning
            i syfte att minska användningen av häktning och restriktioner.
            En särskild utredare ska bl.a. överväga och om det bedöms lämpligt
            föreslå nya former av straffprocessuella tvångsalternativ till
            häktning, identifiera och föreslå åtgärder för att begränsa restriktionsanvändningen
            och motverka isoleringen av häktade samt särskilt fokusera på
            åtgärder för att begränsa användningen av häktning och restriktioner
            för barn och unga. Uppdraget ska redovisas i augusti 2016. Regeringen
            har även gett Brottsförebyggande rådet (Brå) i uppdrag att kartlägga
            situationen i våra häkten. Uppdraget ska ge ökad kunskap om användningen
            av häktning och restriktioner. Brå ska också lämna förslag på
            hur häktesverksamheten kan utvecklas för att vara så human, säker
            och effektiv som möjligt. Detta uppdrag ska redovisas senast i
            januari 2017. Vänsterpartiet välkomnar detta och är mycket positivt
            till att regeringen tagit dessa viktiga initiativ.
          </p>
          <head xml:id="i-6wB84E8i9qhmkTZqY8bBeU" type="h1">
            Förbjud placering av barn i häkte
          </head>
          <p xml:id="i-LxVySwpq18XKy9spmpDEdp">
            Våren 2013 kom Barnombudsmannens rapport, Från insidan – Barn
            och ungdomar om tillvaron i arrest och häkte, om häktade barn
            som misstänks för allvarliga brott. Den visar hur barn och unga
            utsätts för behandling som strider mot barnkonventionen och EU-regler.
            Enligt statistik framtagen av Barnombudsmannen greps under 2011
            totalt 3 000 unga personer under 18 år och placerades i svensk
            arrest. Av dessa häktades senare 120 personer och under 2014 häktades
            125 personer i denna åldersgrupp. Detta är en tredubbling jämfört
            med hur det såg ut 1998.
          </p>
          <p xml:id="i-W2Ubs7SzqE2bqvcbXnso5N">
            Ibland händer det att barn under 18 år misstänks för så allvarliga
            brott att de omgående måste omhändertas av det allmänna under
            utredning och i avvaktan på eventuell dom. Vänsterpartiet anser
            att sådana omhändertaganden endast bör ske i undantagsfall och
            att barn och unga under inga omständigheter då ska placeras i
            häkten.
          </p>
          <p xml:id="i-2w82ukXH11CNoiNroFfkuy">
            Som beskrivits ovan i inledningen har de svenska häktena fått
            kritik från ett antal internationella övervakningsorgan. Isolering
            och det stundtals tuffa klimat som råder på häkten är ingen lämplig
            miljö för omhändertagande av mycket unga personer i kris. Barnombudsmannens
            rapport visar att det på några av landets största häkten förvisso
            finns särskilda ungdomsavdelningar och att det på ett antal andra
            häkten finns särskild ungdomsverksamhet, men det är långt ifrån
            tillgängligt för alla. Inte heller är det tillräckligt.
          </p>
          <p xml:id="i-VQoRnYKQmww1dMnLuQPCq3">
            Häktning i sig innebär en stor påfrestning för alla som häktas.
            Redan genom frihetsberövandet har den häktade fått sina fri- och
            rättigheter inskränkta på ett omfattande sätt. Varje ytterligare
            inskränkning av den häktades kontakter med omvärlden genom olika
            former av restriktioner förstärker utsattheten. En sådan isolering
            riskerar att leda till skadliga effekter för den häktade. Eftersom
            barn skiljer sig från vuxna när det gäller såväl fysisk som psykisk
            utveckling samt känslomässiga och utbildningsrelaterade behov
            så är det självklart att unga som häktas är extra utsatta för
            den stress och påfrestning som både häktningen i sig och isolering
            innebär. I barnkonventionens artikel 3 stadgas att alla åtgärder
            som rör barn ska vidtas med barnets bästa i främsta rummet. Vänsterpartiet
            anser att frihetsberövade ungdomar aldrig ska vara helt isolerade
            samt att målsättningen om minst två timmars mänsklig kontakt per
            dygn är ett absolut minimum, ambitionsnivån måste vara betydligt
            högre än så. Barn ska behandlas med särskild varsamhet i ett rättssamhälle
            som Sverige. Det gäller även för barn som misstänks för brott.
          </p>
          <p xml:id="i-6ukjoCgEjwhog2Qb39wzXH">
            Till skillnad från regeringen som, av vad som framgår i kommittédirektivet
            (dir. 2015:80), endast vill begränsa användningen av häktning
            och restriktioner för barn och andra unga lagöverträdare så vill
            Vänsterpartiet införa ett förbud mot att placera barn och unga
            i häkten. Vänsterpartiet vill även att det skyndsamt tas fram
            ett förslag som innebär att barn som misstänks för brott som kräver
            häktning placeras i en miljö som är särskilt anpassad för barn
            och unga. Exempelvis skulle Statens institutionsstyrelses hem
            kunna användas som komplement till häkten i dessa fall, då ungdomshemmen
            har kompetens och kunskap att omhänderta barn och ungdomar. Regeringen
            bör därför tillse att det införs ett förbud mot att placera barn
            i häkten samt att det utreds hur alternativet till häkten ska
            se ut för barn som misstänks för allvarlig brottslighet. Detta
            bör riksdagen ställa sig bakom och ge regeringen till känna.
          </p>
          <p xml:id="i-H8SjAphWzjStd3FZbJr1VB">
            Dessutom anser vi att det inte räcker med att endast ha som målsättning
            att barn ska ha tillgång till minst två timmars mänsklig kontakt
            per dygn. Regeringen bör därför snarast återkomma till riksdagen
            med ett förslag som innebär att tillgången till minst två timmars
            mänsklig kontakt per dygn ska vara ett lagreglerat minimikrav
            för frihetsberövade barn. Detta bör riksdagen ställa sig bakom
            och ge regeringen till känna.
          </p>
          <head xml:id="i-Hjj1DuXVMSSz8EtzsCgh4C" type="h1">
            Kortare häktningstider och minskad isolering
          </head>
          <p xml:id="i-U5ttpLpudPGcvfy9TzNQQG">
            Ett vanligt skäl till att misstänkta personer häktas i Sverige
            är att det bedöms finnas en risk för att den misstänkte ska förstöra
            bevis eller på annat sätt försvåra brottsutredningen. Både häktning
            och restriktioner vid häktning innebär som regel en stor påfrestning
            för den misstänkte och ska inte användas i större utsträckning
            än vad som kan motiveras utifrån syftet med åtgärden. Sverige
            har dock vid flera tillfällen kritiserats av internationella kommittéer
            från ett människorättsperspektiv för användningen av häktning
            och restriktioner. Vänsterpartiet anser att det av såväl rättssäkerhetsskäl
            som humanitära skäl krävs åtgärder för att oproportionerligt långa
            häktningstider i fortsättningen ska kunna undvikas.
          </p>
          <p xml:id="i-7HnVbeXTyECP7EHG2koUvK">
            Regeringen har genom kommittédirektiv 2015:80 signalerat att
            den delar Vänsterpartiets uppfattning om att det behövs åtgärder
            för att minska användningen av häktning och för att komma tillrätta
            med de riktigt långa häktningstiderna. Vänsterpartiet inväntar
            utredningens resultat som ska presenteras senast den 23 augusti
            2016 och avstår i nuläget från att lägga fram egna förslag.
          </p>
          <p xml:id="i-GP95YG5YB8Fc65yL2V68Dj">
            Kritiken mot Sverige har som ovan konstaterats varit både hård
            och omfattande avseende användningen av restriktioner för häktade
            personer. Användandet av restriktioner har lett till såväl kritik
            som rekommendationer från konventionsorganen. Rekommendationerna
            har varit inriktade på det sammantagna bruket av restriktionerna
            samt deras längd.
          </p>
          <p xml:id="i-H6umvcoQ3znR1YZyY1po6N">
            Genom åren har denna kritik lett till att olika reformer har
            genomförts. Det har handlat om att domstolen ska ha tillgång till
            relevant information och att den häktade ska ges reell möjlighet
            att överklaga restriktionerna. De genomförda reformerna har inte
            gett önskat resultat utan i flera fall har ny kritik riktats mot
            Sverige vid nästa inspektion.
          </p>
          <p xml:id="i-DAH7aLuodswdhtQ21zLqe8">
            Att vara häktad med restriktioner ökar påfrestningarna och riskerna
            för den intagne. Restriktionerna kan bland annat innebära att
            den häktade inte får ta emot besök, inte får läsa tidningar eller
            delta i eventuell daglig sysselsättning. Det leder till att en
            häktad kan tvingas vara helt isolerad i sin cell 23 timmar per
            dygn. En timmes enskild promenad i en rastgård kan knappast ses
            som en lösning på de problem som isoleringen skapar. Vänsterpartiet
            anser att det är skrämmande att en rättsstat som Sverige under
            mer än 20 år inte lyckats komma till rätta med denna fråga. Detta
            trots omfattande och upprepad kritik från flera internationella
            organ som gjort inspektioner i de svenska häktena.
          </p>
          <p xml:id="i-4uFJEw7yoBNEUBVm8ipicF">
            Varje enskild restriktion bör i varje enskilt fall vara välmotiverad
            och proportionerlig i förhållande till vilket syfte restriktionen
            eller de samlade restriktionerna förväntas tjäna. Riksåklagaren
            har exempelvis i sin rapport, Häktningstider och restriktioner,
            från juni 2014 bl.a. föreslagit att åklagaren ska vara skyldig
            att dokumentera skälen för beslut om restriktioner redan i samband
            med att åklagaren beslutar att begära någon häktad samt att åklagaren
            tydligt bör motivera varför det behövs restriktioner. Vänsterpartiet
            anser att dessa förslag är bra och rimliga, men att det antagligen
            behövs ytterligare åtgärder för att minska användningen av restriktioner.
          </p>
          <p xml:id="i-AxWZdJXeGe3HPmj7Y4B7Fs">
            I ovan refererade kommittédirektiv har det uppdragits åt utredaren
            att brett se över olika alternativ för att minska användningen
            av restriktioner. Vi väljer att avvakta utredningens resultat
            innan vi lägger några egna förslag just på hur användningen av
            restriktioner ska minska.
          </p>
          <p xml:id="i-ChbSxH6QFL6iPmBSheMpry">
            Vänsterpartiet anser dock att det redan nu bör införas en reglering
            som innebär att varje person som är häktad ska få tillgång till
            minst två timmars mänsklig kontakt per dygn. Regeringen anger
            i kommittédirektivet att utredaren ska identifiera och föreslå
            åtgärder för att begränsa restriktionsanvändningen och motverka
            isoleringen av häktade. Detta är bra, men vi anser inte att det
            behöver inväntas en utredning för att kunna konstatera att det
            är fullkomligt rimligt och viktigt att häktade personer tillförsäkras
            tillgång till minst två timmars mellanmänsklig kontakt per dygn.
          </p>
          <p xml:id="i-6KvWRicHpwDivQC5jya7md">
            Riksåklagaren skriver i sin rapport att isolering av frihetsberövade
            måste undvikas och föreslår att alla som är häktade bör ha laglig
            rätt till minst två timmars mänsklig kontakt per dygn och att
            en sådan bestämmelse lämpligtvis skulle kunna införas i häkteslag
            (2010:611). Regeringen bör därför snarast återkomma till riksdagen
            med ett lagförslag som innebär att varje häktad får laglig rätt
            till minst två timmars mänsklig kontakt per dygn. Detta bör riksdagen
            ställa sig bakom och ge regeringen till känna.
          </p>
          <p xml:id="i-7sNwRkTDc5Vbupr7Grfdwu">
            Det pågår redan idag ett aktivt arbete inom såväl Åklagarmyndigheten
            som Kriminalvården med att motverka isolering, men det är inte
            tillräckligt. Vänsterpartiet anser att det behövs ökade möjligheter
            för häktade personer med restriktioner till samsittning, vistelse
            i gemensamhet och andra kontakter med omvärlden. Vid exempelvis
            samsittning bör hänsyn tas till den häktades språk och att samsittning
            sker så att samtal kan ske på bästa sätt mellan de häktade, dock
            givetvis utan att vare sig brottsutredning eller lagföring äventyras.
            Vi ser med stor tillförsikt fram emot att ta del av resultatet
            av den pågående utredningen och dess förslag på isoleringsbrytande
            åtgärder.
          </p>
        </div>
        <div type="motSignatures">
          <list>
            <item xml:id="i-XMA8xHuJ7nMKK25FfeJrL5" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-24sMJifkHi1sKft3Fn927s" who="i-8voj19hLWTGJHkxNP79tRb">
              Nooshi Dadgostar (V)
            </item>
            <item xml:id="i-STsxdN8HjeLPCVfEtVUs8W" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-HdkEyGnkvcwSNRu3ArsBxf" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-FBkSyLBmt68nRnX4zC4EsQ" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-DNy43KVqtoaRsWYH48tLmC" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-5nBQ3KVUuEKMuHjW8LsQ9L" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
