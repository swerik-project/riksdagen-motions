<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00598">
  <teiHeader>
    <fileDesc>
      <titleStmt>
        <title>om skärpt restriktivitet för tillstånd till investeringar i utlandet.</title>
        <author>av herr Hermansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om skärpt restriktivitet för tillstånd till investeringar i utlandet.</title>
          <idno type="rdwebb">FX02598</idno>
          <rs type="number">598</rs>
          <ref type="dokument_url_text">http://data.riksdagen.se/dokument/FX02598/text</ref>
          <ref type="dokument_url_html">http://data.riksdagen.se/dokument/FX02598</ref>
          <ref type="dokumentstatus_url_xml">http://data.riksdagen.se/dokumentstatus/FX02598</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EADNmrbA9zBv16dBoHs66s" type="signed"/>
        <correspContext corresp="i-EADNmrbA9zBv16dBoHs66s">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-QRDnfz9zaiXo7A1SpAi1dM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__598/mot_1974__598-001.pdf"/>
      <fw xml:id="i-A2Wxigz54M2jf4H92GmNEp">
        Mot. 1974:598 11
      </fw>
      <div xml:id="i-Rc6mTEH3vS6BzA7w4tg37m" type="motHeader">
        <div xml:id="i-XErpnKWRK2fTqeZdszRcca" type="motTitle"/>
        <div xml:id="i-Tx4JEhgFKmVhns8HJ2YyeC" type="motSubmissionInfo"/>
      </div>
      <div xml:id="i-HRJPkW2HaDUToEdWdxWuDZ" type="motBody">
        <div xml:id="i-2EiWJXJERHe5XyFLBaKFnx">
          <p xml:id="i-PjMWW3YTYqMd9QM5PHP66R">
            Nr 598
          </p>
          <p xml:id="i-LmktHZnVexooTiVBL24kw2">
            av herr Hermansson m. fl. om skärpt restriktivitet för tillstånd
            till investeringar i utlandet.
          </p>
          <p xml:id="i-QqKm9DwhQyobMZX8FJStTG">
            250 svenska företag har sammanlagt 1 500 utländska dotterbolag
            och minoritetsintressen i ett 50-tal länder. Var femte som arbetar
            i svensk industri är anställd utomlands. Sammanlagt sysselsatte
            svensk industri 1970 182 650 personer i producerande dotterbolag
            i utlandet. Svenska företag investerade 1970 totalt 1,5 miljarder
            kronor i utländska fabriker. Det är 22 procent av motsvarande
            investeringar här hemma. De utlandsinvesterande företagen svarade
            tillsammans för 73 procent av den svenska industrivaruexporten
            1970. Av Sveriges 40 största koncerner bedrev 32 produktion vid
            utländska dotterbolag och ytterliga- re 6 hade egna försäljningsföretag
            utomlands eller minoritetsintressen i utländska produktionsföretag.
            Oavsett vilket mått på lönsamhet som används, ligger denna högre
            i de producerande dotterbolagen i utlandet än i hela den svenska
            industrin i genomsnitt, och den totala räntabiliteten låg 1970
            5 procentenheter högre i utlandsföretagen än i svensk industri
            i genomsnitt, 9 procent mot 4. Dessa uppgifter för 1970 visar
            den svenska kapitalexportens omfatt- ning, men de blir än mer
            markanta om de sätts in i en utveckling och relateras till tidigare
            siffror. Nettokapitalflödet till svenska direkta investeringar
            utomlands ökade från 150 miljoner kronor 1961 till 1 000 miljoner
            1970. Under samma period fyrdubblades de svenskägda produktionsföretagens
            tillgångar i utlandet. Mellan 1965 och 1970 växte den svenska
            industrin snabbare i utlandet än i Sverige. Antal svenska företag
            med producerande dotterföretag i utlandet ökade från 82 till 107
            stycken under andra hälften av 1960- talet. Koncerner med utländska
            dotterbolag och minoritetsintressen ökade sin export relativt
            mer än hela industrin i genomsnitt, 86 resp. 72 procent. Svenskt
            investerat kapital i producerande dotterbolag och minoritets-
            ägda produktionsföretag i utlandet ökade från 3,57 miljarder kronor
            1965 till 6,26 miljarder 1970. De utländska dotterföretagens produk-
            tionskapacitet har vuxit mycket starkt under hela 1960-talet,
            sysselsätt- ningen vid dessa har ökat med 70 procent och företagens
            tillgångar mer än fyrdubblats. Dessa uppgifter är inhämtade ur
            Birgitta Swedenborgs hösten 1973 publicerade utredning ”Den svenska
            industrins investeringar i utlandet”. beställd av Industrins utredningsinstitut.
            Utredningen, som i huvudsak omfattar åren 1965—1970, visar klart
            den omfattande och starkt ökande svenska kapitalexporten. Den
            svenska företagsetableringen utomlands har också utvecklats så
          </p>
          <pb facs="riksdagen-motions-pdf/data/1974/mot_1974__598/mot_1974__598-002.pdf"/>
          <fw xml:id="i-MaBniNPSY75xSYeBZETaAK">
            Mot. 1974:598 2
          </fw>
          <p xml:id="i-J1iYYzu23BL6wHFVS9xpea">
            att de flesta av de stora utlandsinvesterande företagen i dag
            har fler anställda utomlands än i Sverige: SKF har 79 procent
            av de anställda i dotterbolag i utlandet, STAB har 74 procent,
            Atlas Copco 69, Alfa-Laval 65, Electrolux 64, LM Ericsson 61 och
            AGA 60 procent. Svenska tändsticks AB t. ex. kontrollerar i dag
            ett hundratal fabriker i cirka 30 länder. Koncernen har totalt
            över 30 000 anställda — varav således 25 000 utomlands — och den
            omsatte 1972 2,3 miljarder kronor. Av de anställda är nu bara
            280 kvar på den ursprungliga huvudorten Jönköping. Företagets
            utlandsetableringar började redan på 1920-talet i Indien, där
            det i dag dominerar den svenska företagsamheten. Under hösten
            1973 har framkommit uppgifter som visar att några av företagets
            dotter- bolag har etablerat sig i de portugisiska kolonierna Mogambique
            och Angola. STAB skulle därmed vara första svenska företag att
            investera i producerande företag i dessa länder och går i spetsen
            för ett utökat svenskt stöd åt den portugisiska fascistregimen.
            Den svenska kapitalexporten följer ett internationellt mönster,
            som bestäms av det stadium kapitalismen befinner sig på, det imperialistiska
            stadiet. I detta skede söker sig stora inhemska kapitalister utomlands.
            De jagar nya marknader som skall säkra framtida profiter och garantera
            avsättningsmöjligheter för det kapitalöverskott som annars skulle
            kunna bli utsatt för inhemsk beskattning och minska vinsterna.
            Som en följd av detta drar bolagen ner på sina investeringar här
            i landet. Industrins omsättning i Sverige har ökat med 45 procent
            mellan 1965 och 1970, i svenska producerande dotterbolag utomlands
            med dubbelt så mycket. Medan antalet sysselsatta i industrin i
            Sverige varit i stort sett oförändrat eller t. o. m. minskat något
            under denna femårsperiod, har det i dotterbolagen utomlands ökat
            med bortåt 25 procent. Staten har gått in med ett allt större
            direkt ekonomiskt stöd åt det svenska kapitalet, i fruktlösa försök
            att hejda den växande arbetslös- heten. Den har ställt upp som
            delägare med storfinansen i en rad företag, den har lämnat kapitalet
            gåvor och subventioner, bolagen har fått skattelättnader, i synnerhet
            stora, snabbt expanderande företag har gynnats i skattehänseende.
            Också användningen av den fjärde AP-fonden till aktieuppköp måste
            betraktas som en åtgärd som gynnar och stöder kapitalet. Kapitalägarna
            och deras företrädare vill skildra effekterna av sin investeringspolitik
            på ett helt annat sätt. De talar om att utlandsinveste- ringarna
            stimulerar den inhemska ekonomin. En vidgad internationell marknad
            för moderbolaget i Sverige ger en ökad varuexport och ett allmänt
            förbättrat exportklimat till följd av ökade kontaktytor etc. hävdar
            de. Argumenteringen är ohållbar. Kapitalexporten kan stimulera
            varu- exporten och förbättra betalningsbalansen, men från tillväxtsynpunkt
            måste effekten bli mindre och mer indirekt än om investeringen
            sker direkt i Sverige. Dessutom kvarstår det enkla faktum att
            bolagen understöds av staten, de får gåvor och subventioner, men
            arbetslösheten växer och så gör också deras vinster. Bolagen talar
            om att kapitalexporten
          </p>
          <pb facs="riksdagen-motions-pdf/data/1974/mot_1974__598/mot_1974__598-003.pdf"/>
          <fw xml:id="i-AdQJSDYrUJ3X6wzcis5wmN">
            Mot. 1974:598 13
          </fw>
          <p xml:id="i-VtnsP19yetNJ39pJcCy9Sm">
            stimulerar sysselsättningen i Sverige, men avfolkningsbygderna
            breder ut sig. Det är de arbetande som får betala bolagens lättnader.
            På dem läggs allt större skattebördor, t.ex. höjda kommunalskatter
            och en ökad indirekt beskattning. Kapitalisternas förklaringar
            döljer att profiten är syftet med deras verksamhet, vinstmaximering
            deras allt överskuggande intresse. IUlI-utredningen innehåller
            en tabell över ”de 20 viktigaste investe- ringsländerna i rangordning
            efter totala tillgångar i producerande dotter- företag 1970”.
            Även antal företag och antal anställda 1970, liksom rangordningen
            för 1960 framgår av uppställningen. I täten för länder med stora
            svenska kapitalintressen ligger kapitalistiska industrinationer
            som Västtyskland, Frankrike, Italien och USA. Med på listan finns
            emellertid också fyra länder med kraftigt reaktionära, fascistiska
            regimer: Brasilen, Portugal, Sydafrika och Spa- nien. Av dem ligger
            Brasilien, direkt efter USA, så högt som på 5:e plats och har
            hållit den sedan 1960. Portugal har avancerat kraftigt från 19:e
            till 12:e plats, Sydafrika har sjunkit något från 15:e till 19:e
            och Spanien har med platssiffra 20 för första gången kommit med
            på listan. I dessa fyra länder har svenska företag sammanlagt
            54 dotterbolag med 21 909 anställda. De totala tillgångarna i
            dessa bolag uppgår till 1946 miljoner kronor. Oavsett om man räknar
            i antal dotterbolag, antal anställda eller i totala tillgångar,
            visar siffrorna att drygt 12 procent av svenska företags intressen
            i producerande dotterföretag utomlands ligger i dessa fasciststater.
            Portugal är en militärdiktatur som för flera omfattande kolonialkrig
            i Afrika. I detta land står svenska företag för drygt 10 procent
            av de samlade utländska investeringarna. Ett 50-tal svenska företag
            är etablera- de där och drygt 30 av dem har också tillverkning
            i landet.
          </p>
          <p xml:id="i-FtRpft4cyGvW7yks991e9H">
            Svenska företag i Portugal
          </p>
          <p xml:id="i-Taph66WhvAsmc8gcHoC1P9">
            Tillgångar Antal anställda (milj. kr.) 1965 40 1500 1970 500
            5 000
          </p>
          <p xml:id="i-PYv7KUdjb3gmXs1yRm29t6">
            De största enskilda svenska investerarna i landet är Billerud,
            som driver en massafabrik, och Eriksberg/Kockums, som är delägare
            i det stora reparationsvarvet Lisnave, men de flesta svenska investeringarna
            har gjorts i Portugals viktigaste industrigren och även största
            exportindustri: textilindustrin. Förklaringarna till den växande
            svenska kapitalexporten till Portugal är flera: utländska investerare
            får tre års skattebefrielse och därefter mycket låga skatter,
            utförseln av vinster är fri, textilarbetarnas (i huvudsak kvinnor)
            löner är extremt låga, nyanställda i svenska konfen- tionsfabriker
            betalas med mindre än 1 kr./timme, fackföreningar är förbjudna,
            arbetarna har ingen organiserad kraft att sätta mot företagens
            dikterade villkor. Eller som Erik Lundberg, professor vid Handelshög-
          </p>
          <pb facs="riksdagen-motions-pdf/data/1974/mot_1974__598/mot_1974__598-004.pdf"/>
          <fw xml:id="i-K6X7HvhMFvvk8eTPhcwiJC">
            Mot. 1974:598 14
          </fw>
          <p xml:id="i-4gq1kzDwLzQPedpDP5KLiv">
            skolan i Stockholm sade efter ett besök i landet: ”Visserligen
            råder det brist på yrkeskunnig och specialistbetonad arbetskraft,
            men detta kompenseras av en i hög grad väldisciplinerad, arbetsvillig
            kår av arbetare till, ur västeuropeisk synpunkt, extremt låg arbetskostnad.
            Det finns ingen strejkrätt, inget krångel med fack- föreningar.”
            (Ur Skandinaviska Bankens utlandsrapport, nr 4/1964) Ytterligare
            en förklaring till de svenska investeringarna i Portugal är de
            båda ländernas anslutning till EFTA. Portugal är garanterat vissa
            fördelar på grund av låg utvecklingsnivå, bl. a. är landets export
            tullfri. Det gör att svenska företag kan utnyttja alla skattelättnader,
            de kan underbetala och suga ut arbetarna och därefter sälja tullfritt
            på den svenska marknaden. Från 1960 har cirka 90 procent av produktionen
            vid de svenska fabrikerna i Portugal exporterats till Sverige.
            Detta är det mönster för kapitalexport som med variationer omfattar
            också andra länder, i princip även ”vanliga” kapitalistiska industriländer.
            Utlandsinvesterarna utnyttjar arbetskraften maximalt — multinationella
            företag även med hot om produktionsförflyttning etc. — man avvisar
            rättmätiga arbetarkrav, man smiter undan ekonomiska skyldigheter
            och lastar i möjligaste mån över bördorna på befolkningens flertal.
            För Portugals del tillkommer ännu en aspekt. Kolonialkrigen i
            Afrika kostar stora summor. Regimen behöver för detta en snabb
            ekonomisk tillväxt och utländsk valuta. Krigskostnaderna svarar
            för hälften av statsutgifterna, 200 000 portugisiska soldater
            deltar i krigen. Men den portugisiska befolkningen avskyr dessa
            krig som präglar hela deras tillvaro: 10 000 av soldaterna har
            dött, över 90 000 har deserterat till andra länder i Europa, cirka
            100 000 människor emigrerar årligen. Det är till detta land som
            en kraftigt växande del av den svenska kapitalexporten går och
            bidrar till att hålla förtryckarregimen under armarna. Tillstånd
            till direkta svenska investeringar i utlandet, dvs. utförsel av
            kapital, beviljas av riksbanken. Under åren 1966—1970 lämnades
            tillstånd för utförsel av mer än 5 miljarder kronor, varav 3,5
            miljarder till produktionsbolag utomlands. Sverige står bakom
            OECD:s kapital- liberaliseringskod. Vissa restriktioner i tillståndsgivningen
            har tidvis tillämpats, men i stort har generösa principer möjliggjort
            att allt större belopp kunnat investeras utomlands, men de konsekvenser
            som påtalats ovan. En skärpt restriktivitet är emellertid nödvändig
            för att stoppa kapitalflykten och därmed skapa förutsättningar
            för en ökad investerings- takt här i landet. Växande delar av
            Sverige håller på att industriellt utarmas, antalet arbetslösa
            växer. Kapitalet måste tvingas göra sina investeringar där den
            arbetande befolkningen behöver dem. I ännu ett avseende underlättar
            staten för det svenska kapitalet utomlands. Det sker genom s.k.
            investeringsgarantier i vissa u-länder. Genom dessa garantier
            ställer staten upp med säkerheter i fall av ”hot” mot företagens
            investeringar. ”Hotet” kan t. ex. bestå i att progressiva krafter
            i ett land störtar en militärjunta och förstatligar det privata
            näringslivet. En speciell riskfond, delvis finansierad med statliga
            bistånds-
          </p>
          <pb facs="riksdagen-motions-pdf/data/1974/mot_1974__598/mot_1974__598-005.pdf"/>
          <fw xml:id="i-NBnoreccSH9n4WA4ZqYEG1">
            Mot. 1974:598 15
          </fw>
          <p xml:id="i-HjqS4LSjaPAVfwQ8pGa995">
            medel, har också diskuterats bli inrättad. De skattebetalande
            skulle på så vis få stå kapitalets risker. Vid 1973 års riksdag
            avstyrkte finansutskottet i ett betänkande (nr 26 1973) ett yrkande
            i motion från vänsterpartiet kommunisterna om just skärpt restriktivitet
            vid tillståndsgivning till investeringar i utlandet. Som motiv
            angavs att resultat från arbetet i statsrådet Lidboms arbetsgrupp
            för frågor rörande multinationella frågor borde avvaktas. Gruppen
            arbetar alltjämt, men det kan inte anses behövligt att invänta
            dess resultat. De frågor det här gäller, finns det underlag för
            att behandla nu. Därtill kommer att de angår människor som befinner
            sig i krissitua- tioner av olika slag; här hemma gäller det arbetslösa
            och bortlokaliserade, internationellt berör frågan människor som
            befinner sig i största fattigdom, som tvingas kämpa med vapen
            för rätten till sina tillgångar och sina liv. Statens eftergifts-
            och stödpolitik gentemot kapitalet drabbar de arbetande människorna
            här i landet, men denna politik lämnar också bidrag till imperialismen,
            till den ökade utsugningen av folken i fascistiska stater och
            krigshärjade kolonier. Därför måste problemen börja angripas omedelbart.
            Med hänvisning till det anförda föreslås att riksdagen i skrivelse
            till riksbanksfullmäktige som sin mening uttalar att skärpt restriktivitet
            visas vid tillståndsgivning till investeringar i utlandet och
            att svenska investeringar i länder med fascistisk regim bör upphöra.
          </p>
          <p xml:id="i-8WnjZX4CaCrwL4Kk6TQQUs" type="date">
            Stockholm den 25 januari 1974
          </p>
          <p type="signatureBlock" id="i-525rAym3Srr7wgM8NBAt9T">
            C.-H. HERMANSSON (vpk)
          </p>
          <p xml:id="i-kWum5DUAgaT3kti2AWM1x">
            LARS WERNER (vpk) JÖRN SVENSSON (vpk) i Tyresö i Malmö NILS BERNDTSON
            (vpk) GUSTAV LORENTZON (vpk)
          </p>
          <p xml:id="i-LCBHD5pLvutqioa69fB8dZ">
            EIVOR MARKLUND (vpk) BERTIL MÅBRINK (vpk)
          </p>
          <pb facs="riksdagen-motions-pdf/data/1974/mot_1974__598/mot_1974__598-006.pdf"/>
          <p xml:id="i-YCY4Ugr2MmJ1Py1mwiBwcq">
            GOTAB 745787 S Stockholm 1974
          </p>
        </div>
      </div>
    </body>
  </text>
</TEI>
