<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__83/mot_1948__ak__83-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 83.
          </p>
          <p>
            Nr 83.
          </p>
          <p>
            Av herr Werner m. fl., om ökat anslag till Folkliga musikskolan
            i Arvika.
          </p>
          <p>
            För att möjliggöra en nödvändig löneförbättring för den lärarpersonal
            vilken är anställd vid Folkliga musikskolan i Arvika liksom ock
            för att kunna täcka de stigande driftkostnaderna vid skolan ingick
            styrelsen för musikskolan under hösten 1947 till Kungl. Maj:t
            med underdånig framställ- ning om ett för driftåret 1948/49 med
            20000 kronor förhöjt anslag till skolans verksamhet. Efter prövning
            har kungl. skolöverstyrelsen oförbehållsamt tillstyrkt framställningen.
            I årets åttonde huvudtitel uttalar emellertid ecklesiastik- ministern
            att ehuru starka skäl talade för ett bifall till framställningen
            nödgades han för sin del avstyrka densamma.
          </p>
          <p>
            Innan vi ingå på en närmare redogörelse för skolans ekonomiska
            läge och de inte längre godtagbara förhållanden under vilka de
            där anställda arbeta, tillåta vi oss några mera allmänna reflexioner.
            Det fria bildningsarbetets främsta uppgifter äro att uppväcka
            medbor- garens sinne och känsla för kulturella och andliga värden
            att i olika avseenden medverka till vårt folks allsidiga utbildning
            och fostran. Till detta allmänna bildningsarbete har under lång
            följd av år statligt under- stöd utgått, och under riksdagen 1947
            biföllos framställningar från 1944 års folkbildningsutredning,
            innebärande en avsevärd höjning av statens ekonomiska bidrag.
          </p>
          <p>
            Med betryggande statligt stöd ha ungdomsskolor av skilda slag
            upp- rättats, såsom folkhögskolor och yrkesbetonade skolor, avseende
            att ge de unga ökad intellektuell och medborgerlig bildning samt
            en bättre yrkes- kunskap. Däremot har vården av musiklivet hos
            vårt folk varit i hög grad förbi- sedd. Ända till de senaste åren
            har musiken varit så gott som obefintlig inom den fria svenska
            folkbildningsrörelsen. Betecknande skriver dr Tage Lindbom i »Arbetarrörelsen
            och kulturen 1947»: »Går vi över till musiken, är vi inne på de
            verkligt stora försummelsernas område. Försummelser över hela
            linjen.» År 1923 grundades på Agneteberg i Arvika på initiativ
            av rektor Valde- mar Dahlgren Folkliga musikskolan. Folkbildningsmannen
            Dahlgren hade
          </p>
          <pb facs="riksdagen-motions-pdf/data/1948/mot_1948__ak__83/mot_1948__ak__83-002.pdf"/>
          <p>
            Motioner i Andra kammaren, nr 83. 7
          </p>
          <p>
            insett den brist, som vidlådde svenskt folkligt bildningsliv
            i det att musi- ken, utövningen där saknades eller höll på att
            dö ut. Ändock är den en bildningsfaktor, som mer omedelbart och
            mer djupgående än något annat utgör ett uttrycksmedel och vänder
            sig till alla människor. En musikfolk- högskola skulle kunna bidraga
            till att föra musikkulturen ut till folket, att göra tonkonstens
            skatter i större omfattning till en allmän egendom eller såsom
            det hette i skolans första prospekt, ge åt eleven »den musik som
            angår hela mänskligheten». Men skolan skulle också utbilda ledare
            för de folkliga musiksammanslutningarna, alltså även bli en utbildningsanstalt
            för folkliga musikpedagoger. Skolan var avsedd att kunna meddela
            under- visning av högsta art i tekniskt och musikaliskt avseende.
            Erfarenheten har sedermera visat att dessa högt ställda syften
            även kunnat infrias. Folkliga musikskolans förre inspektor, professor
            Sven Kjellström, skriver sålunda i ett utlåtande: »Det fyrtiotal
            elever, som varje år utbildas, visa det livligaste intresse, och
            de resultat, som demonstreras, äro i många fall överraskande goda.
            Det förtjänar omnämnas i detta sammanhang, att under årens lopp
            ett dussintal elever fortsatt sin utbildning vid musikaliska akademien
            och där gjort sig i hög grad gällande, vilket vittnar om den goda
            grund, som lagts vid skolan. Avsikten med skolans verksamhet är
            ju icke att fostra yrkesmusiker, men ovan angivna förhållande
            utgör i alla händelser ett gott vittnesbörd om värdet av begåvningen
            hos de elever som bevista skolan. Allsidig undervisning meddelas,
            dels genom samspel i större och mindre grupper samt i musiklära,
            harmoni, dirigering och blandad körsång i gemenskap med folkhögskolans
            elever. Åtskilliga av eleverna bli goda musikcirkelledare eller
            danas till god och pålitlig förstärkning i de många orkestrar,
            som äro verksamma på skilda håll.» Ett betydande antal f. d. elever
            från Folkliga musikskolan verka nu som konsulenter, instruktörer
            och ledare för musikeirkelförbund och musik- cirklar landet runt.
            Skolan är sålunda till verksamhetens omfattning inte en provinsskola.
            Den har visserligen djupa rötter i den bygd där den vuxit upp,
            men den vänder sig till musikbegåvad ungdom över hela landet,
            och dess flesta elever komma från andra landskap än Värmland.
            Folkliga musikskolans inre liv och dess pedagogiska utveckling
            ha inne- burit fortskridande framgång av rik betydelse för bildningsverksamheten
            över hela vårt land. Ur ekonomisk synpunkt har däremot dess tjugofem-
            åriga tillvaro inneburit en oavbruten kamp för skolans bestånd,
            där den lämnats att med otillräckliga medel balansera sig fram
            på nödens ytterkant. Under oktober 1926 flyttade den av rektor
            Dahlgren grundade och ledda folkhögskolan från Agneteberg till
            Ingesund, beläget en halv mil utanför Arvika. Musikskolan, som
            från början hyrt in sig hos folkhögskolan, följde med. Tack vare
            anslag av lotterimedel, inalles 254 000 kr., kunde musik- skolan
            skaffa sig egen byggnad, som invigdes våren 1933. Alltjämt saknar
          </p>
          <pb facs="riksdagen-motions-pdf/data/1948/mot_1948__ak__83/mot_1948__ak__83-003.pdf"/>
          <p>
            8 Motioner i Andra kammaren, nr 83.
          </p>
          <p>
            dock musikskolan erforderligt antal lektions- och övningsrum.
            Lärar- och elevbostäder saknas helt, likaså köksavdelning och
            matsal, varför musik- skolan i sistnämnda avseenden genom tillmötesgående
            från folkhögskolans ledning får disponera denna skolas lokaliteter
            i den mån detta låter sig göra. Skolan kom tidigt att erhålla
            ett mindre statligt årsanslag, som successivt ökats och f. n.
            uppgår till 15 000 kr. Värmlands läns landsting har även givit
            ekonomiskt stöd, f. n. ett ordinarie årligt anslag å 5 000 kr.
            I elev- avgifter inflöto senaste verksamhetsåret ca 4 000 kr.
            och i diverse inkomster 1500 kr. Övriga medel för verksamhetens
            uppehållande ha tillskjutits av musikskolans stödförening, eller
            Föreningen för det folkliga musiklivets befrämjande, år 1944/45
            2200 kr., 1945/46 10500 kr., 1946/47 8300 kr. Totalinkomsten för
            verksamhetsåren 1946/47 uppgick till den blygsamma summan av ca
            33 000 kr. Dessa inkomster ha visserligen möjliggjort verksamhetens
            bedrivande, men ur dessa knappa materiella tillgångar ha rektor
            och 4 lärare haft att uppbära sina löner och skolans övriga utgifter
            att bestridas. Men härige- nom har också den ekonomiska grunden
            lagts för årlig undervisning åt 30—45 elever. (Skolan har inte
            något år kunnat ta emot hela antalet an- mälda ungdomar.) Att
            verksamheten kunnat hållas samman och att skolan såsom skett lyckats
            i sin strävan, beror i hög grad på dess rektors och lärares entusiasm,
            oegennytta och offervillighet. Lärarlönerna ha dock intill sista
            verksam- hetsåret varit oskäligt låga. Det är betecknande, att
            när Värmlands musik- cirkelförbund anställde instruktörer för
            anslutna musikecirklar, dessa in- struktörer, som fått sin utbildning
            vid Folkliga musikskolan, erhöllo högre löner än vad som kom nämnda
            skolas lärare till del. Under de tjugofem år Folkliga musikskolan
            verkat har en omfattande musikcirkelrörelse vuxit fram inom folkbildningsorganisationerna.
            Denna rörelse har fått några av sina starkaste impulser från Folkliga
            musikskolan. Musikens stora folkfostrande betydelse har även uppmärksammats
            av stats- makterna, och när 1944 års folkbildningsutredning tillsattes,
            yttrade dåva- rande ecklesiastikministern till statsrådsprotokollet
            i utredningens direktiv bl. a., att »särskild uppmärksamhet bör
            ägnas åt folkbildningsarbetet på musikens och sångens område,
            varvid är att märka den verksamhet, som bedrives av Folkliga musikhögskolan
            i Arvika.» I det betänkande rörande folkbildningsarbetet inom
            bl. a. musikens område, som nämnda utredning kommer att framlägga
            i början av inne- varande år, torde förslag komma att inrymmas,
            som avse att ge Folk- liga musikskolan den plats bland rikets
            ungdomsskolor och i det folkliga bildningslivet, som rätteligen
            tillkommer den, och sådant ekonomiskt under- lag att verksamheten
            kan bedrivas utan allt för tryckande bekymmer. Det är dock ofrånkomligt,
            att skolans bestånd måste tryggas i det nu-
          </p>
          <pb facs="riksdagen-motions-pdf/data/1948/mot_1948__ak__83/mot_1948__ak__83-004.pdf"/>
          <p>
            Motioner i Andra kammaren, nr 85. 9
          </p>
          <p>
            varande övergångsskedet mellan en kvartsekellång pionjärstid
            och en nära- liggande framtid av mera konsoliderad tillvaro. Men
            inför det svåra löne- läge skolans för sin duglighet väl vitsordade
            lärare befunnit sig uti löper nu skolan risk att de lämna sina
            anställningar och söka sig ut som instruk- törer inom musikeirkelrörelsen,
            vilket för dem vore mera ekonomiskt lönande. Skolans styrelse
            har därför nödgats höja lönerna till skälig nivå, motsvarande
            vad som f. n. gäller för folkhögskolornas lärare. För att möjlig-
            göra denna löneförhöjning har Kungl. Maj:t på framställning från
            skolans styrelse tilldelat skolan ett engångsanslag för verksamhetsåret
            1947/48 å 7 500 kr., varjämte landstinget för samma tid beviljat
            ett tillfälligt anslag å 20 380 kr. utöver det här förut omnämnda
            ordinarie anslaget å 5 000 kr. Landstinget har härvid med eftertryck
            framhållit att detta nya anslag är att betrakta som ett engångsanslag.
            Även om landstinget varmt behjärtar skolans sak, anser det sig
            ej inför pågående utredning kunna påtaga sig ytterligare ekonomiskt
            understöd åt en undervisningsanstalt, som har riks- omfattande
            syfte och därför främst bör vara en statlig angelägenhet. För-
            utom dessa ökade anslag till verksamheten under år 1947/48 har
            skolans styrelse hos den enskilda stödföreningen hemställt om
            ett till 15 000 kr. förhöjt anslag. | För verksamhetsåret 1948/49
            torde skolans styrelse ej kunna räkna med vare sig anslag av lotterimedel
            eller nytt tillfälligt landstingsanslag. Skolans stödförening,
            Föreningen för det folkliga musiklivets befrämjande, har redan
            ställt alla sina tillgångar till skolans förfogande. Det oaktat
            har skolans styrelse för nämnda år hos stödföreningen hemställt
            om ett anslag å 15 000 kr. Härutöver måste dock ytterligare 20
            000 kr. anskaffas för att behålla lärarna vid skälig lönestandard
            och undgå en sänkning av lönerna. I detta nödläge ingick skolans
            styrelse till Kungl. Maj:t med hemställan om dels ett ordinarie
            anslag å 15 000 kr. och dels ett tillfälligt anslag å 20 000 kr.
            till skolans verksamhet under 1948/49. Framställningen tillstyrk-
            tes av kungl. skolöverstyrelsen. I årets statsverksproposition
            har dock eck- lesiastikministern, oaktat han anser att starka
            skäl tala för ett större anslag av staten till skolans verksamhet,
            sett sig nödsakad begära ett oför- ändrat anslag, d. v. s. 15
            000 kr. Det härigenom uppkomna ekonomiska läget torde bliva skolans
            styrelse och dess stödförening övermäktigt och måhända medföra
            ett sammanbrott för skolans verksamhet. Då Folkliga musikskolan
            till sin verksamhet är att anse som ett riks- intresse och skolans
            betydelse för det folkliga bildningslivet är väl omvitt- nad;
            då man därjämte torde kunna räkna med att 1944 års folkbildnings-
            utredning kommer att föreslå ett betydande statligt stöd åt det
            folkliga musiklivet och därmed åt nämnda skola, få vi med hänvisning
            till det ovan anförda hemställa,
          </p>
          <pb facs="riksdagen-motions-pdf/data/1948/mot_1948__ak__83/mot_1948__ak__83-005.pdf"/>
          <p>
            10 Motioner i Andra kammaren, nr 83.
          </p>
          <p>
            att riksdagen måtte besluta att bevilja Folkliga musik- skolan
            i Arvika ett med 20 000 kronor förhöjt driftanslag för verksamhetsåret
            1948—49.
          </p>
          <p>
            Stockholm den 19 januari 1948.
          </p>
          <p>
            Osc. Werner. Aug. Spångberg. Albert Larsson. Hildur Humla. Manne
            Ståhl. Gösta Kempe. H. E. Nordström, Gustaf Andersson Hildur Alvén.
            Torsby. i Falun. Bertil von Friesen. Åke Wiberg. Sven J. Vigelsbo.
            Walter Sundström. Gustaf Nilsson, Verner Hedlund,
          </p>
          <p>
            Kristinehamn. Östersund.
          </p>
        </div>
      </div>
    </body>
  </text>
</TEI>
