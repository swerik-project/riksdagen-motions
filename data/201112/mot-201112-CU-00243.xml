<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00243">
  <teiHeader>
    <fileDesc>
      <titleStmt>
        <title>Oönskad marknadsföring</title>
        <author corresp="i-DLt3BwBDVwBxqxVEki5m5B">av Annika Lillemets m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Oönskad marknadsföring</title>
          <idno type="rdwebb">GZ02C243</idno>
          <rs type="number">C243</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C243/text</ref>
          <ref type="dokument_url_html">http://data.riksdagen.se/dokument/GZ02C243</ref>
          <ref type="dokumentstatus_url_xml">http://data.riksdagen.se/dokumentstatus/GZ02C243</ref>
          <ref type="doc">http://data.riksdagen.se/fil/8D1FD1F9-41BD-4DFC-ABC8-840AE70B5BA9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-76ZXdPDymg39oMm5VMZqbY" type="signed"/>
        <correspContext corresp="i-76ZXdPDymg39oMm5VMZqbY">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="numbering" xml:id="i-5XNeEYDAL5pbocavCEJZw6">
          <date when="2011-10-05"/>
        </correspAction>
        <correspAction type="submission" xml:id="i-V9Ew9yVcF8myDpKnwdvvmm">
          <date when="2011-10-03"/>
        </correspAction>
        <correspAction type="transfer" xml:id="i-YKeEKtzkGhy7kWndsWUjvL">
          <date when="2011-10-02"/>
        </correspAction>
        <correspAction type="assigned" xml:id="i-4n8ik69z43QH99p1YK1i1R"/>
        <correspContext corresp="i-4n8ik69z43QH99p1YK1i1R">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BHQh5j9KX2XHus15XrARUH">
            Förslag till riksdagsbeslut
          </head>
          <list style="ol">
            <item xml:id="i-RP1vm9UgQ6uUHM6nzKq3Pc">
              Riksdagen tillkännager för regeringen som sin mening vad som
              anförs i motionen om att marknadsföringslagen bör ändras så att
              oadresserad direktreklam endast ska få delas ut till hushåll som
              uttryckligen ger sitt samtycke.
            </item>
            <item xml:id="i-JgMARGNNRc7XxgYp3SRb7U">
              Riksdagen tillkännager för regeringen som sin mening vad som
              anförs i motionen om att marknadsföringslagen bör ändras så att
              adresserad direktreklam endast ska få sändas till personer som
              uttryckligen gett sitt samtycke på förhand.
            </item>
            <item xml:id="i-Pn8ZrA2fV2BkUqhB7eWWzU">
              Riksdagen tillkännager för regeringen som sin mening vad som
              anförs i motionen om att marknadsföringslagen bör ändras så att
              telefonförsäljning endast ska tillåtas till abonnenter som uttryckligen
              gett sitt samtycke på förhand.
            </item>
          </list>
        </div>
        <div type="motContent">
          <head type="h1" xml:id="i-JZmdxogYBRRzrspYS558uV">
            Motivering
          </head>
          <p xml:id="i-XfYi63r2Sw7GwKy9DE3Ei7">
            Köpfrid är ett begrepp som lanserades av Gunnar Adler Karlsson
            i hans bok Lärobok för 80-talet. Det innebär att ingen mot sin
            vilja skall utsättas för påträngande reklam. Så har det inte blivit.
            Tvärtom har marknadsföringen blivit allt mer omfattande och svårare
            att undvika, för den som så önskar.
          </p>
          <p xml:id="i-HPwAmKNv7H1eC62gqnXN4U">
            En jämförelse från 2005 visar att det året satsades ungefär lika
            mycket pengar på marknadsföring som på undervisning i grundskola
            och gymnasium i Sverige. Det handlar om avsevärda belopp. 58 miljarder
            kronor kostade reklamen i Sverige 2009, enligt Institutet för
            Reklam- och Mediestatistik.
          </p>
          <p xml:id="i-FhHedv9Kbhb6XqBFaDvkMd">
            Det finns flera goda skäl att begränsa reklamen. Människors välbefinnande
            är ett. Den som är nöjd med sig själv och det hon eller han har
            är ofta en sämre konsument. Det duger inte i konsumtionssamhället.
            För att hjulen ska snurra måste människor förmås att köpa mer,
            vare sig vi behöver det eller ej. Reklamen är ofta en form av
            livsstilspropaganda som underblåser människors missnöje och syftar
            till att få oss att prioritera en rastlös jakt på nya prylar före
            sänkt arbetstid, mer fri tid och större utrymme för familj, vänner
            och kultur. Statuskonsumtion är stressande såväl för dem som har
            mycket som för dem som har lite. Överdriven konsumtion är inte
            bara skadlig för människor utan även för miljön. Den totala konsumtionsnivån
            ligger redan på en ohållbart hög nivå i Sverige. Om alla konsumerade
            som svenskar skulle vi behöva flera jordklot.
          </p>
          <p xml:id="i-Vyq2GVCfxQBKd69QJ37HVn">
            Reklam handlar i grund och botten om makt. Man brukar tala om
            tre sorters makt: den tvingande, den belönande och den betingande.
            Den betingande formen av maktutövning innebär att man skapar normer.
            Med reklam stärker man normer om köpande och ägande som sett ur
            ett miljö- och klimatperspektiv är ohållbara. Att minska reklamen
            är ett steg på vägen mot att befria oss från snäva och destruktiva
            normer som reducerar människor till kunder och konsumenter. Det
            är inte det enda, men ett sätt, att påbörja omställningen till
            en hållbar ekonomi inom naturens ramar, en ekonomi som arbetar
            för människor och miljö, istället för mot.
          </p>
          <p xml:id="i-SpwKkiRYtvuJGMCozwjbpa">
            Oönskad reklam som upptar vår tid och våra tankar kan ses som
            ett slags mentala föroreningar, som bör begränsas. Ett exempel
            på en konkret åtgärd är att borgmästaren i Sao Paolo i Brasilien
            förbjöd utomhusreklam. Den amerikanske företagaren Peter Barnes
            föreslår i sin bok Capitalism 3.0 att reklam ska begränsas och
            beskattas, då den inkräktar på vår tid och vår uppmärksamhet.
            Den brittiske nationalekonomen Richard Layard menar att överdriven
            reklam skadar samhället. Genom att den förstärker mer materialistiska
            värderingar samt driver på statusjakt och överdrivet lönearbete
            kan den bidra till att göra människor mer olyckliga.
          </p>
          <head type="h2" xml:id="i-VAQLFhGxRvyNV1Fw5rW7s2">
            Marknadsföringslagen
          </head>
          <p xml:id="i-9hWk3S3vMVHNzQmxN2nw4L">
            Marknadsföringslagen fredar oss delvis från oönskad marknadsföring.
            Näringsidkare får inte skicka obeställd reklam med e-post, sms
            eller MMS till personer som inte samtyckt till det på förhand.
            Däremot är det fortfarande fritt fram att dela ut reklam i pappersform
            till hushåll, om dessa inte aktivt undanbett sig. Det är också
            tillåtet att skicka adresserad reklam till personer som inte spärrat
            sitt namn. Likaså är telefonförsäljning tillåten om abonnenten
            inte spärrat sitt telefonnummer.
          </p>
          <p xml:id="i-W4Hag34TNkuu3XiEaBor6R">
            För att slippa få hem adresserad reklam måste man registrera
            detta i det så kallade Nix-adresserat-registret. Den som vill
            spärra sitt telefonnummer från telefonförsäljning måste på motsvarande
            sätt registrera sig i Nix-registret. Om man inte vill ha oadresserad
            direktreklam, måste man sätta upp en Nej tack-skylt på brevlådan
            eller dörren.
          </p>
          <head type="h2" xml:id="i-GxWUKVV1cdkqrxjWiMHDK7">
            Ökad köpfrid med ja visst istället för nix.
          </head>
          <p xml:id="i-FRj5Y16mZrMMx8qdvC9ppw">
            Att vända på ordningen så att endast de som aktivt gett sitt
            samtycke får reklam löser inte alla reklamrelaterade problem.
            Det är ändå ett sätt att öka enskilda människors frihet och köpfrid
            och minska de negativa effekterna av marknadsföring. Exempelvis
            skulle en enkel åtgärd som att införa en modell där endast de
            hushåll som sätter upp en ja tack till reklam-skylt på dörren
            eller brevlådan kunna spara mycket möda och papper varje år. Sifo
            gjorde i början av 1990-talet en undersökning som visade att 16
            procent av hushållen slänger sin reklam direkt, utan att läsa
            den. Med Ja visst-register istället för Nixregister skulle telefonförsäljare
            och marknadsförare få bättre möjlighet att nå just dem som vill
            ta del av deras budskap. Övriga skulle slippa bli störda.
          </p>
          <p xml:id="i-RGxA3qLVPhG41Zer6mybv9">
            Mot bakgrund av ovanstående bör marknadsföringslagen ändras så
            att den bättre skyddar människor mot att utsättas för oönskad
            marknadsföring. Endast den som uttryckligen sagt sig vilja ha
            marknadsföring bör få det. Oadresserad direktreklam bör endast
            få delas ut till de hushåll som aktivt ger sitt samtycke. Adresserad
            direktreklam bör endast tillåtas till personer som aktivt gett
            sitt samtycke. Telefonförsäljning bör endast tillåtas till de
            abonnenter som aktivt gett sitt samtycke. Detta bör riksdagen
            som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-2NpEGcQ5NtRKVbi35MHYvq" who="i-DLt3BwBDVwBxqxVEki5m5B">
              Annika Lillemets (MP)
            </item>
            <item xml:id="i-CnhkXHfQQs8pV343VDUikC" who="i-XSuWURvcJRjSbVSYUBBuD2">
              Stina Bergström (MP)
            </item>
            <item xml:id="i-Q8ggxStwWz3XB952rko29e" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
