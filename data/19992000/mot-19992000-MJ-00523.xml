<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0523/mot_199900_MJ_0523-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ523 pnr: m430
          </p>
          <p>
            Motion till riksdagen 1999/2000:MJ523
          </p>
          <p>
            av Marietta de Pourbaix-Lundin (m)
          </p>
          <p>
            Hönsens roll i ekologisk utveckling
          </p>
          <p>
            Kronobergs läns största KRAV-producent av ägg är nystartad med
            500 värphöns. Äggen packas på gården och ägaren kommer själv att
            köra äggen till butiker och andra intressenter (en förskola har
            redan hört av sig) i närområdet. Det enda som inte är närproducerat
            är det ekologiska hönsfodret som kommer från Gotland. Många andra
            äggproducenter med småskalig hönshållning eller med ekologisk
            äggproduktion har de senaste åren etablerat sig i närområdet.
            KRAV-godkänd äggproduktion har vuxit snabbt på några år och utgör
            i dag närmare två procent av landets totala äggproduktion. Det
            finns några stora enheter med 5.000-6.000 hönor, men de flesta
            har färre än 1.000 hönor. Småskalig hönshållning ökar också, ofta
            men inte alltid ekologisk, men även när gården inte odlas enligt
            ekologiska principer bidrar hönsen i småskaliga enheter ofta till
            ett ökat kretslopp i jordbruket. Det går alltså att förena god
            djurhållning med uthållig produktion. 2003 går de sista dispenserna
            för buräggsproducenter ut. Riksdagens be- slut 1988 att förbjuda
            hönshållning i bur ska då vara genomfört. Drygt 4,2 miljoner värphönor
            sitter i dag i bur på dispens. Enligt Jordbruksverkets uppskattning
            är närmare 25 procent av värp- hönorna frigående i dag. De flesta
            av dessa hönor hålls på golv inomhus, men det finns även uterastgårdar
            i storskaliga golvhönsanläggningar. Efter att riksdagen beslöt
            att ändra djurskyddsförordningen 1997 innebär minimikraven för
            hållning av värphönor att de ska ha tillgång till värprede, sandbad
            och sittpinne. Djurskyddsförordningen stadgar dock inte att hönorna
            ska ha tillräckligt utrymme för att kunna utföra medfödda beteenden.
            Denna revidering följer inte djurskyddslagens krav i 4 8 där det
            stadgas att djur ska hållas på ett sådant sätt att de ska kunna
            bete sig naturligt. Djurskydds- örordningens nuvarande lydelse
            ger däremot utrymme för att behålla burarna fast i modifierad
            form. Försöksverksamhet i enlighet med djur- skyddslagens krav
            att ny teknik ska prövas från djurskydds- och djurhälso- synpunkt
            har påbörjats med så kallade modifierade burar. Jag anser att
            ingen form av burhållning uppfyller djurskyddslagens grund- äggande
            krav, och det var inte heller riksdagens avsikt 1988 att hönorna
            skulle vara kvar i burarna. Regeringen uttryckte senast i höstens
            regeringsdeklaration att om- ställningen till ett ekologiskt hållbart
            och uthålligt samhälle ska ha fortsatt hög prioritet. Investeringsbidrag
            har fördelats i flera år till sådana åtgärder.
          </p>
          <pb facs="riksdagen-motions-pdf/data/199900/mot_199900_MJ_0523/mot_199900_MJ_0523-0002.pdf"/>
          <p>
            Intensiv djurhållning i stora enheter utgör en del av belastningen
            på miljön Mot. 1999/2000 och har också konsekvenser för bibehållande
            av såväl ett öppet landskap som MJ523 kretsloppet, arbetstillfällen
            och försörjningsmöjligheter på landsbygden. Äggproduktionen är
            i första hand koncentrerad till stora enheter och därför miljöbelastande.
            Om nu regeringen menar allvar med ett ekologiskt hållbart och
            uthålligt samhälle måste ett samlat grepp också tas beträffande
            djurhållningsformerna. Sambandet mellan djurproduktionsformer
            och miljö har beskrivits i flera rapporter de senaste åren, bl.a.
            från Naturvårdsverket. Fler mindre enheter, småskalighet, geografisk
            närhet mellan produktion och konsumtion är faktorer som är betydelsefulla
            om utvecklingen ska vändas i Sverige. Vi har i Sverige en unik
            chans att förändra hönshållningen så att den uppfyller krav på
            ekologisk hållbarhet, eftersom äggproduktionen ska vara omställd
            till 2003. Inriktningen måste vara övergång till system där hönorna
            går fritt. Modifierade burar permanentar hönshållning inomhus
            i bur och kommer att innebära, om de får spridning, att stora
            miljöskadande enheter skapas. Skillnaden mot nuvarande burhållningssystem
            är marginell, även om större totalyta krävs för att hålla samma
            antal hönor som i dagens burar. Den modifierade buren är kompletterad
            med ett rede och ett sandbad, som oftast är placerade ovanpå varandra.
            Ekologisk hållbarhet och uthållighet går hand i hand med småskalighet,
            även om det går att förena med viss storskalighet. Från djurens
            synvinkel är det en fördel att inte vara för många i grupp. Enligt
            aktuella forskningsrön kan en höna känna igen så många som 75
            upp till 100 andra hönsindivider, men i större grupper än så ökar
            risken för problem med rangordning och andra beteenden. Det är
            viktigt att regeringen vidtar åtgärder för att stimulera en övergång
            till småskalig hönshållning inför dispensernas upphörande. Det
            är en fördel om nya äggproducenter av varierande storlek på produktionen
            etableras, eftersom lösgående höns kräver helt andra kunskaper
            än burhållning, nämligen djurintresse och djurkunskap. Det har
            varit trögt att komma igång med alternativa produktionsmetoder,
            främst på grund av burhönsnäringens hårdnackade motstånd. Men
            även svårigheterna för alternativproducenter att erhålla tillräckligt
            stöd, både finansiellt och med rådgivning och utbildning, har
            varit en hämsko. Regeringen bör utarbeta ett särskilt hönsomställningsprogram
            för ekologisk och småskalig hönshållning som ska utgöra huvudinriktningen
            för övergången från burhållning till frihet för hönorna. Finansiering
            av detta kan till exempel ske inom ramen för de lokala investeringsprogrammen
            för ekologisk hållbarhet, LIP, eller EU:s landsbygdsstöd. Ett
            räkneexempel kan visa omställningens effekt: Om dagens 4,2 miljoner
            hönor skulle släppas fria i småskaliga anläggningar med 500 höns
            vardera blir det cirka 8.400 producenter. En sådan omställning
            skulle innebära ett uppsving på landsbygden, och om majoriteten
            försöker få avsättning för äggen lokalt (vilket är en allt starkare
            trend bland nyetablerade äggproducenter), skulle det betyda en
            total strukturförändring av äggnäringen som uppfyller de mål om
            hållbarhet som uppställts av regeringen.
          </p>
          <pb facs="riksdagen-motions-pdf/data/199900/mot_199900_MJ_0523/mot_199900_MJ_0523-0003.pdf"/>
          <p>
            Hemställan Mot. 1999/2000 MJ523 Med hänvisning till det anförda
            hemställs att riksdagen som sin mening ger regeringen till känna
            vad i motionen anförts om att utarbeta ett hönsomställningsprogram
            för ekologisk och småskalig hönshållning.
          </p>
          <p>
            Stockholm den 4 oktober 1999
          </p>
          <p>
            Marietta de Pourbaix-Lundin (m)
          </p>
        </div>
      </div>
    </body>
  </text>
</TEI>
