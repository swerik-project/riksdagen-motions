<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04171">
  <teiHeader>
    <fileDesc>
      <titleStmt>
        <title>Apotek och läkemedel – en självklar del av hälso- och sjukvårdskedjan</title>
        <author corresp="i-Fnk9Zpnk5sS5WYPNBLTPx3">av Pia Steensland m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4171 av Pia Steensland m.fl. (KD)</title>
          <idno type="rdwebb">H9024171</idno>
          <rs type="number">4171</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024171/text</ref>
          <ref type="dokument_url_html">http://data.riksdagen.se/dokument/H9024171</ref>
          <ref type="dokumentstatus_url_xml">http://data.riksdagen.se/dokumentstatus/H9024171</ref>
          <ref type="docx">http://data.riksdagen.se/fil/EEAF777C-3F23-4F35-BC09-C12C5C2DD67F</ref>
          <ref type="pdf">http://data.riksdagen.se/fil/8665C1DE-3108-41D3-BA37-B4C3F4605EC9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-WRiXUtixNTz4kgEnAAs5GH</idno>
            <name>Christian Carlsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-6Rej1c9NRVKN4sYWWvkmr5" type="signed"/>
        <correspContext corresp="i-6Rej1c9NRVKN4sYWWvkmr5">
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-KHxTD13x4T7QRobXtjMm4K"/>
          <note type="signatory" corresp="i-WRiXUtixNTz4kgEnAAs5GH"/>
        </correspContext>
        <correspAction xml:id="i-SeZk56M9ghmQTqRZ59fJzP" type="submitted">
          <date when="2021-10-05"/>
          <time when="17:34:59"/>
        </correspAction>
        <correspAction xml:id="i-KZ2KEGX5oRjJNSy8pzZR6z" type="reviewed">
          <date when="2021-10-06"/>
          <time when="12:37:49"/>
        </correspAction>
        <correspAction xml:id="i-YUC471FfXhgcq7earQ98ur" type="referred">
          <date when="2021-10-14"/>
        </correspAction>
        <correspAction xml:id="i-8nZgvqJiHd54em9jXTGCbz" type="assigned">
          <date when="2022-06-14"/>
          <time when="13:58:45"/>
        </correspAction>
        <correspContext corresp="i-8nZgvqJiHd54em9jXTGCbz">
          <ref type="assignedTo">Socialutskottet</ref>
        </correspContext>
        <correspAction xml:id="i-MYDGSzZha6FrYnuarKKDSD" type="behandlas_i"/>
        <correspContext corresp="i-MYDGSzZha6FrYnuarKKDSD">
          <ref type="uppgift">2021/22:SoU11</ref>
          <ref type="ref_dok_id">H901SoU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU11</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-S9h2HMT2Mx2UPGtZRCfjMY" type="behandlas_i"/>
        <correspContext corresp="i-S9h2HMT2Mx2UPGtZRCfjMY">
          <ref type="uppgift">2021/22:UbU20</ref>
          <ref type="ref_dok_id">H901UbU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU20</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YAnGJnVh1vYuS6mVi7rc7n" type="behandlas_i"/>
        <correspContext corresp="i-YAnGJnVh1vYuS6mVi7rc7n">
          <ref type="uppgift">2021/22:SoU17</ref>
          <ref type="ref_dok_id">H901SoU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU17</ref>
          <ref type="ref_dok_titel">E-hälsa m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NLsQEqJouL9mkZ38NWXkhG" type="behandlas_i"/>
        <correspContext corresp="i-NLsQEqJouL9mkZ38NWXkhG">
          <ref type="uppgift">2021/22:SoU15</ref>
          <ref type="ref_dok_id">H901SoU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU15</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Nm4i6tzFQVRPCzM8gXV4k9" type="motHeader">
        <div xml:id="i-KwbHGso15KZQgYhyEX7nHp" type="motTitle">
          Motion till riksdagen 2021/22:4171 av Pia Steensland m.fl. (KD)
          Apotek och läkemedel – en självklar del av hälso- och sjukvårdskedjan
        </div>
      </div>
      <div xml:id="i-6SjnnPbps6MtDwkQonddSF" type="motBody">
        <div xml:id="i-9QgJMrz2JuQGxjfoDCobX5" type="motProposal" subtype="förslag">
          <head xml:id="i-E4Nc4Prahqrq455KnseBF1">
            Förslag till riksdagsbeslut
          </head>
          <list xml:id="i-4xwtDm64WzCdz6LjV2ciuf" style="ol">
            <item xml:id="i-6nTrjgJkeaNujuM7GVbBR3">
              Riksdagen ställer sig bakom det som anförs i motionen om att
              slå vakt om och utveckla omregleringen av apoteken och tillkännager
              detta för regeringen.
            </item>
            <item xml:id="i-8gzjJKqJeaHYbi6Nfz2WA4">
              Riksdagen ställer sig bakom det som anförs i motionen om att
              stärka apotekens och farmaceuternas roll i hälso- och sjukvårdskedjan
              och tillkännager detta för regeringen.
            </item>
            <item xml:id="i-UtV3kDFdUddW8L7ByUpq6">
              Riksdagen ställer sig bakom det som anförs i motionen om att
              reglera glesbygdsstödet för apoteksverksamhet och tillkännager
              detta för regeringen.
            </item>
            <item xml:id="i-KoZ7gP7FpBvxX1CsQmSW3s">
              Riksdagen ställer sig bakom det som anförs i motionen om försöksverksamhet
              för farmaceutisk närvaro på distans och tillkännager detta för
              regeringen.
            </item>
            <item xml:id="i-HVnk8SabQrkkur7Ez4DWg8">
              Riksdagen ställer sig bakom det som anförs i motionen om strukturella
              läkemedelssamtal och effektuppföljning av läkemedelsbehandlingar
              och tillkännager detta för regeringen.
            </item>
            <item xml:id="i-PJf9WQfQqqo7nEBnhmE6wv">
              Riksdagen ställer sig bakom det som anförs i motionen om att
              utöka apotekens roll för att bättre främja egenvård och hälsoförebyggande
              insatser och tillkännager detta för regeringen.
            </item>
            <item xml:id="i-D4qVGoNAwwjo8De3BwvZuS">
              Riksdagen ställer sig bakom det som anförs i motionen om att
              försöksverksamheten kring farmaceutiska tjänster bör inkludera
              farmaceutsortiment och re-förskrivning och tillkännager detta
              för regeringen.
            </item>
            <item xml:id="i-NynnYcw1R9NJYvXfgKkXVc">
              Riksdagen ställer sig bakom det som anförs i motionen om att
              säkra kompetensförsörjningen inom apoteksverksamheten och tillkännager
              detta för regeringen.
            </item>
            <item xml:id="i-6GvA4mWXkvFMV3SnKihEao">
              Riksdagen ställer sig bakom det som anförs i motionen om behovet
              av en jämlik tillgång till läkemedel och tillkännager detta för
              regeringen.
            </item>
            <item xml:id="i-JNW4WeAy8t9bzGaMFVEjaR">
              Riksdagen ställer sig bakom det som anförs i motionen om att
              möjliggöra ändamålsenlig delning av data för sekundär användning
              av patientdata och tillkännager detta för regeringen.
            </item>
            <item xml:id="i-FPXzN31GCMRFHeQ6ne48Pm">
              Riksdagen ställer sig bakom det som anförs i motionen om att
              kliniska prövningar ska vara en integrerad del av hälso- och sjukvården
              och tillkännager detta för regeringen.
            </item>
            <item xml:id="i-8VZrk6MyV6Yarak1BXm2qB">
              Riksdagen ställer sig bakom det som anförs i motionen om en nationell
              infrastruktur för hälsodata och tillkännager detta för regeringen.
            </item>
            <item xml:id="i-7uhzKvazKZzVGbnCHPRuMA">
              Riksdagen ställer sig bakom det som anförs i motionen om forskning
              och implementering av precisionsmedicin inom hälso- och sjukvården
              och tillkännager detta för regeringen.
            </item>
            <item xml:id="i-TYgAzvoxdCzTPUaxgTaopJ">
              Riksdagen ställer sig bakom det som anförs i motionen om utredning
              om etiska ställningstaganden kring ny medicinsk behandling och
              tillkännager detta för regeringen.
            </item>
            <item xml:id="i-87kAtG3TGuDhruUvEesWkQ">
              Riksdagen ställer sig bakom det som anförs i motionen om akademiska
              vårdcentraler och tillkännager detta för regeringen.
            </item>
            <item xml:id="i-BXTMZRnk7vUqe4mGdpHm99">
              Riksdagen ställer sig bakom det som anförs i motionen om att
              återupprätta nödvändiga gränsdragningar mellan förskrivare och
              försäljare av läkemedel och tillkännager detta för regeringen.
            </item>
            <item xml:id="i-4dbAkJDTKSgURJPJzVvpYV">
              Riksdagen ställer sig bakom det som anförs i motionen om returrätt
              för kylvaror och tillkännager detta för regeringen.
            </item>
            <item xml:id="i-XSjM3LNuBNHodcNYGZJtBJ">
              Riksdagen ställer sig bakom det som anförs i motionen om en patientsäker
              dosdispensering och tillkännager detta för regeringen.
            </item>
            <item xml:id="i-CSqiohGif4ZXMsqbSUDw1P">
              Riksdagen ställer sig bakom det som anförs i motionen om en reformering
              av generikasystemet för större patientsäkerhet och samhällsekonomisk
              nytta och tillkännager detta för regeringen.
            </item>
            <item xml:id="i-KPRqHUBh9xyv8bvz7RMuXu">
              Riksdagen ställer sig bakom det som anförs i motionen om miljöhänsyn
              som kriterium i generikasystemet och tillkännager detta för regeringen.
            </item>
            <item xml:id="i-38cWjEzfuwhniczbGob2eZ">
              Riksdagen ställer sig bakom det som anförs i motionen om att
              antibiotika bör prioriteras i försöksverksamhet för en miljöpremie
              i läkemedelsförmånssystemet och tillkännager detta för regeringen.
            </item>
            <item xml:id="i-CycbS8D3JH12YmeRmHPipA">
              Riksdagen ställer sig bakom det som anförs i motionen om läkemedelsförmåner
              för barn och tillkännager detta för regeringen.
            </item>
            <item xml:id="i-CVyo6xhz5ZgCLgGqW7omnu">
              Riksdagen ställer sig bakom det som anförs i motionen om att
              implementera relevanta positiva erfarenheter från covid-19-pandemin
              i ordinarie apoteksverksamhet och tillkännager detta för regeringen.
            </item>
            <item xml:id="i-BctgiYeh7jHyKHnnETF8Wv">
              Riksdagen ställer sig bakom det som anförs i motionen om att
              utreda kostnadsfria preventivmedel för ungdomar upp till 24 år
              och tillkännager detta för regeringen.
            </item>
          </list>
        </div>
        <div xml:id="i-GV6Xby6cCUFRKLHrRxTp9K" type="motContent">
          <head xml:id="i-8amLy2Y6oonn6LDgZDnk7h" type="h1">
            Motivering
          </head>
          <p xml:id="i-BeX9J873YgAJBxqMo3VWWF">
            Läkemedel och medicintekniska produkter är en integrerad del
            av hälso- och sjukvården och omsorgen. När man blir sjuk och behöver
            vård är det viktigt att snabbt få en medi­cinsk bedömning. Kan
            jag klara det själv med egenvård eller behöver jag få del av primärvårdens
            eller slutenvårdens insatser? Om det är egenvård som är bäst så
            utgör apoteken en omistlig del för att tillhandahålla godkända
            läkemedel och medicintekniska produkter. Apoteken kan också bidra
            med rådgivning i en större omfattning än idag mot bakgrund av
            farmaceuternas höga kompetens. Behöver jag få del av primär- eller
            sluten­vårdens insatser kommer läkemedel och medicintekniska produkter
            förmodligen vara en viktig del i behandlingen. Inom omsorgen är
            apotek, läkemedel och medicinsktekniska produkter lika viktiga
            delar för att upprätthålla en god kvalitet och för att ge omsorgs­tagaren
            goda livsvillkor. I denna motion utvecklas Kristdemokraternas
            syn på läkemedel och medicintekniska produkter, apoteken och farmaceuternas
            roll i hälso-och sjukvårds­kedjan samt en trygg läkemedelsförsörjning.
            Samtliga delar behövs om vi ska klara en behovsstyrd vård och
            omsorg på lika villkor till hela befolkningen.
          </p>
          <p xml:id="i-R8kYbEHQbFtwGMhrzyiftf">
            Apoteken
          </p>
          <p xml:id="i-G5X96bGLFg7KsaTARUaPet">
            Apoteksbranschen är inte vilken bransch som helst. Den som tar
            på sig ansvaret för att vara verksam i denna sektor tar också
            på sig ansvaret för att tillhandahålla många gånger livsnödvändiga
            läkemedel och medicintekniska produkter till befolkningen. Kristdemokraterna
            vill säkra kvalitet och tillgänglighet genom att slå vakt om och
            utveckla omregleringen av apoteken. Genom att ge fler möjlighet
            att starta och driva egna apotek frigörs företagsamhet och initiativkraft
            som förut inte var möjlig. Det handlar både om att ge farmaceuter
            möjlighet att bli egenföretagare och förverkliga egna idéer och
            om butikskedjor som kan erbjuda nya tjänster och koncept. Det
            handlar också om att stärka apoteken och farmaceutens roll i hälso-
            och sjukvårdskedjan, en utveckling som är viktigt inte minst för
            att locka fler till farmaceutyrken.
          </p>
          <p xml:id="i-TgsVRMu1QgwU1YyzfNKCQy">
            När kristdemokraterna, under den dåvarande alliansregeringen,
            tog över ansvaret för apoteken 2006 låg Sverige i OECD-områdets
            botten i fråga om antal apotek per invåna­re. År 2009 genomfördes
            omreglering av apoteksmarknaden med målet att säkerställa en trygg
            och god läkemedelsförsörjning. Över hela landet finns idag apotek
            med gene­rösa öppettider och högt utbildad personal. Medborgarna
            har ett högt förtroende för apoteken. Sedan omregleringen av apoteksmarknaden
            har apotekstätheten och tillgäng­ligheten ökat. Siffror från Sveriges
            Apoteksförenings branschrapport 2021 visar att antalet apotek
            har ökat från drygt 900 år 2008 till över 1 433 idag, en ökning
            med 54 procent. Samtliga län har fått fler apotek och antalet
            söndagsöppna apotek har ökat från 154 till 575 stycken. Därtill
            erbjuder samtliga apotekskedjor e-handel via internetapotek. Den
            omreglerade apoteksmarknaden är fortfarande en relativt ung marknad
            under ut­veckling. Aktörerna i dag är både stora och små, statliga
            och privata, som alla uppfyller de stränga krav som reglerar marknaden.
            Sammantaget visar den ökade tillgängligheten, kundnyttan och serviceutbudet,
            tillsammans med den stabila och höga kundnöjdheten, att omregleringen
            av apoteksmarknaden är en framgångsrik och uppskattad reform.
            Vi ser dock ett behov av att stärka tillgängligheten till apotek
            i glesbygden då antalet apotek i dessa områden idag är oförändrade
            jämfört med före omregleringen.
          </p>
          <head xml:id="i-GwniZHmranVSc2UkTFqUBz" type="h3">
            Glesbygdsstödet
          </head>
          <p xml:id="i-GZUwZ5eP7264R7Ug6nLfT5">
            Apotekens e-handel spelar enligt en analys av Tandvårds- och
            läkemedelsförmånsverket (TLV) en stor roll för gles- och landsbygdsbors
            tillgång till apotek. E-handeln kan därför ses som ett bra komplement
            till fysiska apotek i såväl tätbebyggda som glest befolkade områden.
            Men den kan inte fullt ut ersätta de fysiska apoteken. Dels för
            att vissa läkemedel såsom exempelvis narkotikaklassade läkemedel
            och antibiotikalösningar som måste beredas i samband med expediering
            inte kan han­teras via e-handel. Men Kristdemokraterna anser att
            det är viktigt att även personer i glesbygden får möjlighet att
            besöka ett fysiskt apotek. Det finns en trygghet i att kunna besöka
            ett apotek och där få råd av apotekets kompetenta personal kring
            användning av receptbelagda läkemedel och egenvård.
          </p>
          <p xml:id="i-5o88DRXcJ1kVGjrLLnSAr4">
            Alliansregeringen införde ett glesbygdsbidrag som syftade till
            att säkerställa god tillgänglighet till apotek i områden med vikande
            befolkningsunderlag. En rapport från TLV konstaterade att nästan
            alla apotek som fanns före omregleringen fanns kvar 2018 tack
            vare glesbygdsbidraget. En senare rapport från TLV visar dock
            att antalet apotek som kvalificerar sig för bidrag minskat från
            65 (2013) till 44 stycken 2019. Enligt TLV beror detta främst
            på svårigheten att rekrytera farmaceuter till glesbygd men också
            på kraven på öppethållande som ställs för att få del av bidraget
            samt på ett strikt tak avse­ende nivån på omsättning
            <ref xml:id="i-8nnKMWg4ZYUeDFNF6qSARv" target="i-C4swvRPRisikibJpACVBpZ">
              [1]
            </ref>
            . Kristdemokraterna ser med oro på utvecklingen och ser därför
            positivt på att regeringen nyligen lättade på kraven får att erhålla
            bidraget. Max­gränsen för försäljningsintäkter från receptförskrivna
            läkemedel höjdes och kraven på öppethållande sänktes. Kristdemokraterna
            anser att det därutöver är angeläget att lämp­lig myndighet i
            samverkan med apoteksbranschen ser över om glesbygdsstödet behöver
            regleras på andra sätt för att stödja apotek i glesbygd.
          </p>
          <head xml:id="i-LjAwkAGz75nZJH5AAwq9Yj" type="h3">
            Farmaceut på distans
          </head>
          <p xml:id="i-RAwhjEkN4ENbWicdVg8Zuf">
            På varje apotek måste en farmaceut (legitimerade apotekare och
            receptarier) vara i tjänst under hela öppettiden. Det är en bra
            regel, men vi anser att möjligheten att tillåta farmaceutisk närvaro
            via distans i glesbygdsområden borde utredas. Detta är något som
            tillämpas i andra länder, exempelvis i Alaskas vildmarksbygder.
            En apotekstekniker har en yrkeshögskoleutbildning med fokus på
            egenvårdsrådgivning och medicinsk hälsa men också på hur en effektiv
            och säker recepthantering säkerställs. Fysisk närvaro av apoteks­teknikerkompetens
            tillsammans men en farmaceut som deltar i receptexpedieringen
            via digitala lösningar ger förutsättningar för att trygga en patientsäker
            recepthanteringen. Kristdemokraterna anser därför att en försöksverksamhet
            med farmaceutisk närvaro på distans bör införas och utvärderas.
            Genom att använda sig av det konceptet skulle man på vissa orter
            kunna undvika att stänga svårbemannade apotek. En farmaceut skulle
            då finnas på plats på apoteket under vissa tider för att utföra
            vissa uppgifter, som endast en farmaceut kan göra. Utöver det
            ska farmaceuten finnas tillgänglig för rådgivning och kontroller
            digitalt. För att kunna gå vidare med försöksverksamheten behöver
            Läkemedelsverket kunna bevilja dispens från kravet på farmaceut
            på plats.
          </p>
          <p xml:id="i-2xfvoytsL7M4GhFut6Cokr">
            Förstärk apotekens och farmaceuternas roll i hälso- och sjukvårdskedjan
          </p>
          <p xml:id="i-845vknFF98dRkgrd8hX6Xn">
            Kristdemokraterna anser att apoteken och deras högutbildade personal
            är en viktig men dessvärre underutnyttjad resurs i hälso- och
            sjukvårdskedjan. Varje dag besöker cirka 330 000 personer ett
            apotek i Sverige. Patienterna från hälso- och sjukvården träffar
            där­med i vissa fall apotekspersonal oftare än vårdpersonalen.
            Genom att utöka och förstärka apotekens och farmaceutens roll
            i vårdkedjan kan framför allt primärvården avlastas. Vårdens resurser
            kan då riktas effektivare mot de patienter som har störst vårdbehov.
          </p>
          <p xml:id="i-Br8A6Y2U4qT4DEAh9YCKBj">
            Världshälsoorganisationen (WHO) uppskattar att så många som 50
            procent av per­soner med kroniska sjukdomar inte tar sitt läkemedel
            på rätt sätt. Socialstyrelsen visar att 35 000 äldre varje år
            blir så sjuka av sina läkemedel att det krävs sjukhusvård. Läke­medelsrelaterade
            skador står för 10 procent av de skador som patienterna drabbas
            av, enligt resultat från markörbaserad journalgranskning, i somatisk
            sjukhusvård (vuxna under perioden 2013–2018). Fyrtio procent av
            dessa skador bedöms vara möjliga att undvika, det vill säga vårdskador.
            Studien ”Fatal drug poisonings in a Swedish general population”
            visade även att nästan 3 000 personer dör av felaktig läkemedelsanvändning
            varje år i Sverige, tio gånger fler än som dör i trafiken. Utöver
            det mänskliga lidandet uppskattas felaktig läkemedelsanvändning
            kosta samhället uppemot 20 miljarder kronor per år, enligt Nationella
            läkemedelsstrategin. Kristdemokraterna föreslår därför att regeringen
            ger lämplig myndighet i uppdrag att ta fram en process som syftar
            till att ta fram och genomföra regelbunden och systematisk effektuppföljning
            av läkemedelsbehandlingar.
          </p>
          <p xml:id="i-L1jjoXZL5MpmEhJhhSdkJG">
            I Sverige expedieras en hög andel av alla läkemedel via apoteken,
            medan det i våra nordiska grannländer är vanligare att vissa läkemedel
            istället ges till patienter via sluten­vården. Men trots detta
            har svenska apotek, i jämförelse med många andra europeiska länder,
            en mycket begränsad roll i hälso- och sjukvårdskedjan. I Danmark
            och Norge erbjuder apoteken exempelvis inhalationsvägledning till
            patienter som har astma eller en kronisk obstruktiv lungsjukdom
            (KOL). Vid utvärdering av tjänsten i Norge framkom att inhalationstekniken
            förbättrats hos dem som deltagit i studien
            <ref xml:id="i-S483ViQYNdfNBbw14kkV1o" target="i-QGKBXQjoAW7ffCvHkQcdwM">
              [2]
            </ref>
            . Vid en uppföljning av en grupp astmapatienter i Danmark som
            haft läkemedelssamtal hos apoteket visade det sig att antalet
            läkarbesök minskade jämfört med dem som inte fick läkemedelssamtal.
            Andra studier visar även att akutinläggningar kan undvikas och
            att stora summor sparas när apoteken får en större möjlighet att
            bidra i hälso- och sjukvården. Kristdemokrater­na ser positivt
            på att det på senare tid
            <ref xml:id="i-DWt3JbhwaiyRKtwM5DhSPS" target="i-5xthp8qdoTbqTNbWkUiftG">
              [3]
            </ref>
            har utförts ett antal liknade försökstudier hos enskilda apoteksaktörer
            i Sverige.
          </p>
          <p xml:id="i-RH4b44UdEPKLTFzFHPMLqT">
            De internationella jämförelserna vittnar om att apoteken kan
            få en tydligare roll med större ansvar i hälso- och sjukvårdskedjan
            med en bibehållen patientsäkerhet. Kristdemo­kraterna anser därför
            att det vore värdefullt om även apoteken och farmaceuterna i Sverige
            i form av så kallade farmaceutiska tjänster kan få ett utökat
            ansvar och större roll i hälso- och sjukvårdskedjan för att bättre
            främja egenvård, hälsoförebyggande insatser men också för att
            kunna avlasta sjukvården på olika sätt. Det kan handla om att
            ge farma­ceuter möjlighet att genomföra strukturerade läkemedelssamtal
            även med personer som nyinsjuknat i kronisk sjukdom. Efter diagnos
            får dessa patienter vanligtvis läkemedel utskrivna för ett år
            och då med fyra uttag. När läkemedlen är uthämtade har patienten
            eget ansvar för sin behandling, varje dag, i ett år framåt. Strukturerade
            läkemedelssamtal kan därför vara en viktig del i att förbättra
            patientens följsamhet till behandlingen och förutsättningarna
            för ett gott behandlingsutfall. Att erbjuda hälsofrämjande och
            coachan­de samtal för att hjälpa personer att sluta röka, hantera
            stress, minska alkoholkonsumtio­nen eller gå ner i vikt inom apotekens
            verksamhet har potential för positiva effekter på folkhälsan och
            det sammantagna vårdbehovet. Att låta apoteken ta del av provsvar
            från sjukvården som är relevanta för läkemedelsbehandlingen kan
            också vara en relevant del i arbetet med att förebygga vårdskador
            och därigenom höja patientsäkerheten. Likaså apotekens möjlighet
            att erbjuda enklare laboratorieverksamhet såsom allergitester,
            blod­sockerkontroll och blodtrycksmätningar. Självklart är det
            viktigt att laboratorieanalyser genomför likvärdiga externa kvalitetsprogram
            och ackreditering som inom hälso- och sjukvården för att upprätthålla
            samma kvalitetskrav på utförande och tolkning av labora­torieverksamheten
            inom de olika verksamheterna. Vissa farmaceutiska tjänster kan
            kräva att farmaceuter genomgår relevant tilläggsutbildning. Att
            apoteken ska få möjlighet att utföra fler farmaceutiska tjänster
            och därmed bidrar mer till god och säker läkemedels­användning
            är något som Kristdemokraterna har motionerat om i riksdagen under
            lång tid. Det är därför glädjande att en försöksverksamhet med
            farmaceutiska tjänster på öppenvårdsapotek har startat under 2021.
            Ett nära samarbete mellan TLV och apoteksbranschen har etablerats
            för att inrätta ett policylabb. Policylabbet var ett resultat
            av den förstudie som TLV genomförde och rapporterade om 2019.
            Där kan frågor om samhällsutmaningar, behov, regelverk, ersättningsmodeller
            och andra styrmedel utforskas utifrån specifika projekt. Resultatet
            med detta arbete syftar till att svenska patienter ska få samma
            erbjudande om tjänster på apotek som patienter i bland annat Norge
            och Danmark får.
          </p>
          <p xml:id="i-HyHDuaWPnNRMD96k34AdGN">
            Det finns ytterligare ett antal farmaceutiska tjänster utöver
            de nämnda ovan som på olika sätt kan förstärka den egenvård som
            idag erbjuds på apotek samtidigt som patien­tens tillgång till
            läkemedel skulle kunna förbättras under patientsäkra former. Kristdemo­kraterna
            menar att det idag saknas en kategori av läkemedel mellan det
            som är receptfritt och det som är receptbelagt. Här kan ett så
            kallat farmaceutsortiment vara ett bra kom­plement där utvalda
            läkemedel som idag är receptbelagda kan ingå. Dessa särskilt ut­valda
            läkemedel skulle då kunna säljas utan recept under förutsättning
            att de säljs bakom disk på apotek och tillsammans med rådgivning
            av farmaceut. Det skulle exempelvis kunna omfatta läkemedel som
            salvor vid lindrig ögoninflammation och till eksem, potensläkemedel
            eller högre styrkor av säkra läkemedel som idag är receptfria
            endast i lägre styrkor. Det vore också värdefullt om receptfria
            läkemedel med en negativ miljö­påverkan skulle ingå i ett farmaceutsortiment.
            Detta då farmaceut skulle kunna upplysa patienten om hur det aktuella
            läkemedlet ska användas och kasseras på bästa sätt för att minimera
            den negativa effekten på miljön. Kristdemokraterna anser att även
            förutsättningarna för att införa ett farmaceutsortiment bör ingå
            i den pågående försöks­verksamheten för farmaceutiska tjänster.
          </p>
          <p xml:id="i-6UTMv8Y226RArK4EBCaCxY">
            För att undvika avbrott i en patients läkemedelsbehandling skulle
            det vara värdefullt om även möjligheten med att införa re-förskrivning
            skulle omfattas av den ovan nämnda försöksverksamheten för farmaceutiska
            tjänster. Genom re-förskrivning kan farmaceuter under vissa förutsättningar
            få möjlighet att förlänga giltigheten på ett recept efter att
            gil­tighetstiden har gått ut. I Danmark har detta införts tillsammans
            med begränsningar kring vilka läkemedel och sjukdomar som omfattas
            och med villkoret att det ska handla om en stabil medicinering
            till en person över 15 år. Behandlande läkare måste också i förväg
            ha noterat sitt godkännande och därigenom bedömt att det kan göras
            med bibehållen patientsäkerhet. Införandet av den nationella läkemedelslistan
            kan i sammanhanget ha en viktig roll. Läkemedel som skulle kunna
            vara aktuella för re-förskrivning kan exempelvis vara insulin,
            blodtrycksmediciner eller p-piller. Det finns också regleringar
            kring att endast minsta förpackningen får re-förskrivas och expedieras
            samt att ansvarig läkare måste förskriva recept inför nästa expedieringstillfälle.
            Re-förskrivningen förhin­drar därmed avbrott i läkemedelsbehandlingen
            och gör att patienten i lugn och ro kan kontakta sin fasta läkarkontakt
            för att få en förnyelse av sitt recept.
          </p>
          <p xml:id="i-Xj635e6ZWNjkMooMMbRYXT">
            Kompetensförsörjning
          </p>
          <p xml:id="i-BGhwcquumvTYNPANjoqU58">
            Det råder brist på farmaceuter. Andelen arbetsgivare som uppger
            att tillgången på farmaceuter är god, eller balanserad, har minskat
            från 93 procent 2005 till 33 procent 2018, enligt Statistiska
            centralbyrån. 2020 trädde kravet på farmaceutisk kom­petens och
            farmaceutens ansvar i samband med expediering av förskrivningar
            i kraft. Kristdemokraterna reserverade sig emot denna lagändring
            då vi anser att apotekens arbete inte ska detaljstyras på det
            sätt som den nya lagen föreslår. Det skärpta lagkravet går emot
            den princip som tillämpas inom all hälso- och sjukvård, där det
            ytterst är den verksamhetsansvariga chefen som avgör vilken medarbetare
            som har kompetens att utföra en viss åtgärd. Ett sådant arbetssätt
            har traditionellt sett varit en central del i att bedriva verksamhet
            effektivt och med hög kvalitet även på apotek. Med den nya detalj­regleringen
            av farmaceuters arbete blir det enligt vår mening i praktiken
            dessutom omöj­ligt att ta till vara farmaceutisk kompetens hos
            en apotekstekniker. Slutligen menar vi att regeringen inte lyckades
            motivera varför en detaljreglering var nödvändig. Det går inte
            att peka på att det tidigare skulle förekommit kompetensbrister
            när det gäller recept­hanteringen som medfört ett hot mot patientsäkerheten.
          </p>
          <p xml:id="i-NfdPgDNomYiCTqJmVKWGic">
            Det nya hårdare formella kompetenskravet riskerar däremot att
            kompetensbristen inom apoteksverksamheten kommer förvärras vilket
            i förlängningen riskerar att även­tyra både kvalitet och patientsäkerhet.
            Vi ser risken att flera apotek kommer få längre kötider och försämrade
            öppettider, något som sannolikt kommer försämra medborgar­nas
            tillgång till läkemedel. Baserat på ovanstående anser vi att det
            är angeläget att lämp­lig myndighet följer hur det nya lagkravet
            på farmaceutisk kompetens och ansvar på­verkar den farmaceutiska
            kompetensförsörjningen och vid behov föreslår undantag från farmaceutisk
            kompetens vid lämpliga moment under receptförsörjningen.
          </p>
          <p xml:id="i-GSU99jaZE3KmYgY9xHJ3db">
            För att säkra kompetensförsörjningen är det också viktigt med
            en effektiv validering av farmaceutkompetens bland nyanlända.
            Här är distansutbildningen med detta ändamål vid Uppsala universitet
            ett gott exempel. Som nämnts ovan är det också angeläget att ut­reda
            förutsättningarna för farmaceutisk närvaro på distans och att
            utöka de farmaceutiska tjänsterna för att göra yrket mer attraktivt.
          </p>
          <p xml:id="i-HZERarhiVyUjXwJvTHku2">
            Jämlik tillgång till läkemedel, nya behandlingsterapier och medicintekniska
            produkter
          </p>
          <p xml:id="i-MeEPvZ34bgPhWJipbm6RJT">
            Det är avgörande att nya innovativa behandlingsmetoder och effektivare
            läkemedel kommer alla patienter med behov till del oavsett var
            i landet de bor. Ett steg i att öka jämlikheten är ett ökat statligt
            ansvar för mer jämlik tillgång till läkemedel. Efter Krist­demokraternas
            initiativ under den dåvarande alliansregeringen 2011, har ett
            intensivt arbete pågått med den nationella läkemedelsstrategin.
            Strategins övergripande syfte har varit att nå rätt läkemedelsanvändning
            till nytta för patient och samhälle. Målen har fokuserat på medicinska
            resultat i världsklass, jämlik vård, kostnadseffektiv läkemedels­användning,
            attraktivitet för innovation av produkter och tjänster samt minimal
            miljö­påverkan. Arbetet har resulterat i förbättrad hantering
            av recept, ordnat införande och strukturerad uppföljning och förbättringar
            avseende jämlik läkemedelsanvändning och förbättrad användning
            av läkemedel för barn.
          </p>
          <p xml:id="i-Pggd5y3TPq9NNYXyuS2hRn">
            Kristdemokraterna anser att det är angeläget att minska de skillnader
            som finns mellan olika regioner och för olika grupper av patienter
            gällande tillgång till läkemedel, medicintekniska produkter och
            nya behandlingsterapier. Det gäller inte minst tillgången till
            särläkemedel. Det ska inte vara så att personer beroende på bostadsort,
            inte ges till­gång ett specifikt livsviktigt läkemedel för behandling
            av exempelvis en cancer eller en sällsynt sjukdom. I takt med
            att forskningen avancerar kommer fler innovativa behandlingsterapier
            introduceras inte minst för sällsynta diagnoser. Inledningsvis
            kommer det vara mycket höga kostnader för behandling av en enskild
            patient men där alternativen många gånger är avsevärt sämre utifrån
            resultat vad gäller livskvalitet eller där inga andra alternativ
            finns. Vi ser därför behovet av ett nationellt ansvar för att
            säkerställa jämlikheten vid införande av nya be­handlingsterapier
            som läkaren bedömer är nödvändiga för patienten. Etiska avvägningar
            avseende kostnaderna för samhället i förhållande till patientnytta
            behöver också göras. Kristdemokraterna anser att staten har ett
            särskilt ansvar inom detta område.
          </p>
          <p xml:id="i-UaBDZTbPSPWaGv8oy9fvXz">
            De regionala cancercentrum (RCC) har, som del av 2020 års överenskommelse
            om cancervård mellan staten och SKR, i uppdrag att fortsätta stödja
            införandet av strukturer och rutiner som möjliggör uppföljning
            av nya cancerläkemedel på såväl lokal, regional som nationell
            nivå. Detta är viktigt utifrån det nationella målet inom den nationella
            läkemedelsstrategin om jämlik läkemedelsanvändning över hela i
            landet.
          </p>
          <p xml:id="i-VcTccYbRUXEx4SamF1eqZA">
            En avgörande del i en jämlik tillgång till läkemedel är finansieringen
            av desamma. I januari 2019 överlämnade Läkemedelsutredningen sitt
            slutbetänkande som föreslog stora förändringar för framtidens
            finansiering av läkemedel. Utredningens förslag har dock utstått
            skarp kritik under remissberedningen. Kristdemokraterna är bland
            annat kritiska till utredningens förslag om att överlämna kostnadsansvaret
            på 21 regioner och vill därför se en annan lösning som bygger
            på nationellt ansvar. Utredningen innehåller många andra förslag
            som vi i nuläget anser tveksamma medan några kan vara värda att
            gå vidare med. Regeringen har ännu inte behandlat utredningen
            eller remisserna och tiden går. Det bör vara en prioriterad uppgift
            för regeringen bereda utredningen. I takt med att arbetet med
            pandemin avtar måste läkemedelsutredningen hanteras. Oavsett om
            regeringen vill fullfölja utredningens förslag eller ej så behövs
            besked som kan hanteras i riksdagen. Kristdemokraterna kommer
            följa frågan noga.
          </p>
          <p xml:id="i-4PGrH4RVY9n4kkyJcJARFm">
            Vi ser också ett stort behov av att skapa förutsättningar för
            en jämlik tillgång till me­dicintekniska produkter såsom exempelvis
            insulinpumpar och sensorer för att mäta blod­sockernivåer. Dessa
            hjälpmedel är viktiga hjälpmedel för att personer med typ 1-diabetes
            ska kunna leva ett så fritt liv som möjligt samtidigt som risker
            för sen-komplikationer minskas. Dessvärre ser tillgängligheten
            till dessa och andra medicintekniska produkter för personer med
            andra kroniska sjukdomar olika ut runt om i landet beroende på
            vilken region patienten tillhör. Detta skapar en oacceptabel ojämlikhet
            där personer med olika typer av framför allt kroniska sjukdomar
            ges olika förutsättningar att leva ett liv med god livskvalitet.
            Kristdemokraterna anser därför att samtliga godkända medicintekniska
            pro­dukter ska tillgängliggöras för alla patienter oavsett var
            i landet de bor. Förutsättningarna för att införa nationella ramverk
            angående patientavgifter kopplade till medicintekniska produkter
            bör också utredas. Detsamma gäller för avgifter och ersättningar
            inom hälso- och sjukvården i stort. Det är positivt att riksdagen
            under 2021 biföll Kristdemokraternas förslag om att minska skillnader
            mellan olika regioner och för olika grupper av patienter när det
            gäller tillgång till nya behandlingsmetoder och medicintekniska
            produkter och att staten ska ta ett ökat ansvar. Kristdemokraterna
            utvecklar detta mer i motionen ”En hälso- och sjukvård att lita
            på”.
          </p>
          <p xml:id="i-9jufawvw6A47NHccEgKaw1">
            Antibiotikaresistens
          </p>
          <p xml:id="i-WQbqErdsbvQcv1pE1NQKbA">
            Antibiotikaresistens är en global och avgörande framtidsfråga.
            Ett prioriterat arbetet mot antibiotikaresistens är därför viktigt
            och det behöver fortsätta att bedrivas nationellt, inom EU och
            internationellt. Kristdemokraterna ser positivt på det arbete
            som genom­förs av svenska aktörer på området, bl.a. inom Folkhälsomyndigheten
            och inom ramen för Strama. Även Sveriges engagemang i det internationella
            arbetet mot antibiotika­resistens är positivt. Kristdemokraterna
            följer arbetet noga.
          </p>
          <p xml:id="i-6ogM3WVSm5Zpt2JDyvprqZ">
            Life Science
          </p>
          <p xml:id="i-UjtqX5cvxTJzvmPW27mnZt">
            Vi välkomnar att regeringen 2019 presenterade en nationell Life
            Science-strategi med ett antal prioriterade områden för att stärka
            Sveriges position inom fältet. Strategin ger förutsättningar för
            en samordnad och uthållig insats som integrerar såväl grund­forskning,
            som klinisk forskning och innovationer. Ett av de prioriterade
            områdena inom strategin är att Sverige ska ha de förutsättningar
            som krävs för att inta en interna­tionell tätposition inom precisionsmedicin.
            Det är också ett område inom life science som Kristdemokraterna
            bedömer är angeläget att prioritera.
          </p>
          <p xml:id="i-LJkyhsb8FLHUkzWtSdkgFq">
            Precisionsmedicin syftar till att ge rätt behandling till rätt
            patient i rätt tid genom att sjukvården i ökande utsträckning
            går från att behandla alla patienter med en diagnos på ett likartat
            sätt, till att anpassa behandlingen till enskilda patienters genetiska,
            miljö­mässiga och livsstilspåverkade förutsättningar över tid.
            De nya möjligheterna till mer precis och träffsäker behandling
            bygger på biologisk information och biomarkörer på molekylnivå
            hos patienten samt patientdata om hur genetiska faktorer interagerar
            med miljö och livsstilsfaktorer. Det är därför avgörande att hälsodata
            och vårddata tillgäng­liggörs på ett ändamålsenligt sätt så att
            forskningens och hälso- och sjukvårdens behov säkras. Samtidigt
            måste det tillförsäkras att patientens integritet värnas. Dessvärre
            finns det stora brister inom detta område idag.
          </p>
          <p xml:id="i-PTzQfDd3aDfqvzeeHqPDzx">
            Det saknas fortfarande en natio­nell lösning för att spara och
            dela patienters genetiska data och annan patientrelaterade data
            mellan landets 21 olika sjukvårdsregioner, på ett koordinerat
            och patientsäkert sätt vilket krävs inom precisionsmedicin. Lagrummet
            tillåter i princip delning av data mellan huvudmän när det handlar
            om vård kopplad till en enskild patient. Däremot är möjligheten
            att dela data mellan huvudmän begränsad när det gäller data från
            en patient som kan vara till hjälp för utredning och behandling
            av en annan patient (så kallad sekundär användning). Sekundär
            användning är avgörande för att tidigt upptäcka, diagnostisera
            och behandla sällsynta sjukdomar. Oklarheten i tolkning av nuvarande
            lagstiftning försvårar utvecklingen inom precisionsmedicin som
            bygger på att hälso- och sjukvården i samverkan med forskare kan
            dela data och lära av varandra för att i förlängningen kunna erbjuda
            en god och jäm­lik vård inom landet. Kristdemokraterna är övertygade
            om att de 21 regionerna har spelat ut sin roll och anser att det
            ska vara ett samlat nationellt ansvar för hälso- och sjukvården.
            Problematiken kring sekundär användning av data är ytterligare
            ett argument för detta. Det är emellertid angeläget att lagstiftningen
            omgående justeras för att möjliggöra ända­målsenlig sekundär användning
            av patientdata.
          </p>
          <p xml:id="i-7pbxUdXqZmd3DQWsDoJpoz">
            I april 2018 signerade statsminister Stefan Löfven (S) EU-deklarationen
            ”Towards access to 1 million Genomes in the EU by 2022”. Genom
            att signera deklarationen har Sverige förbundit sig att tillsammans
            med övriga länder dela data och andra relevanta uppgifter för
            att öka kunskapen runt den genetiska kopplingen mellan olika sjukdomar
            och för att bidra i utvecklingen av precisionsmedicin. Detta är
            ett angeläget åtagande som Kristdemokraterna stödjer. Men för
            att Sverige ska ha möjlighet att leva upp till åtagandet är det
            som nämnt ovan nödvändigt att justera lagstiftning för att möjliggöra
            sekundär användning av patientdata på ett ändamålsenligt sätt,
            inte bara mellan regioner inom Sverige, utan också mellan olika
            länder. Detta bör utredas tillsammans med beak­tande av hur patientens
            integritet säkras vid sekundär användning. Vi anser vidare att
            möjligheter och förutsättningar för att etablera en nationell
            infrastruktur för hälsodata bör ses över. En nationell infrastruktur
            för hälsodata ska kunna leda till att den samlade informationen
            av data kan användas för forskning och innovation för hälsofrämjande
            åtgärder. Vidare bör lagstiftningen ses över för att underlätta
            för individer att dela egen insamlad hälsodata med hälso- och
            sjukvården.
          </p>
          <p xml:id="i-WtQc7HNJB4ZjunaCtoYyHS">
            Sammantaget är den vetenskapliga utvecklingen inom precisionsmedicin
            snabb och då är det nationella ledarskap som definieras i life
            science-strategin viktigt. Det krävs konkreta riktlinjer för att
            säkra en framgångsrik struktur för forskning och implemen­tering
            av precisionsmedicin inom hälso- och sjukvården. Med strategin
            som utgångs­punkt bör det omgående utarbetas en konkret handlingsplan
            som definierar vad som ska göras och vem som är ansvarig. Olika
            slags betalningsmodeller kommer behöva prövas för att vi ska få
            en ändamålsenlig användning av de nya terapierna inom precisionsmedicin.
            Riksrevisionen har i maj 2021 uppmanat regeringen att agera i
            frågan. TLV har lämnat förslag som skulle underlätta ett ändamålsenligt
            införande av nya terapier. Sammantaget saknas den nationella ledningen
            för att vi ska kunna ta nödvändiga steg. Kristdemokraterna anser
            vidare att det behöver tillsättas en parlamentarisk utredning
            med syfte att fastställa etiska ställningstaganden gällande nya
            medicinska behandlingsterapier inklusive precisionsmedicin.
          </p>
          <p xml:id="i-VgS9geKu3dH9KqAXwWU5eS">
            För att Sverige ska vara världsledande inom Life Science är det
            också avgörande med ett klimat där kliniska studier, initierade
            av både akademin och läkemedelsindu­strin, är en naturlig och
            integrerad del av hälso- och sjukvården. Kristdemokraterna menar
            att staten måste ta ett tydligare ansvar för att stimulera regioner
            och vårdgivare till att det ges tid och utrymme för forskning
            inom hälso- och sjukvården. De forskande läkemedelsföretagen (Lif)
            lyfter ett förslag med införande av så kallade ”akademiska vårdcentraler”
            – vårdcentraler och kliniker som har infrastruktur, kunskap och
            erfarenhet att delta i klinisk forskning, som är värt att utreda.
            De menar att ett nationellt register över akademiska vårdcentraler
            skulle synliggöra vilka vårdmottagningar som kan delta i en klinisk
            läkemedelsprövning och därmed stärka Sveriges möjligheter att
            delta i interna­tionella program för kliniska prövningar. Det
            är också viktigt att Sveriges regulatoriska processer harmoniserar
            med de i andra länder inom EU samt att det sker en snabb intro­duktion
            och systematisk utvärdering av nya läkemedel inom hälso- och sjukvården.
            Kristdemokraternas politik för högre utbildning och forskning
            är beskriven i mer detalj i vår kommittémotion ”Forskning och
            högre utbildning av internationellt hög kvalitet i hela landet”.
          </p>
          <p xml:id="i-AsFVbdT86ZTJdpRD1FW4Pi">
            Nationell läkemedelslista
          </p>
          <p xml:id="i-Sc97HyhpWGQz4wS1DWSamD">
            Kristdemokraterna tog under den dåvarande alliansregeringen initiativ
            till att införa en nationell läkemedelslista. Detta för att säkerställa
            att den som ordinerar läkemedel, samt vissa andra yrkesutövare
            som deltar i patientens vård, skulle få direktåtkomst till fullstän­diga
            uppgifter om patientens ordinerade och uthämtade läkemedel. Samtidigt
            kan den nationella läkemedelslistan förbättra förutsättningarna
            för att minska överförskrivning. Förskrivning av preparat som
            det redan idag finns tydliga rekommendationer för att de inte
            ska användas bör också upphöra. Därigenom kan vi uppnå bättre
            säkerhet och trygg­het i läkemedelshanteringen för patienten.
            Arbetet med framtagandet av listan har gått för långsamt, men
            vi välkomnar att den, efter ytterligare försening kopplat till
            corona­pandemin, infördes 1 maj 2021 och ska vara fullt implementerad
            1 maj 2023. Kristdemokraterna ser stora fördelar med den nationella
            läkemedelslistan. Samtidigt är det viktigt att beakta de kritiska
            synpunkter som framkommit ifrån berörda aktörer. Det är nödvändigt
            att ta dessa synpunkter på allvar och att nödvändiga justeringar
            görs så att reformen blir ändamålsenlig och stärker patientsäkerheten.
          </p>
          <p xml:id="i-XziaMxTuVcuN3U8abwBWPe">
            Gränsdragning mellan förskrivning och försäljning av läkemedel
          </p>
          <p xml:id="i-EZ9P5jHnRy2BJDVfk7PcCh">
            Kristdemokraterna anser att det är viktigt att det är en tydlig
            gränsdragning mellan förskrivare och försäljare av läkemedel.
            Kristdemokraterna ser därför med oro på utvecklingen att det statligt
            ägda Apoteket AB valt att utveckla ett samarbete med en vårdgivare.
            Genom Apoteket AB:s mobilapp rekommenderas besökarna att vända
            sig till en specifik utomstående förskrivare för att förnya sina
            recept. I det fysiska apoteket inom Apoteket AB finns motsvarande
            reklam. Kristdemokraterna anser att det är en negativ utveckling
            att ett apotek samarbetar med förskrivare på detta sätt. Det är
            särskilt olyckligt att det statliga bolaget Apoteket AB går i
            bräschen för att undanröja gräns­dragningen mellan förskrivare
            och försäljare av läkemedel.
          </p>
          <p xml:id="i-ACJU1uEzAtoso7kxK6kGDB">
            Läkemedelsverket har 2019 överlämnat rapporten Översyn av begränsningar
            för att få tillstånd att bedriva öppenvårdsapotek till regeringen.
            Rapporten föreslår att en vårdgivare inte ska kunna beviljas tillstånd
            att driva öppenvårdsapotek eftersom man kunnat identifiera risker
            med överförskrivning av läkemedel på grund av andra incitament
            till förskrivning än de medicinska. Man har också sett en risk
            för onödigt vårdutnyttjande. Regeringen bör skyndsamt vidta åtgärder
            för att återupprätta nödvändiga gränsdragningar.
          </p>
          <p xml:id="i-Sz939Ywahhns2mzX1Q4WyF">
            Returrätt av kylvaror
          </p>
          <p xml:id="i-CGE9uE5U1Kyxc9c5AEiZoT">
            Apotekens möjligheter att returnera läkemedel som inte sålts
            har betydelse för apotek­ens beslut att köpa in och lagerhålla
            varor och beställa varor som inte finns i lager när de efterfrågas
            av kunderna. Vi välkomnade därför den lagändring som började gälla
            2018 som innebär att apoteken har rätt att returnera läkemedel
            som kunder inte hämtat ut. Vi beklagar dessvärre att regeringen
            ännu inte har säkerställt att så kallade kylvaror inkluderas i
            returrätten trots att riksdagen ställde sig bakom Kristdemokrater­nas
            krav angående detta redan 2018. Det har tagit tid, men vi gläds
            åt att regeringen äntligen, i april 2020, gav Läkemedelsverket
            i uppdrag att kartlägga apotekens nu­varande hantering av läkemedel
            som förvaras i kyl- eller frysförhållanden samt utreda om en returrätt
            ska införas för läkemedel som förvaras i låg temperatur. Läkemedelsverket
            presenterade den aktuella rapporten i maj 2021 och föreslår att
            även läkemedel som ska förvaras i kyl- eller frysförhållanden
            bör kunna returneras från öppenvårdsapotek. Regeringen har dock
            ännu inte vidtagit det åtgärder som krävs för att kylvaror ska
            inkluderas i returrätten.
          </p>
          <p xml:id="i-47SQrGdapTyKB9kn7ME9e2">
            Idag är det fem procent av förpackningarna av läkemedel som måste
            transporteras i obruten kylkedja. Detta motsvarar emellertid omkring
            27 procent av apotekens inköpsvärde. Att då exkludera kylvaror
            gällande returrätt påverkar apotekens förmåga att beställa hem
            särskilt dyra läkemedel och det gäller inte minst för mindre apotek
            och apotek i glesbygden. Det är inte ovanligt att en kund beställer
            hem ett läkemedel som inte finns på lager och därefter ändå går
            till ett annat apotek för att hämta ut det. Det är då det enskilda
            apoteket som står för hela risken, en enstaka förpackning kan
            i vissa fall kosta 300 000 kronor. En enda beställning kan därför
            orsaka konkurs för ett mindre apotek. Vill vi fortsätta se en
            bredd av apoteksaktörer som snabbt kan expediera läkemedel till
            kunderna så bör detta ses över. Det är därför angeläget att regeringen
            snarast återkommer till riksdagen med förslag på nödvändiga lagändringar
            för att möjliggöra returrätt även av kylvaror.
          </p>
          <head xml:id="i-BtmfJUshKZewwPkMtE8T34" type="h1">
            Översyn av generikasystemet
          </head>
          <p xml:id="i-XW76bS9hoWe2nzsVnm54nK">
            Periodens varor är de generiskt utbytbara läkemedel som har lägst
            pris och som apotek­en erbjuder sina kunder när de byter ut läkemedel.
            Apoteken har en skyldighet att köpa in och erbjuda byte till periodens
            vara vid expedition av utbytbara läkemedel med generisk konkurrens.
            Det är TLV som utser vilka varor som ingår i generikasystemet
            med utgångspunkten att de med lägsta pris inkluderas. En period
            löper över en månad.
          </p>
          <p xml:id="i-czxLeFWq9GWZRPe36j33n">
            Generikasystemets utformning är problematiskt ur flera aspekter.
            Den viktigaste ur ett patientsäkerhetsperspektiv är att de frekventa
            bytena av läkemedel ofta upplevs som påfrestande, inte minst bland
            äldre som behöver många läkemedel. Risken för felmedici­nering
            och för att patienter helt avstår från att ta sina läkemedel är
            påtaglig. Det vore ur dessa aspekter etiskt fördelaktigt om en
            period löper över längre tid än en månad. Det finns sannolikt
            även samhällsekonomiska vinster med en längre utbytesperiod enligt
            rap­porten ”Risker och kostnader för prissamordning på den svenska
            generikamarknaden” framtagen av HUI Research AB och forskare vid
            Umeå Universitet. Vinsterna är bland annat kopplade till att apoteken
            skulle behöva ställa om sina lager mer sällan och sanno­likt behöva
            kassera färre läkemedel än idag. Ur ett tillgänglighetsperspektiv
            vore det också angeläget med en större möjlighet för farmaceuter
            och patient att välja förpack­ning. Idag har farmaceuten bara
            två alternativ att erbjuda patienten: det förskrivna läke­medlet
            eller periodens vara. För en patient med reumatism skulle det
            vara en fördel att kunna välja en reumatikeranpassad förpackning.
            Andra kanske skulle föredra en start­förpackning eller tabletter
            som går att dela.
          </p>
          <p xml:id="i-T7nEc6BCicYq65zyq2PCWY">
            2020 infördes en justering av generikasystemet som innebär att
            ett för­skrivet läkemedel som ligger utanför läkemedelsförmånerna
            kan bytas ut mot ett lik­värdigt läkemedel som ingår i förmånerna.
            Denna förändring är välkommen då det är en fördel för patienten
            att kostnaden för det tillbytta läkemedlet omfattas av högkostnads­skyddet.
            Men som beskrivits ovan finns det flera åtgärder kopplat till
            generikasystemet som behöver åtgärdas. Kristdemokraterna anser
            därför att det är angeläget att reformera generikasystemet i syfte
            för att nå bättre patientsäkerhet och samhällsekonomiskt nytta.
            Men det är även angeläget att reformera generikasystemet för att
            uppnå en större miljö­hänsyn. Mer om detta under avsnittet nedan.
          </p>
          <head xml:id="i-6VnGhMueiG6Up6tzoeD6om" type="h2">
            Patientsäker dosdispensering
          </head>
          <p xml:id="i-B4XeSYxakpBhQqm8j3Edhv">
            Patienter med särskilda behov, tex i äldreomsorgen eller på LSS-boenden,
            kan i dag få sina läkemedel dosdispenserade, dvs fördelade per
            dag och tid utan att behöva gå till ett apotek. Dos utförs av
            de olika dosapotek som upphandlas av regionerna. Med tiden har
            ett system utvecklats där dosapoteken har möjlighet att sluta
            avtal med läkemedelsföretag om tex större förpackningar. Fördelen
            med stora burkar för framförallt generika och bisiomilarer är
            att fördelningsmaskinerna på dosapoteken kan arbeta effektivare
            och att det blir mindre avfall jämfört med små askar med blisterkartor.
            Regeringen har nyligen uppdragit till TLV att utreda införande
            av en sk ”Periodens vara-modell” i dossystemet. Kristdemokraterna
            anser att det ytterst ska vara en förbättrad patientsäkerheten
            som ska vara målet för ett eventuellt genomförande av förändringar
            i systemet med dosdispensering. I den fortsatta beredningen av
            frågan är det därför avgörande att det förs en dialog med berörda
            aktörer och att det görs djuplodande konsekvensbeskrivningar ut
            ett patientsäkerhetsperspektiv innan beslut fattas kring framtidens
            dosdipensering.
          </p>
          <p xml:id="i-69Wrtqq3wMkeiU4sa1GkNN">
            Läkemedel och miljöpåverkan
          </p>
          <p xml:id="i-3TJg6MMZQj4LYLmRemH8xJ">
            Idag ställs det inga miljökrav på receptbelagda läkemedel, varken
            när det gäller tillverk­ning eller inköp. Samtidigt är det känt
            att det också är stor skillnad mellan olika länder och läkemedelsproducenter
            i hänsynstagande av miljöpåverkan vid tillverkningen av läkemedel.
            Det handlar om föroreningar som påverkar människor och miljö och
            som dessutom kan bidra till antibiotikaresistens. Kristdemokraterna
            anser att det är angeläget att vidta åtgärder för att minska läkemedels
            negativa miljöpåverkan. Våra övergripande förslag inom detta området
            återfinns i vår kommittémotion för Utgiftsområde 20.
          </p>
          <p xml:id="i-8zMPhLJxDYYjFhWiKNskQY">
            Det är värt att nämna i detta sammanhang att Göran Hägglund som
            socialminis­ter gav uppdrag till Läkemedels- och apoteksutredningen
            att utreda frågan om miljöbe­dömning i generikasystemet. Utredningen
            identifierade behov av att utarbeta en modell för miljöbedömning
            av läkemedel, inklusive kriterier för miljöklassificering och
            omfattar val av modell för incitamentssystem: samhällsbetald eller
            konsumentbetald miljöpremie. Nyligen presenterade IVL, Svenska
            Miljöinstitutet, den efterfrågade modellen för miljö­bedömning
            av läkemedel. Modellen visar vilken miljöpåverkan olika läkemedel
            har under vägen från tillverkningsprocessen till patientens konsumtion
            och slutlig kassering. Metoden syftar till att leverera produktspecifik
            miljöinformation (exempelvis vilka läke­medel som har en hög eller
            låg risk för negativ miljöpåverkan) som kan användas kan användas
            i olika incitamentssystem.
          </p>
          <p xml:id="i-hGoEdXhvoG7vx8MSwJQqR">
            Det är därför glädjande att regeringen nu tillvaratar möjligheten
            med klassificeringen och startar av en försöksverksamhet för en
            miljöpremie i läkemedelsförmånssystemet. Med anledning av att
            utsläpp av antibiotika utöver den negativa miljöaspekten har en
            del i utvecklingen av antibiotikaresistens anser vi att dessa
            läkemedel bör prioriteras i försöks­verksamheten. Enligt branschorganisationen
            Lif skulle Sverige då kunna bli först i världen med att ta miljöhän­syn
            vid inköp av antibiotika. Kristdemokraterna kommer följa utvecklingen
            inom försöks­verksamheten noga och vidhåller fortsatt att det
            är angeläget att utreda möjligheten att väga in miljöhänsyn som
            ett kriterium i valet av periodens vara i generikasystemet samt
            att inför ett farmaceutsortiment där läkemedel med negativ miljöpåverkan
            som idag är receptfria istället skulle säljas bakom disk tillsammans
            med rådgivning av farmaceut.
          </p>
          <p xml:id="i-ErQoPkF5EdXKtrTE4J1tT8">
            Det är också värt att nämna det branschgemensamma initiativ apoteken
            införde under 2021; en konsumentguide för receptbelagda läkemedel
            som syftar till att guida till de läkemedelsföretag som är mer
            transparenta i sitt hållbarhetsarbete. Det är ett positivt exempel
            på hur branschen kan påverka utvecklingen.
          </p>
          <p xml:id="i-EFAVdHDqdSBdqkGyTg2xqK">
            Läkemedelsförmåner för barn
          </p>
          <p xml:id="i-75AFtvCUY1HEhkWTW2YuJZ">
            Reformen för kostnadsfria läkemedel för barn trädde i kraft den
            1 januari 2016. Dessför­innan gällde att patientens maximala kostnad,
            egenavgiften, för receptbelagda läkemedel och förmånsberättigade
            varor inom högkostnadsskyddet var 2 200 kronor under en tolv­månadersperiod.
            Alla barn 0 till 17 år i samma hushåll hade ett gemensamt högkostnads­skydd.
            Detta innebar att inget hushåll behövde betala mer än 2 200 kronor
            för samtliga barn per år för läkemedel inom förmånen. Innan reformen
            kunde vårdnadshavare dess­utom få ekonomiskt bistånd för läkemedelskostnader
            till barn. Det var också möjligt att delbetala apoteket i samband
            med uthämtande av läkemedel till barn.
          </p>
          <p xml:id="i-Wg23wjKDScVeDG5d8fAYqY">
            Socialstyrelsen har haft i uppdrag att följa reformen och myndighetens
            slutrapport från 2019 visade att uttaget av samtliga receptbelagda
            läkemedel till barn har ökat med 22 procent mellan 2015 och 2018,
            justerat för befolkningsökningen. Läkemedlen med störst ökning
            av antal uttag var mjukgörande salvor följt av sömnmedlet melatonin
            och allergiläkemedel. Läkemedlen med störst relativ ökning av
            uttag var sömnmedlet mela­tonin. Läkemedelsverket och Socialstyrelsen
            menar i relation till ovanstående att läke­medelsbehandling av
            barn och ungdomar med psykisk ohälsa, inklusive sömnproblem, är
            ett område i behov av ökad kunskap och systematisk uppföljning
            av läkemedels­användning. Detta är något som även Kristdemokraterna
            förordar.
          </p>
          <p xml:id="i-7FzsZfxD9EjmVxH4hx8tqw">
            Socialstyrelsens slutrapport visar vidare att reformen har ökat
            de offentliga kostnad­erna för läkemedel med 55 procent (2015–2018).
            Under reformåret 2016 ökade förmåns­kostnaderna markant med 10
            procent, för att åren därpå öka i något långsammare takt 2017
            (9 %) och 2018 (3 %). Inför introduktionen av reformen beräknades
            kostnaderna öka med ca 410 miljoner kronor per år, men då kostnaderna
            ökade med drygt 550 miljo­ner kronor 2016 var ökningen 140 miljoner
            kronor mer än förväntat. Efter reformåret har ökningen stabiliserats
            något, även om den fortsätter öka. Sjuttio procent av ökningen
            kan förklaras av att kostnadsansvaret flyttades från patienter
            (motsvarande tidigare egen­avgiften) till det offentliga. Befolkningsökningen
            förklarar 8 % av kostnadsökningen och resterande 22 % beror på
            att nya läkemedel introducerats inom förmånen och en ökad konsumtion
            av läkemedel bland barn.
          </p>
          <p xml:id="i-FTnL5xF5wwXtHgsQnMQK1D">
            Socialstyrelsens slutrapport visar att det finns olika uppfattningar
            om reformens träff­säkerhet och måluppfyllelse bland förskrivande
            läkare som intervjuats. Vissa menade att reformen möjliggjort
            för barn i resurssvaga grupper att få tillgång till läkemedel
            och att kostnadsfriheten skapar en mer jämlik läkemedelsbehandling
            och mer jämlik hälsa. De menar vidare att föräldrar i ekonomiskt
            utsatta familjer med reformen inte behöver bli stressade över
            att inte kunna betala för sina barns läkemedel. Andra ifrågasätter
            att refor­men svarar mot ett reellt problem. Detta eftersom föräldrar
            i ekonomiskt utsatta familjer även före reformen kunde få ekonomiskt
            stöd för barnens läkemedelskostnader utifrån betalningsförmåga.
            Dessa läkare menar istället att kostnadsbefrielsen har medfört
            ökade krav från föräldrar om att få mer läkemedel utskrivna än
            vad barnet är i behov av. Detta var också något som flera av remissinstanser
            varnade för i sina svar till den statliga ut­redning som föregick
            införandet av reformen. Socialstyrelsens slutrapport beskriver
            att ett ökat läkemedelsuttag generellt kan bero på flera faktorer,
            exempelvis införandet av nya behandlingsrekommendationer eller
            att sjukdomsbördan ökar i befolkningen. Social­styrelsens sammantagna
            bedömning är dock att den aktuella reformen har haft effekt för
            det ökade uttaget av läkemedel till barn, även om myndigheten
            inte kan fastställa till vilken grad.
          </p>
          <p xml:id="i-WV7jah9eA2w7MPjurK9Cgm">
            Det får aldrig finnas ekonomiska hinder för ett barns läkemedelsbehandling.
            Det är en grundprincip för Kristdemokraterna. Samtidigt menar
            vi att det offentligas finansi­eringssystem inte får driva en
            överkonsumtion av läkemedel bland barn. Våra etiska värderingar
            bygger på att den mängd läkemedel som förskrivs ska vara anpassad
            utifrån patientens sjukdomsbehov. En överkonsumtion av läkemedel
            kan riskera barnets hälsa. Därtill går en ökad kostnad kopplad
            till en överförskrivning av läkemedel emot våra värderingar kring
            ett ansvarsfullt förvaltarskap av våra gemensamma skattemedel.
            Med anledning av att reformen kring kostnadsfria läkemedel för
            barn enligt Socialstyrelsens slutrapport har ökat kostnaden för
            det offentliga men framför allt ökat läkemedelskon­sumtionen bland
            barn utan en direkt koppling till ökad sjukdomsbörda, menar vi
            att det är att föredra en återgång till det tidigare stödsystemet
            som säkerställde att föräldrarnas ekonomiska förutsättningar inte
            skulle hindra ett barns tillgång till läkemedel. Detta bör tillkännages
            regeringen.
          </p>
          <p xml:id="i-C3FMtiJp7NjKeAuzJK8WYp">
            Trygg läkemedelsförsörjning under kris
          </p>
          <p xml:id="i-JVNmP4gwpaHV7zu3muAK6a">
            Fram till början av 2000-talet hade Sverige stora beredskapslager
            med läkemedel, mat och andra förnödenheter i händelse av krig
            eller annan kris. Beredskapslagren fanns ut­spridda över landet
            och ägdes av Försvarsmakten. Det var Försvarsmaktens behov inför
            en krigssituation som styrde vilka produkter som fanns i lagren.
            Apoteket AB ansvarade för att lagren av läkemedel omsattes. När
            produkternas hållbarhet höll på att gå ut trans­porterades de
            tillbaka till distributörerna eller till apoteken och ersattes
            med nya produk­ter. Denna typ av beredskapslager avvecklades efter
            en rad politiska beslut i början av 2000-talet. Besluten togs
            i bred politisk enighet bland annat mot bakgrund av en föränd­rad
            hotbild på 90-talet efter kalla krigets slut samt Sveriges inträde
            i EU:s inre marknad. I sammanhanget är det viktigt att notera
            att avvecklingen av beredskapslagren därmed inte är direkt kopplad
            till omregleringen av apoteksmarknaden som skedde 2009.
          </p>
          <p xml:id="i-MUb2Udq9AtRxwRHKsGCgqV">
            Erfarenheten av coronapandemin har otvetydigt lärt oss att även
            Sverige har ett be­hov av beredskapslager. Just-in-time-principen
            som idag används i de flesta led inom försörjningskedjan av inte
            minst läkemedel och medicintekniska produkter är för sårbar och
            otillräcklig. Sårbarheten är tydlig varje dag men blir extra tydlig
            under en kris som den pågående pandemin. Kristdemokraterna menar
            därför att staten behöver ta ansvar för att bygga upp en god beredskap
            som säkerställer tillräcklig och uthållig kapacitet avseende läkemedel,
            skyddsutrustning, medicintekniska produkter m.m. Det gör vi bäst
            genom en kombination av omsättningslager och avtal med olika företag
            som vid en kris snabbt kan ställa om och bidra till det som vården
            och omsorgen behöver. Det måste finnas en nationell ledning och
            styrning som gör att vi vid en kris snabbt kan få en över­blick
            av vilket behov gällande exempelvis läkemedel eller skyddsutrustning
            som finns i olika delar av landet och inom olika verksamheter.
            Med det krävs också att en nationell ledning har befogenhet att
            besluta om inköp och/eller omfördelning av resurser mellan olika
            regioner eller andra relevanta aktörer som exempelvis apotek.
          </p>
          <p xml:id="i-ARQEWrrbJZF65voHdhx47N">
            Liksom inom hälso- och sjukvården har det inom apotekens verksamhetsområde
            funnits en vilja att samarbeta mellan apotek, myndigheter, läkemedelsbolagens
            företrädare, det civila samhället och andra aktörer för att säkra
            läkemedelstillgången under corona­pandemin. Samarbetet har till
            dags dato förhindrat en coronarelaterad läkemedelsbrist. Insatserna
            handlade exempelvis om att tillåta bipacksedlar på annat språk,
            human använd­ning av beredningar för veterinärmedicin, begränsning
            av uttag inom förmånen, tillåtan­de av farmaceutisk närvaro på
            distans inom e-handeln och utfärdande av tillfälliga fullmakter
            till organisationer inom det civila samhället för utlämnande av
            läkemedel för att skydda personer inom riskgrupper. Även om vissa
            apotek har drabbats av minskad försäljning, särskilt under den
            senare delen av pandemin, har apoteksbranschen generellt klarat
            sig väl igenom krisen. En ökad flexibilitet och nya tankesätt
            har varit en bidragan­de faktor. Det är viktigt att analysera
            erfarenheterna ifrån pandemin och dess effekter på läkemedelsförsörjningen.
            Kristdemokraterna välkomnar därför att utredningen om hälso- och
            sjukvårdens beredskap (”Beredskapsutredningen”) fick ett tilläggsdirektiv
            om att också ta hänsyn till de erfarenheter som gjorts av utbrottet
            av sjukdomen covid -19. Delredovisningen av de delar av Beredskapsutredningen
            som avser försörjning av hälso- och sjukvårdsmaterial och läkemedel
            har nyligen varit ute på remiss. Kristdemokraterna kommer noga
            beakta remissvaren i arbetet framåt med att tillse att det skapas
            en ändamålsenlig beredskapsorganisation inom apoteksverksamheten
            så väl som inom hälso- och sjukvården som kan trygga läkemedelsförsörjningen
            under en kris. Men vi anser också att det är viktigt att utveckla
            de relevanta positiva erfarenheterna från pandemin och implemen­tera
            dem i den ordinarie apoteksverksamheten. Det skulle stärka en
            säker läkeme­dels­tillgänglighet i hela landet även under tider
            då den inte pågår en kris.
          </p>
          <p xml:id="i-6E2RhSeJa8SdGuTEh7zbnW">
            Slutligen kan inte vikten av ett starkt europeiskt och globalt
            samarbete nog under­strykas för att stärka läkemedelstillgången.
            Under pandemin stängde många länder sina gränser vilket påverkade
            transporter av läkemedel, skyddsutrustning och andra medicin­tekniska
            produkter. Det är viktigt att samarbetet mellan EU-länderna fortgår
            och att man säkrar transporter mellan länderna även under kriser
            som exempelvis en pandemi.
          </p>
          <p xml:id="i-RCyymgi7HJWB33f66WJJ3Q">
            Vaccin och vaccinationsprogram
          </p>
          <p xml:id="i-ML82iUFJDZsqsq8u3Crr71">
            I folkhälsoarbetet är vacciner av avgörande betydelse. Genom
            att erbjuda vaccin till särskilda grupper kan svåra sjukdomar
            undvikas och vårdkostnader minskas. Sverige har en god och lång
            tradition av att erbjuda vaccin till befolkningen och vi har en
            hög tilltro till det särskilda vaccinationsprogrammet för barn
            liksom säsongsinfluensa. I det särskilda vaccinationsprogrammet
            för barn har vi en hög täckningsgrad, 97 procent av barnen i Sverige
            vaccineras. Detta befolkningsskydd utgör ett viktigt skydd också
            för utsatta grupper som exempelvis de barn som av medicinska skäl
            inte kan vaccineras.
          </p>
          <p xml:id="i-RMXGqYCCMi1TfqTp7NMXCr">
            Säsongsinfluensavaccin erbjuds i hela landet till riskgrupper
            och äldre personer. Vaccin mot pneumokocker, som orsakar bakteriell
            lunginflammation, erbjuds också i hela landet men i flera regioner
            är det inte kostnadsfritt. Det förekommer avgifter upp­emot 800
            kronor. Detta är en ansenlig summa för många äldre, särskilt om
            två personer i hushållet behöver vaccineras. Det vore en stor
            fördel om alla äldre kunde erbjudas kostnadsfri vaccination mot
            pneumokocker i hela landet. Att minska risken för utveck­ling
            av lunginflammation är inte minst angeläget under den rådande
            covid-19-pandemin där äldre utgör en riskgrupp. Vaccineringen
            skulle förebygga mänskligt lidande men också minska kostnaderna
            inom sjukvården. Kristdemokraterna menar därför att det bör tas
            fram ett särskilt vaccinationsprogram för äldre och att det ska
            vara implementerat senast 2023. Endast genom nationella beslut
            kan vi säkra att vaccinet finns tillgängligt för alla. Kristdemo­kraterna
            gläder sig åt att regeringen nu hörsammat riksdagens tillkännagivande
            utifrån vårt förslag om att alla personer över 75 år samt personer
            i medicinska riskgrupper ska erbjudas avgiftsfri vaccination mot
            pneumokocker.
          </p>
          <p xml:id="i-JUoqB8NpjPwSEUMPH8HC4L">
            Den pågående covid-19-pandemin har tydliggjort hur angeläget
            det är att säkra till­gången till vaccin och att det fattas strategiska
            politiska beslut som gör detta möjligt. Den starka samverkan som
            nu skedde inom EU för att säkra tillgången till vaccin var gläd­jande.
            De finansiella medel som avsattes inom EU för att stödja de forskande
            läkemedels­bolagen i syfte att utveckla vaccin, gynnar Sverige
            och EU – men också hela världen i stort. I Sverige har människor
            erbjudits vaccin och rekommenderats att vaccinera sig vilket är
            en ordning som vi menar fortsatt ska gälla. Att så många som möjligt
            vaccinerar sig så att en hög vaccinationstäckning nås är enligt
            Folkhälsomyndigheten även i fortsättningen det viktigaste skyddet
            mot covid-19. Enligt myndigheten behöver fler vaccinera sig i
            alla åldrar. Det gäller särskilt yngre vuxna och personer i medelåldern
            samt vissa andra grupper där vaccinationstäckningen är låg. Det
            är därför välkommet att ett enigt socialutskott nyligen har ställt
            sig bakom att det behövs ökade insatser på såväl statlig som regional
            nivå för att nå personer och grupper som ännu inte har vaccinerat
            sig. Utskottet framhöll särskilt vikten av fördjupad information
            och ökad tillgänglighet till vaccination. Kristdemokraterna kommer
            noga följa regeringens arbete med att verkställa det relaterade
            tillkännagivande.
          </p>
          <p xml:id="i-Xe3xPf8oCQDFU4FBgQVLVy">
            Kostnadsfria preventivmedel
          </p>
          <p xml:id="i-E5nj4WxrD1AAofNfxmjUsV">
            Regeringen införde 2017 kostnadsfria preventivmedel för ungdomar
            som inte har fyllt 21 år. Reformen är en viktig del i arbetet
            med att förebygga oönskade graviditeter bland ungdomar. Det är
            glädjande att antalet aborter bland unga minskar. År 2020 rapportera­des
            färre än 9 aborter per 1 000 i åldersgruppen 15–19 år och det
            motsvarar mer än en halvering jämfört med år 2009. Även i åldersgruppen
            20–24 år observeras en minskning av antalet aborter under tioårsperioden,
            från 33 per 1 000 kvinnor år 2009 till 22 år 2020. Det är fortsatt
            angeläget att ytterligare minska antalet oönskade graviditeter
            i ålders­gruppen 20–24 år. Att subventionera preventivmedel även
            för personer upp till 24 år kan vara en möjlig åtgärd. Kristdemokraterna
            vill därför att Socialstyrelsen utreder behovet av kostnadsfria
            preventivmedel för ungdomar upp till 24 år.
          </p>
        </div>
        <div xml:id="i-EznzuVMXKjBTqpHfJXE4C6" type="signatureBlock">
          <list xml:id="i-A5xT3SGrpfjA7Xjf5JhBfX">
            <item xml:id="i-2A7MddaX7CH9qC3Hnb7sth" who="i-Fnk9Zpnk5sS5WYPNBLTPx3" type="signature">
              Pia Steensland (KD)
            </item>
            <item xml:id="i-KC5UkeqmAdw7CZ3xcTdTic" who="i-NHqTsXnUVsZFg94vA6SKDr" type="signature">
              Acko Ankarberg Johansson (KD)
            </item>
            <item xml:id="i-Qswy85NhFERPqi6adCTtvt" who="i-KHxTD13x4T7QRobXtjMm4K" type="signature">
              Roland Utbult (KD)
            </item>
            <item xml:id="i-8k1W6pUs5WmMKdJuZLGWyD" who="i-WRiXUtixNTz4kgEnAAs5GH" type="signature">
              Christian Carlsson (KD)
            </item>
          </list>
        </div>
        <div xml:id="i-KnhcussoipEjJvjAAHdVHZ" type="motNotes">
          <noteGrp xml:id="i-KBvk5bG3eLti8bTWvp6Y4q">
            <note xml:id="i-C4swvRPRisikibJpACVBpZ">
              [1] Återrapportering av glesbygdsbidrag för verksamhetsåret 2018,
              TLV, 2020.
            </note>
            <note xml:id="i-QGKBXQjoAW7ffCvHkQcdwM">
              [2] Farmaceutisk tjänst på öppenvårdsapotek, TLV, 2019.
            </note>
            <note xml:id="i-5xthp8qdoTbqTNbWkUiftG">
              [3] Farmaceutisk tjänst på öppenvårdsapotek – förstudie inför
              en försöksverksamhet, 2019, Tandvårds- och läkemedelsförmånsverket.
            </note>
          </noteGrp>
        </div>
      </div>
    </body>
  </text>
</TEI>
