<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KrU-00336">
  <teiHeader>
    <fileDesc>
      <titleStmt>
        <title>Vinter-OS i Sverige</title>
        <author corresp="i-Vo3YjbvPDcwbepLXUMMiDZ">av Per Åsling (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vinter-OS i Sverige</title>
          <idno type="rdwebb">GY02Kr336</idno>
          <rs type="number">Kr336</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GY02Kr336/text</ref>
          <ref type="dokument_url_html">http://data.riksdagen.se/dokument/GY02Kr336</ref>
          <ref type="dokumentstatus_url_xml">http://data.riksdagen.se/dokumentstatus/GY02Kr336</ref>
          <ref type="doc">http://data.riksdagen.se/fil/088CEA0B-63A2-4BCE-92DA-6B3C9B72429D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5DVV2o2hz9AXowMAJ21iYE" type="signed"/>
        <correspContext corresp="i-5DVV2o2hz9AXowMAJ21iYE">
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction xml:id="i-QAJRVYwg8xfbHkdxM86ZQK" type="numbering">
          <date when="2010-10-29"/>
        </correspAction>
        <correspAction xml:id="i-U6dnwoLFnMdMzKaKASF7g8" type="submission">
          <date when="2010-10-27"/>
        </correspAction>
        <correspAction xml:id="i-4PFEH96GjmSkZkiYBUZh3P" type="transfer">
          <date when="2010-10-26"/>
        </correspAction>
        <correspAction xml:id="i-KdFDYbWW5zedv9jvTntEc3" type="assigned"/>
        <correspContext corresp="i-KdFDYbWW5zedv9jvTntEc3">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AYuv8Kvv5gy2MqUcvqsxpU" type="motBody">
        <div xml:id="i-XvWrMo4ESepTj4BGU724u7" type="motProposal" subtype="förslag">
          <head xml:id="i-HLqCJ2QKRZfFCE5xDKLG9k">
            Förslag till riksdagsbeslut
          </head>
          <p xml:id="i-PF3DGM8DeMHjYvENA5xJrq">
            Riksdagen tillkännager för regeringen som sin mening vad som
            anförs i motionen om nationell samling bakom en svensk ansökan
            om att få arrangera olympiska vinterspel i Sverige år 2022.
          </p>
        </div>
        <div xml:id="i-K3c9znqhavgRnPkpPcuwTf" type="motContent">
          <head xml:id="i-5B3Hf27CSktVzoBAu9amZF" type="h1">
            Motivering
          </head>
          <p xml:id="i-5mEvV2Bv1HotDgDUt7bBDo">
            Regeringen aviserade redan i sin första regeringsdeklaration
            hösten 2006 att man ville främja svenskt värdskap för stora idrottsevenemang.
            Detta uttalande välkomnades av många både inom och utom idrottsrörelsen.
            År 2007 arrangerades alpina VM i Åre som på många sätt var det
            största vintersportevenemanget i Sverige genom tiderna. Året efteråt
            var det dags för skidskytte-VM i Östersund och även det blev en
            mycket stor framgång med större publiktillslutning än de mest
            optimistiska förhoppningarna.
          </p>
          <p xml:id="i-Mrez7NKE9oEngE98uQit3q">
            Kommentarerna efter de båda stora VM-arrangemangen i Sverige
            har samstämmigt vitsordat den höga kvaliteten på arrangemangen,
            ett resultat av erfaren och skicklig operativ ledning, men också
            av hängivet arbete av tusentalet volontärer under VM-veckorna.
          </p>
          <p xml:id="i-JGs8HKeiiPTa9Zn3yQkM5x">
            Sverige tillhör stormakterna inom vintersport men har dock ännu
            inte stått värd för ett olympiskt vinterspel. I ett frågesvar
            i riksdagen under förra mandatperioden har statsministern framhållit
            att frågan om ett vinter-OS absolut kunde vara intressant, även
            om jag inte står här och lovar ett OS. Han framhöll också att
            en sådan diskussion lämpligen börjar med att Lena Adelsohn Liljeroth
            för den diskussionen med ledningen för idrottsrörelsen i Sverige.
          </p>
          <p xml:id="i-BHKsX5g7b81gMPKdUNN35f">
            Efter de organisatoriska och idrottsliga framgångarna i Åre och
            Östersund borde det nu vara dags för en nationell samling bakom
            ett målmedvetet och långsiktigt arbete för att få ett vinter-OS
            till Sverige. Redan vinterspelen 2022 bör vara rimliga att anordna.
          </p>
          <p xml:id="i-857eeCfCSkQzpQ9QbB2916">
            Olympiska spelen är idrottsligt den yttersta symbolen för lusten
            att anta nya utmaningar, våga lite mer, prova sina gränser.
          </p>
          <p xml:id="i-RUSkQrUDTGix4QNTgAajbw">
            Sverige, som aldrig stått värd för olympiska vinterspel, borde
            rimligen ha mycket goda chanser att tilldelas arrangörskapet av
            ett vinter-OS. Men det gäller att samla nationen, regeringen,
            näringslivet och idrottsrörelsen och verkligen satsa på en offensiv
            kandidatur. I så fall finns det goda förutsättningar att lyckas
            men annars kan det mycket väl bli så att Norge får stå värd för
            sina tredje vinterspel innan Sverige får sitt första.
          </p>
          <p xml:id="i-DLPmUwVYX6S2MPhw5rrwRx">
            Det till synes självklara upplägget för ett vinter-OS är för
            många Åre-Östersund. Andra alternativa koncept borde dock kunna
            prövas för att skapa största möjliga uppslutning bakom en svensk
            ansökan.
          </p>
          <p xml:id="i-AtTiTv7AM46iVuAMyNYcHu">
            Det finns många mycket starka skäl för att satsa på ett vinter-OS
            i Sverige:
          </p>
          <p xml:id="i-92koVkr18VR944wthdAXZX">
            För det första hör det till att en kultiverad nation någon gång
            bjuder tillbaka när man själv vart fjärde år låter sig bjudas
            på fest av andra. Detta borde gälla särskilt om man är en stor
            och stark aktör.
          </p>
          <p xml:id="i-5h2er2s1iY3RuAQDGtxiUV">
            För det andra vore ett svenskt vinter-OS en oerhörd vitamininjektion
            för idrott och folkhälsa i största allmänhet. I ett läge när övervikt
            och fetma håller på att bli ett allt större problem för sjukvården
            och samhället finns särskilda skäl att stimulera idrott och fysisk
            aktivitet.
          </p>
          <p xml:id="i-Awc3H8dz2nZe71uxzDMJPE">
            För det tredje är vi övertygade om att ett vinter-OS i Sverige
            har goda möjligheter att också samhällsekonomiskt bli en riktigt
            bra affär. För alpina VM i Åre blev omsättningen över 400 miljoner
            kronor och med mycket stora spridningseffekter med tillväxt och
            nya jobb för turism och övrigt näringsliv både på kort och längre
            sikt.
          </p>
          <p xml:id="i-5RQcgqAv9KoSc3L9qYi9tU">
            En satsning på ett svenskt vinter-OS förutsätter att Sveriges
            Olympiska Kommitté och idrottsrörelsen går i spetsen, samt att
            svenskt näringsliv kraftfullt ställer sig bakom. På det politiska
            planet är det angeläget att skapa bredast möjliga uppslutning.
            Regering och riksdag bör tydligt ta ställning för att Sverige
            ska ansöka om att få arrangera vinter-OS. Ett uttalande redan
            nu om att regering och riksdag principiellt ser positivt på en
            OS-ansökan till vinterspelen 2022 skulle vara en viktig signal.
            Det är hög tid för Sverige att bjuda världens vinteridrottare
            till OS-fest!
          </p>
        </div>
        <div xml:id="i-Kkq4sJWbUHVuTTPHg5FYZD" type="signatureBlock">
          <list xml:id="i-8GdQZCisPNzfHkJBhiJ9gk">
            <item xml:id="i-GQtnDD3Y9VinTzkHhR7MGQ" who="i-Vo3YjbvPDcwbepLXUMMiDZ" type="signature">
              Per Åsling (C)
            </item>
          </list>
        </div>
      </div>
    </body>
  </text>
</TEI>
