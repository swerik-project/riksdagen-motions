<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__789/mot_1966__ak__789-001.pdf"/>
      <fw xml:id="i-VPs3zz51piTYQTcfvchqxd">
        14 Motioner i Andra kammaren, nr 789 år 1966
      </fw>
      <div type="motHeader" xml:id="i-8UMVNu8rRgeJcx59CYGg3u">
        <div type="motTitle" xml:id="i-LWLcQCLe3o5mFRB8xM5cjn"/>
        <div type="motSubmissionInfo" xml:id="i-Q5ooggEzGbmyS4GNtFonmM"/>
      </div>
      <div type="motBody" xml:id="i-V5x4nFUjZfN1PLe7FBKLVK">
        <div xml:id="i-U2aEuBsymJ9h4bdd86fW8Q">
          <p xml:id="i-JsSSuxRmM7kiesSEchtDJw">
            Nr 789
          </p>
          <p xml:id="i-25xS1CGyhSPLsRMMU1t4Zk">
            Av fröken Wetterström m. fl., angående sysselsättning och arbets-
            villkor för den äldre arbetskraften.
          </p>
          <p xml:id="i-Uvdoesp6V5xs5UHyncF8pD">
            (Lika lydande med motion nr 622 i Första kammaren)
          </p>
          <p xml:id="i-E8xCyz7NbkAY6EK9SHRPht">
            Att antalet äldre människor stiger snabbt i absoluta och relativa
            tal är ett så bekant faktum att statistisk bevisning är onödig.
            Det räcker med att erinra om att befolkningsgruppen över 65 år
            utgjorde 8/0 av total- folkmängden år 1900 och 129?/o0 år 1960
            samt beräknas utgöra 18/0 år 1980. Antalet aktiva, dvs. antalet
            människor i gruppen 15—65 år, utgör i dag ca 70 9/o och beräknas
            sjunka till 65 ?/o år 1980. Beaktar man den allt längre utbildningstiden
            kommer detta tal att ligga åtskilligt lägre. Två angelägna uppgifter
            avtecknar sig med alltmer ökad skärpa. Den ena är att lösa de
            betydande vårdproblem som följer med ökat antal åld- ringar, och
            det andra är att tillvarata de arbetskraftsresurser som de arbets-
            föra över 65 år utgör. Den första uppgiften har behandlats och
            behandlas av olika statliga utredningar. Samhället har genomfört
            en rad åtgärder för att förbättra vårdsituationen. Hjälp har getts
            till bostadsförbättringar, sjukvårdshuvud- männen har stimulerats
            till utbyggnad av långtidsvården och hemhjälps- verksamheten har
            fått ökat stöd och är under kraftig utbyggnad. Att dessa åtgärder
            ändock är otillräckliga är en känd sak, otillräckliga främst därför
            att personella resurser saknas. Alla ansträngningar bör göras
            för att ytter- ligare bygga ut såväl den öppna som den slutna
            åldringsvården. Personal- bristen bör motverkas genom rimlig ersättning
            för vårdarbete och ratio- nalisering av vården. På det kommunala
            planet — och där avgöres många av hithörande frågor — bör inrättandet
            av särskilda vårdnämnder och vårdcentraler kunna medföra organisatoriska
            fördelar som ger rationali- seringsvinster. Det gäller att fördela
            tillgängliga resurser på ett ändamåls- enligt sätt och att utnyttja
            befintlig personal till de mest påtagliga vård- behoven. Att fortsättningsvis
            förbättra de gamlas bostäder, att söka bygga ut hemhjälpen och
            långtidsvården, torde jämte ökad forskning och inten- sifierad
            sjukvård, syftande till rehabilitering i möjliga fall, vara de
            enda framkomliga vägarna. Den andra huvudfrågan, frågan om sysselsättningen,
            har naturligtvis samband med den första. Dels torde det för många
            pensionärer — för hälsa och bibehållna krafter — vara av betydelse
            att lämplig sysselsätt- ning kan erhållas även efter pensionsåldern,
            dels är det konstaterat att
          </p>
          <pb facs="riksdagen-motions-pdf/data/1966/mot_1966__ak__789/mot_1966__ak__789-002.pdf"/>
          <fw xml:id="i-MYdnfffbqAZFaYRUrY5ovZ">
            Motioner i Andra kammaren, nr 789 år 1966 15
          </fw>
          <p xml:id="i-Jm6RYNU55sfWJoWza1LCAV">
            många pensionärer har bibehållen arbetsförmåga och vilja att
            fortsätta att arbeta många år efter den formella pensioneringsdagen.
            Med detta som bakgrund förefaller det rationellt att se till att
            denna arbetskraft kan ut- nyttjas meningsfullt, i all synnerhet
            som stor brist på arbetskraft råder, ett förhållande som sannolikt
            kommer att fortsätta under överskådlig tid framåt. Även på detta
            område har vissa åtgärder vidtagits. En sådan åt- gärd var t.
            ex. att rörlig pensionsålder infördes i folkpensioneringen. Uppenbart
            är emellertid att denna sida av åldringsproblemet icke rönt samma
            intresse som vårdsidan, även om man där likväl har betydande eftersläpning.
            Olika undersökningar beträffande den äldre arbetskraften har visserligen
            gjorts i olika sammanhang. Vi vill därvid särskilt nämna 1960
            års arbetsmarknadsutredning, som uppmärksammat och bearbetat vissa
            grundläggande spörsmål på detta område. Någon grundligare utred-
            ning beträffande samhällets möjligheter till aktiva insatser då
            det gäller att behålla människor som vill vara kvar i produktionen
            även efter pen- sionsåldern har emellertid inte utförts. I vilken
            mån sådan arbetskraft kan användas i allmän tjänst i stat och
            kommuner har heller inte utretts i önskvärd omfattning. Vad som
            kan göras för att omskola äldre personer till andra, för dem lämpligare
            arbetsuppgifter torde vara mindre känt m. m. I vissa fall, beträffande
            småbrukarna inom jordbruket, har man t. o. m. talat om förtidspensionering
            på grund av svårigheter vid omställning till annat arbete. Vi
            finner det angeläget att hithörande frågor göres till föremål
            för för- utsättningslös utredning. Utredningen bör således undersöka
            vad som gene- rellt kan och bör göras för att skapa arbetstillfällen
            för åldringar, som efterfrågar förvärvsarbete, samt pröva hur
            man genom omskolning eller annorledes lämpligen bör förbereda
            därtill villig äldre arbetskraft för even- tuellt ändrade arbetsuppgifter.
            Därvid bör även nuvarande regler för inkomstprövning av vissa
            folk- pensionsförmåner bli föremål för omprövning. Arbetsmarknadsutredningen,
            som beaktat detta spörsmål, framhåller att förevarande avdragsregler
            i vissa fall kan ha en negativ effekt på pensionärernas intresse
            för fortsatt förvärvsarbete, något som anses vara otillfredsställande.
            På denna punkt är vi helt ense med utredningen. Det nuvarande
            skattesystemet medför i ytterligare ett avseende att pen- sionärerna
            lätt kan förlora lusten att skaffa sig ett avlönat arbete. Enligt
            gällande bestämmelser får en folkpensionär, vilkens inkomst helt
            eller till huvudsaklig del utgöres av folkpension, ett extra avdrag
            utöver ortsavdra- get och undgår därigenom skatt. Om pensionären
            skaffar sig inkomst utöver ett ganska obetydligt bottenbelopp
            minskas emellertid det extra avdraget, vilket betyder att den
            beskattningsbara inkomsten stiger snabbare än års- inkomsten.
            Folkpensionärens behållning av den extra inkomsten blir där- för
            ofta relativt obetydlig.
          </p>
          <pb facs="riksdagen-motions-pdf/data/1966/mot_1966__ak__789/mot_1966__ak__789-003.pdf"/>
          <fw xml:id="i-7Gz11H3F34FAdravjrSWXk">
            16 Motioner i Andra kammaren, nr 789 år 1966
          </fw>
          <p xml:id="i-777VEPHaAJZyRsw9qBvnmX">
            Då vi anser det vara av väsentlig betydelse att snarast få en
            ändring till stånd på detta område föreslår vi att ortsavdraget
            för ålders- och förtids- pensionärer fastställes till 4 000 kronor
            för ensamstående pensionär, 6 400 kronor för äkta makar, varav
            en är pensionär, och 8 000 kronor för makar, som båda är pensionärer.
            Ovanstående bör inte hindra utredningen från att ingående pröva
            frågan om hur arbete efter uppnådd pensionsålder i framtiden kan
            och bör kom- bineras med pensionen. Under åberopande av det ovan
            anförda hemställes, att riksdagen i skrivelse till Kungl. Maj:t
            måtte anhålla om allsidig utredning samt förslag rörande utökade
            och förbättrade sysselsättningsmöjligheter och arbetsvillkor i
            övrigt för den äldre arbetskraften.
          </p>
          <p xml:id="i-MjVVaxPKShxtFxVRoY1ioo">
            Stockholm i januari 1966 Karin Wetterström Gunnar Oskarson B.-O.
            Thylén
          </p>
          <p xml:id="i-XycXX8tPBWhDo4PHiB6fhy">
            Dag R. Edlund Mårten Werner
          </p>
          <p xml:id="i-43nfy1BZdNtBwQWvu2Nsjc">
            Svenska Reproduktions AB 60982
          </p>
        </div>
      </div>
    </body>
  </text>
</TEI>
