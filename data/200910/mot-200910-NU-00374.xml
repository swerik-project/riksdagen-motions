<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00374">
  <teiHeader>
    <fileDesc>
      <titleStmt>
        <title>Gotland centrum i Östersjön</title>
        <author corresp="i-CwVjNqMneZm6zhJTP798e5">av Helena Bargholtz (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gotland centrum i Östersjön</title>
          <idno type="rdwebb">GX02N374</idno>
          <rs type="number">N374</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N374/text</ref>
          <ref type="dokument_url_html">http://data.riksdagen.se/dokument/GX02N374</ref>
          <ref type="dokumentstatus_url_xml">http://data.riksdagen.se/dokumentstatus/GX02N374</ref>
          <ref type="doc">http://data.riksdagen.se/fil/8D9677AA-E169-4BDA-BF72-EBEBD2D75EC1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CwVjNqMneZm6zhJTP798e5</idno>
            <name>Helena Bargholtz</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S3EVSHDKWr1BJWKkDpWkPh" type="signed"/>
        <correspContext corresp="i-S3EVSHDKWr1BJWKkDpWkPh">
          <note type="signatory" corresp="i-CwVjNqMneZm6zhJTP798e5"/>
        </correspContext>
        <correspAction xml:id="i-Sja2hKcUXLh6wzRPqDw7xv" type="numbering">
          <date when="2009-10-07"/>
        </correspAction>
        <correspAction xml:id="i-XTmY8d85z8z4geza8F5TZx" type="submission">
          <date when="2009-10-05"/>
        </correspAction>
        <correspAction xml:id="i-MpHmBc3MmEAEPd14zNgBsD" type="transfer">
          <date when="2009-10-05"/>
        </correspAction>
        <correspAction xml:id="i-FAem1bZFaaNw6CVkekYSYe" type="assigned"/>
        <correspContext corresp="i-FAem1bZFaaNw6CVkekYSYe">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-HoQbaXxjDocgrJ1ErWWEXs">
            Förslag till riksdagsbeslut
          </head>
          <p xml:id="i-KyVVwJW5wvt18kvEZtUbyn">
            Riksdagen tillkännager för regeringen som sin mening vad som
            anförs i motionen om insatser för att främja Gotlands utveckling.
          </p>
        </div>
        <div type="motContent">
          <head xml:id="i-BnhnevKa4BxXjk8cwVosjF" type="h1">
            Motivering
          </head>
          <p xml:id="i-9RBNJRSEN5wY9Q89shd4vn">
            En strategisk profilering av Gotland behövs i en ökande europeisk
            konkurrens om turism och arbetstillfällen. Gotlands unika geografiska
            läge och möjligheter måste med utgångspunkt i de lokala förhållandena
            lyftas fram. Begreppet Centrum i Östersjön bör utvecklas så att
            utbytet mellan Gotland och områdena i Östersjöregionerna kan utvecklas
            till fullo.
          </p>
          <head xml:id="i-SPfXNnLZ4MyD7Hi9QbQoZy" type="h2">
            Bo på Gotland
          </head>
          <p xml:id="i-Qq8gnEwDu8mdivc6QeDEiQ">
            Det är en liberal utgångspunkt att människor skall kunna bo där
            de själva vill och ha möjligheter att leva ett bra liv där. Många
            människor, inte minst sommargotlänningar, vill bosätta sig permanent
            på Gotland. En lugn miljö och vacker natur, som Gotland erbjuder
            i överflöd, är viktiga faktorer som ofta blir avgörande för människor
            när de väljer bostadsort. Detta skulle också gynna Gotland. Regionalpolitiken
            måste skapa förutsättningar för ökad inflyttning. Regionalpolitiken
            skall inte skapa jobb utan den skall skapa förutsättningar för
            att företag etableras och därmed att nya jobb skapas också på
            Gotland. Regionalpolitiken skall stödja den enskilde människans
            möjligheter att skapa en god livsutveckling. Det handlar inte
            om att lägga ner kraft på att kommendera fram arbetsplatser.
          </p>
          <head xml:id="i-QuvzhZ1g9hA9DiXGyct2qK" type="h2">
            Bra nätförbindelser måste finnas på Gotland
          </head>
          <p xml:id="i-DXdUa1SYqAA36nag9HWUMv">
            Modern informationsteknik är en nödvändig förutsättning för Gotlands
            utveckling. Kvaliteten på bredband liksom hela det mobila nätet
            måste vara hög. Så är det inte överallt på Gotland idag. Staten
            har ett övergripande ansvar för att bredbandsutvecklingen går
            snabbt och präglas av regional rättvisa. Däremot finns det mycket
            goda skäl för staten att undvika en alltför direkt inblandning
            i teknikutvecklingen. Den elektroniska kommunikationen har ökat
            möjligheterna dramatiskt för etablering inom bank- och finansvärlden,
            resebranschen och andra telefon- och databaserade arbetsplatser
            och serviceföretag. Det kan finnas skäl för staten att i något
            läge stimulera en bredbandsutbyggnad i sådana delar av landet
            där den tycks ha svårt att skjuta fart. Det gäller naturligtvis
            också Gotland.
          </p>
          <head xml:id="i-Wu3KZgoTWfJxQtwxpfckP2" type="h2">
            Arbete på Gotland
          </head>
          <p xml:id="i-EoKXGW3d1aPenCqZuQCE1N">
            En förnyad offentlig sektor är av stor betydelse för Gotland,
            dels för att den är en viktig arbetsgivare, inte minst för kvinnor,
            dels för att det är viktigt med lokalt anpassade lösningar när
            tryggheten skall garanteras. Den bästa förutsättningen för att
            skapa fler jobb i hela Sverige är att hela politiken läggs om
            i en riktning som skapar fler jobb genom företag. Folkpartiet
            och alliansregeringen har en hel rad förslag för att förbättra
            för företagen och företagsamheten. Det handlar bl.a. om en gynnsammare
            beskattning. Men det måste också bli mindre krångligt att starta
            och driva företag. Befintlig basindustri får inte drabbas av pålagor
            så att dess överlevnad äventyras.
          </p>
          <p xml:id="i-Pw6cCyB9r5EZoEYETu8fJG">
            Småföretagen har ofta en stor betydelse för att skapa livskraft
            i en bygd. Småföretagen ger också en mer differentierad arbetsmarknad
            än när orten domineras av ett stort företag.
          </p>
          <p xml:id="i-UKy8VzFYMUpNr8RrSDBjjZ">
            En differentierad arbetsmarknad är nödvändig för att klara det
            s.k. medföljarproblemet: att båda makarna behöver arbete i närheten
            av bostadsorten. En politik som gynnar mindre företag är därför
            också en politik som säkerställer möjligheter till sysselsättning
            och utkomst på landsbygden. Inom jordbrukssektorn är dessutom
            många företag en kombination mellan jordbruk och annan verksamhet.
            Lantbruksföretagen har stor betydelse för landsbygdens utveckling,
            både företagen som sådana och den viktiga miljöskapande funktion
            som lantbruket utgör. Småföretagen tyngs av skatter, krångel,
            byråkrati och en lagstiftning som är illa anpassad till deras
            verksamhetsformer.
          </p>
          <p xml:id="i-LaVS5ZPaUCVdUy8REQLdQG">
            Statliga myndigheter bör spridas över hela landet, också till
            Gotland. Det gäller särskilt nytillkommande statlig verksamhet.
          </p>
          <p xml:id="i-QgfnFKQwydi1LvtohbGuCA">
            Turistnäringen är en bransch som har mycket stor betydelse för
            Gotland. Den ger nya möjligheter till arbete och företagande och
            är en del av en hållbar tillväxt. En expansion leder också till
            ökad omsättning och nya jobb i kringliggande näringar och verksamheter
            samt underlättar kombinationsföretagande.
          </p>
          <p xml:id="i-9V5JGs1E2oSZXNDa1s9cfL">
            Sysselsättningen på Gotland måste ökas genom att företagsamheten
            inom tjänste-, service- och handelssektorn ökar. Visby kongresshall
            innebär att besöksnäringen kan få allt större betydelse, främst
            genom att besökssäsongen kan förlängas. Genom den årliga Almedalsveckan
            och Medeltidsveckan har det skapats besökstraditioner som bör
            utvecklas till fler områden.
          </p>
          <head xml:id="i-8zvbKDH3QfVGVbKt81zoiq" type="h2">
            Bra kommunikationer också på Gotland
          </head>
          <p xml:id="i-3uXAQBxXGcCvQ16UTwuWdN">
            Utan fungerande kommunikationer kan aldrig hela Sverige få en
            positiv utveckling. Detta är en grundbult också för utvecklingen
            på Gotland. En väg som inte får glömmas bort är färjekommunikationerna
            till och från Gotland. Här bär staten huvudansvaret för att en
            god bastrafik kan upprätthållas. Det handlar inte enbart om pris
            och tillgänglighet utan även om långsiktighet och stabilitet.
            För gotlänningarna är det viktigt att färjetrafiken deras landsväg
            till fastlandet inte drabbas av de orimliga kostnaderna.
          </p>
          <p xml:id="i-Hjnwoge9uAfQasFgrnWQcV">
            Denna, alltid den mest brännande Gotlandsfrågan, är formellt
            löst fram till 2014. Om nya omständigheter som påverkar gällande
            avtal uppstår, utgår jag från att regeringen har hög beredskap
            för detta. Inför kommande transportavtalsperioder utgår jag från
            att nuvarande principer för prissättning för enskilda utvecklas
            i riktning mot att det skall bli ännu billigare och helst snabbare
            att åka till och från Gotland vattenvägen. Nynäshamn och Oskarshamn
            bör fortfarande vara fastlandshamnar för Gotlandstrafiken.
          </p>
          <p xml:id="i-JBgmYAhXZaKDRuVWJGC35S">
            Kryssningarna kommer sannolikt att öka starkt i Östersjön under
            de kommande decennierna. Kryssningstrafiken karakteriseras av
            allt större fartyg. Hamnförhållandena i Visby attraherar inte
            Visby som destination i samma utsträckning som hamnar där fartygen
            kan gå in till kaj. Genom en kraftig utbyggnad av Visby hamn skulle
            antalet besökande kryssningsresenärer sannolikt öka avsevärt och
            därmed stimulera besöksnäringen.
          </p>
          <p xml:id="i-EsmMd1jw21asCjkmfrP1yw">
            Därför bör en ny kryssningspir planeras mellan näringslivet,
            länsstyrelsen, Gotlands kommun och Sjöfartsverket. Som ett led
            i rationalisering av hamnarna planeras en koncentration av gods-
            och oljehantering till Klintehamn, vars hamn därför är i stort
            behov av ombyggnad.
          </p>
          <p xml:id="i-G2ppFNPyFJDtKk1BeGU4JA">
            Länsvägarna spelar stor roll för kommunikationerna på Gotland.
            Vägverket kommer att sänka den tillåtna hastigheten på stora delar
            av länsvägarna till 80 km/timmen av säkerhetsskäl. Detta innebär
            givetvis stor olägenhet för gotländska trafikanter. För högre
            hastigheter krävs att mötande vägbanor är avskiljda på ett säkert
            sätt. För de gotländska länsvägarna skulle det innebära att de
            i de flesta fall måste breddas och förses med en åtskiljande stålwire.
            En önskvärd investering är att förbättra säkerheten på en del
            av länsvägarna genom ombyggnader. I första hand bör de länsvägar
            som förbinder Visby med de större tätorterna Klintehamn, Hemse,
            Roma och Slite komma ifråga.
          </p>
          <p xml:id="i-Y4eez4yxkYuCjhnxmKwY7d">
            Genom att utöka cykelvägnätet parallellt med ökande av säkerheten
            på länsvägarna skulle cykelturismen få ett kraftfullt uppsving
            och befästa Gotlands ställning som cykellandskapet framför andra.
          </p>
          <head xml:id="i-9ivN1uoPe2DtuB6F8wUvZE" type="h2">
            Levande landsbygd kräver levande jordbruk
          </head>
          <p xml:id="i-4bg1zhMPoMDqz9HVjVuLKN">
            Ett livskraftigt och konkurrenskraftigt jord- och skogsbruk är
            den viktigaste förutsättningen för en levande och lönsam landsbygd
            på Gotland. Det går inte att komma ifrån att det ändå är jordbruket
            som är motorn i all utveckling och överlevnad för landsbygden.
            Ett livskraftigt jordbruk skapar underlag för andra typer av företag
            och arbetstillfällen. En grov uppskattning är att mer än hälften
            av andra företag och arbetstillfällen i landsbygden med närliggande
            tätorter, är indirekt beroende av jordbruket och dess investeringar
            för sin överlevnad. Det är därför omöjligt att få en framgångsrik
            landsbygdsutveckling utan att de agrara näringarna blomstrar.
          </p>
          <p xml:id="i-WFUErHsyX9D2aNQLF3SayB">
            En annan utmaning blir att med böndernas hjälp öka de positiva
            effekter som jordbruket har på miljön. Därför är det angeläget
            med en vidare diskussion om medel att stödja de gotländska bönderna
            för deras insatser för ett öppet odlingslandskap och en varierad
            kulturmiljö.
          </p>
          <p xml:id="i-WRXCappEMpMaNSq6qFLqyk">
            Det är därför viktigt att frågan om vilka miljöeffekter och miljökostnader
            som kan kopplas till jordbruket utreds vidare och läggs till grund
            för en fortsatt reformering av jordbrukspolitiken.
          </p>
          <p xml:id="i-2ZBGqLuhDZ16ecsTAzzgTn">
            Jag anser att projekt som Greppa näringen och Odling i balans
            skall uppmuntras på Gotland och att en ökad smidighet och flexibilitet
            skall råda vid inrättande av reservatsbildning, naturvårdsavtal
            och biotopskydd. Samhället skall betala för kollektiva nyttigheter
            såsom öppna landskap och biologisk mångfald.
          </p>
          <head xml:id="i-X4ji7YBCmL8KZ9QdaBiwZQ" type="h2">
            Kultur och fritid på Gotland
          </head>
          <p xml:id="i-LEGRtqBLstuR9ttpznnVqn">
            Tillgång till kultur och bra fritidsaktiviteter är en mycket
            viktig förutsättning för att skapa utvecklingskraft och en anda
            av kreativitet på Gotland. Tillgången till kultur är också viktig
            för att kunna attrahera nya innevånare. Kulturen spelar också
            mycket stor roll som ett konkurrensmedel för turismen. Kultur
            är därför ingen lyx som kan ges lägre prioritet än andra ansträngningar
            att utveckla landsbygden. De kommunala musik- och kulturskolorna
            samt biblioteken utgör ofta grundbulten inom kulturen och måste
            värnas. Regionalpolitiska medel bör som i dag kunna användas för
            kulturella inslag på Gotland. Dessa möjligheter kan inrymmas inom
            länsanslagets ram för projektverksamhet.
          </p>
          <p xml:id="i-G6gkfmNT51WBaoCxddwFcE">
            Den filmkunskap och den filmtradition som omger Ingmar Bergmans
            namn och som är starkt knutet till Fårö, måste vårdas och utvecklas.
            Det bör ske i nära samarbete med den svenska filmbranschen, Gotlands
            kommun och andra intressenter.
          </p>
          <head xml:id="i-BccibgkSS7zoVP2NCpuKkT" type="h2">
            Vindkraften
          </head>
          <p xml:id="i-NEgMkp6SKRxJL3guzhboVb">
            Skall Gotland bli en ekokommun måste grundläggande principer
            bli kretslopp och hushållning. Samhällsplaneringen måste ta sin
            utgångspunkt i detta.
          </p>
          <p xml:id="i-PVJn9SYJA3w9gfuXKNtZw4">
            Energiplaneringen måste inriktas på en växling mot olika energislag
            och effektivisering av elanvändningen. Det är dock tveksamt om
            en fortsatt kraftig utbyggnad av vindkraftverken bör ske.
          </p>
          <p xml:id="i-TTHNwaCCXagbf9xg7xhRVk">
            Vindsnurrorna innebär ett mycket kraftigt och störande ingrepp
            i landskapsbilden. En skog av höga bullrande snurror med kraftiga
            rotorblad dominerar helt den omgivande naturen; träd och kyrktorn
            kan inte hävda sig på samma sätt i det gotländska kulturlandskapet.
          </p>
          <p xml:id="i-RA2MbttZmwnzMepb7Bw6Rc">
            Vindkraftverken i landet finansieras med ett antal beräkningsbara
            och några svårkalkylerbara subventioner. Därutöver uppkommer kostnader
            för nätinvesteringar för att klara de varierande leveranserna
            från vindkraften. Vindkraftföretagen skall å andra sidan betala
            en viss anslutningsavgift som dock sannolikt inte täcker den verkliga
            kostnaden. Det är oklart om man uppnår samhällsekonomiska vinster
            av en fortsatt kraftig satsning på vindkraft. Därför måste en
            ordentlig utvärdering omgående komma till stånd att få man ska
            få reda på dels lönsamheten i, dels miljökonsekvenserna av en
            fortsatt satsning. Ytterligare försök med vindkraftverk placerade
            till havs bör dock göras.
          </p>
          <p xml:id="i-3iqZB2BBvBP1GxQ12otqaT">
            Vädret, och särskilt det förhållandet att antalet soltimmar på
            Gotland är stort, bör utnyttjas utöver vindkraft. Elektricitet
            från solen är fortfarande inte alls konkurrenskraftig men ökande
            forskning kring effektiviteten i olika solfångarmaterial gör att
            de ekonomiska förutsättningarna kan komma att ändras. Det förefaller
            naturligt att Högskolan på Gotland blir ledande i ett sådant forskningssammanhang
            i nära samverkan med eller kanske som en del av Kungl. Tekniska
            högskolan i Stockholm i syfte att både optimera och maximera forskningsinsatserna.
            Att öka kunskaperna genom internationell samverkan på detta område
            är centralt.
          </p>
          <head xml:id="i-4pjBKX3DFFCQdWcHmSvvBU" type="h2">
            Utbildning på Gotland
          </head>
          <p xml:id="i-C6YozDSjXBYcAjhXTftAHH">
            Utbildningsnivån hos gotlänningarna blir allt viktigare för att
            Gotland skall kunna hävda sig och utvecklas. Människor kommer
            i framtiden att behöva utbilda sig många gånger under sin livstid
            då metoder, teknik och kunskap snabbt blir inaktuella. För att
            klara dessa krav måste högre utbildning bli tillgänglig för fler.
            Tid och plats är de begränsande faktorerna i sammanhanget. Distansutbildning
            och utlokaliserad högskoleutbildning är en metodik som kan ge
            fler människor tillgång till högre utbildning och fortbildning.
          </p>
          <p xml:id="i-CpaT8eynPqb6rNtswU5TkP">
            De regionala högskolornas och universitetens roll för att skapa
            en regional balans är av största vikt. De ger fler ungdomar möjligheter
            till högre studier; ungdomar som kanske annars inte skulle studera
            vidare. Det gäller i hög grad också Högskolan på Gotland. Det
            är av vikt att högskolan satsar på spetsutbildning, t.ex. konst,
            för att kvaliteten i utbildningen skall behållas.
          </p>
          <p xml:id="i-RahegXqVtvRLDUk3GLUJe6">
            Det är speciellt viktigt att olika nätverk kan etableras. När
            samverkan råder mellan företagaren, grundskolan, komvux, gymnasieskolan
            och högskolan ökar Gotland som helhet sin kompetens genom att
            invånarna stärker och moderniserar sina kunskaper.
          </p>
          <p xml:id="i-E6pfLCZyLmRmSLitnBx7eD">
            Närmare samverkan mellan Högskolan på Gotland och andra och större
            lärosäten ökar troligen konkurrenskraften och specialiseringen
            och möjligheterna till etablerandet av spetsforskning. För- och
            nackdelar med nuvarande ordning måste diskuteras.
          </p>
          <p xml:id="i-9ZdH1sQyEgfXTeq6dfngqR">
            Det är också viktigt att ge högskolans studenter möjligheter
            till direktkontakt med akademiska forskningsmiljöer och därigenom
            stimulera intresset för fördjupade studier, t.ex. i doktorandutbildning.
            Forskningen har likaså en stor betydelse för högskolans möjlighet
            att utveckla sin roll som akademisk mötesplats i Östersjön. Jag
            vill se fler Nobelpris till svenskar och jag vill se Nobelpristagare
            verksamma vid Högskolan på Gotland.
          </p>
          <p xml:id="i-NFJriUxTFMG1QUjGuX4SRx">
            Folkpartiet vill utveckla ämnesområdet för medicin till en svensk
            motsvarighet till USA:s National Institute of Health, kallat Nationellt
            institut för hälsa och medicin. Detta institut skall fokusera
            på vetenskapliga områden såsom bioteknik med medicinsk inriktning,
            bioinformatik, klinisk forskning och IT inom hälso- och sjukvården.
          </p>
          <p xml:id="i-QNz5wzLXUPT5enr1Hokqws">
            Jag anser att detta nationella institut bör förläggas till Gotland,
            som har alla förutsättningar att bli en lockande och inspirerande
            miljö för svenska och utländska forskare med naturvetenskaplig
            och medicinsk inriktning. Det skulle innebära också en förstärkning
            och utveckling av verksamheten kring Högskolan på Gotland.
          </p>
          <p xml:id="i-5gBWSc1ecagkoyiCHs1JTW">
            Statens skolor för vuxna och privata skolalternativ kan i samverkan
            med gymnasier och komvux i kommuner erbjuda distansutbildningar
            som ger en mångfald av kurser och kompletteringar samt behörighet
            till universitetsstudier. Därmed ges även de som av olika skäl
            inte kan studera på heltid vid komvux och gymnasieskolor goda
            möjligheter att skaffa sig behörighet för hög-skole- och universitetsstudier.
          </p>
          <p xml:id="i-617685fqTifuvbyMzqU5wf">
            Folkhögskolans roll för Gotlands överlevnad kan inte nog betonas.
            Dess allmänna linjers fjärde år utgör ett värdefullt komplement
            för dem som vill ha en starkare plattform att stå på innan högskolestudier
            börjar. Folkhögskolorna är sprungna ur den svenska folkrörelsetraditionen
            och dess speciella sammanhållning och gemenskap, ofta med en ideologisk
            grund, och utgör något mycket positivt för många av sina elever.
          </p>
          <head xml:id="i-7uR8S3RCqbWPwxBk4DLjTg" type="h2">
            Brandskattningen som 650-årsminne
          </head>
          <p xml:id="i-AsDRzijW3ryRxSe384W4Ar">
            Den 22 juli 1361 landsteg, åtminstone enligt sägen, den danske
            kungen Valdemar Atterdag på Gotland, troligen söder om Visby.
            Han anföll och intog utan större svårigheter staden den 27 juli.
          </p>
          <p xml:id="i-8X4MkMqvoBTG2tK7iDdLFP">
            Det finns skäl att utnyttja datumet den 27 juli 1361 som en minnesdag
            för en viktig historisk händelse på Gotland. Det är drygt två
            år till 650-årsminnet av denna för Gotland och Sverige historiskt
            sägenomspunna händelse.
          </p>
          <p xml:id="i-AvXFmMQS3p8kp9QQrGhCff">
            Enligt min mening bör hela 2011 med 27 juli som formell årsdag
            formas som ett stort Visby-, Gotlands- och Östersjöår där öns
            och Visbys spännande historia vävs samman med framtiden och dess
            möjligheter.
          </p>
          <p xml:id="i-Mx1qkdyR7mAnDjqxDg1BUU">
            Regeringen bör i särskild ordning se till att samverkan med myndigheter,
            företag och andra intressenter skapa ett särskilt historie- och
            framtidsår för Visby och Gotland och där Gotlands förnyande betydelse
            för hela Östersjön sätts i centrum.
          </p>
        </div>
        <div type="motSignatures">
          <list>
            <item xml:id="i-Y8Hhfg3bd8i9xoz7W5USZo" who="i-CwVjNqMneZm6zhJTP798e5">
              Helena Bargholtz ()
            </item>
          </list>
        </div>
      </div>
    </body>
  </text>
</TEI>
