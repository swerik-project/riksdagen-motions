<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KrU-00295">
  <teiHeader>
    <fileDesc>
      <titleStmt>
        <title>Nobelinstitut</title>
        <author corresp="i-XcAqMe3ntVBboWUxqACfz i-6kLJbGLpwB9hYxDrVrkcqF">av Gunnar Andrén och Karin Pilsäter (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nobelinstitut</title>
          <idno type="rdwebb">GX02Kr295</idno>
          <rs type="number">Kr295</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GX02Kr295/text</ref>
          <ref type="dokument_url_html">http://data.riksdagen.se/dokument/GX02Kr295</ref>
          <ref type="dokumentstatus_url_xml">http://data.riksdagen.se/dokumentstatus/GX02Kr295</ref>
          <ref type="doc">http://data.riksdagen.se/fil/1DCC264E-5305-48E1-8DA5-DA9C1A1FE18D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NRuLgRRYW7VbecEBYxd2iE" type="signed"/>
        <correspContext corresp="i-NRuLgRRYW7VbecEBYxd2iE">
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-6kLJbGLpwB9hYxDrVrkcqF"/>
        </correspContext>
        <correspAction xml:id="i-PhUjSFzo1vQwfEqocgniji" type="numbering">
          <date when="2009-10-07"/>
        </correspAction>
        <correspAction xml:id="i-A45rfqwZGd15mHn7UMhWca" type="submission">
          <date when="2009-10-05"/>
        </correspAction>
        <correspAction xml:id="i-ULzFE8dGwUhSryq5gWCLsV" type="transfer">
          <date when="2009-10-05"/>
        </correspAction>
        <correspAction xml:id="i-5vT1RYpt4z7UgAJTwwwfy1" type="assigned"/>
        <correspContext corresp="i-5vT1RYpt4z7UgAJTwwwfy1">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5C6uYoWGm1e5U2PXz23SZq" type="motBody">
        <div xml:id="i-QfjuCYhigPbmufXUTkmjhS" type="motProposal" subtype="förslag">
          <head xml:id="i-1bK7HUSWQZ8AspgomgaUE">
            Förslag till riksdagsbeslut
          </head>
          <list xml:id="i-RZTihej3KcJTtpLNn7ZWaq" style="ol">
            <item xml:id="i-A8WdRxJ2qn3NVwRVAMKRTf">
              Riksdagen tillkännager för regeringen som sin mening vad som
              anförs i motionen om en nationell och internationell insamling
              till Alfred Nobels minne.
            </item>
            <item xml:id="i-HHv5MiuoMgmut8tTDVRQWq">
              Riksdagen tillkännager för regeringen som sin mening vad som
              anförs i motionen om ett internationellt museum eller en internationell
              institution i Stockholm och Oslo till Alfred Nobels minne.
            </item>
            <item xml:id="i-XrYUvfGbYYBR2hTW2M9JDr">
              Riksdagen tillkännager för regeringen som sin mening vad som
              anförs i motionen om Sveriges marknadsföring av Nobelpriset. 1
            </item>
          </list>
          <p xml:id="i-5U9tMkFhxyoafUNrUfP1GQ">
            1 Yrkande 3 hänvisat till TU.
          </p>
        </div>
        <div xml:id="i-WfRGDHswL34JjMSt9ac2yv" type="motContent">
          <head xml:id="i-PqNSiaP2L3KfwKL42cWAK5" type="h1">
            Motivering
          </head>
          <p xml:id="i-TsRQJ6Nrtw14MacBNKoLFW">
            Alfred Nobel (18331896) är i de flesta avseenden vår tids mest
            kände svensk. Varje år berättas det i all världens radio- och
            tv-kanaler, i tidningar och tidskrifter om denne man som är den
            stora donatorn bakom väldens mest åtråvärda utmärkelse, Nobelpriset.
          </p>
          <p xml:id="i-HpvNgQZDqZ6zBLpF5z7SbX">
            Att Alfred Nobels namn är större utomlands än i Sverige är visst.
            Viss kan dock ingen vara om vad framtiden innebär, men det ligger
            i sannolikhetens riktning att Alfred Nobel och Nobelpriset även
            i framtiden kommer att vara sin tids mest kände svensk, under
            överskådlig tid och om namnet Alfred Nobel, hans minne och Nobelpriset
            vårdas väl även under tid därefter.
          </p>
          <p xml:id="i-5JjF236rcTktCG3eDFJnTy">
            Nobelstiftelsen äger rätten till namnet Alfred Nobel. Stiftelsen
            har juridisk rätt till namnet och har sett till att ingen utan
            stiftelsens medgivande kan bruka namnet Alfred Nobel.
          </p>
          <p xml:id="i-PE4bPqEXq4hfprmeuMpuFf">
            Det är utmärkt. Det är en säkerhet och investering i att namnet
            förknippas med höga ideal och kvalitet. Namnet är en internationell
            svensk klenod och måste nyttjas med eftertanke och klokskap.
          </p>
          <p xml:id="i-UQpeCLKnyZkeFZ8v2yDyD5">
            Flera riksmöten har haft anledning att behandla förslag liknande
            detta som presenteras här. Så sent som den 18 mars 2009 avvisade
            2008/09 års riksmöte på förslag av kulturutskottet de förslag
            och intentioner som ligger bakom och återfinns också i denna motion,
            vid senaste riksmötet utan motivering.
          </p>
          <p xml:id="i-MdmYtGeNTuyh4ye4sdmBG5">
            Men tiden arbetar, enligt vår mening, för att namnet Alfred Nobel
            skall bli så stort och erkänt också i Sverige som det är utomlands.
            Nobelprisets betydelse som varumärke, och kanske än mer kännemärke,
            kan för Sveriges del inte överskattas.
          </p>
          <p xml:id="i-UubbZomo5g6249zRQuZoxg">
            Det ligger i såväl Nobelstiftelsens, Sveriges och Stockholms
            som framtidens intresse och här bör även Oslo och Norge nämnas
            att se till att kännetecknet Alfred Nobel ges vidare spridning
            än som sker i dag.
          </p>
          <p xml:id="i-KAEyBedv4PuJeKkCDPxhsM">
            De tre delar om Alfred Nobel som presenteras i denna motion har
            både egen bärighet och utgör ett sammanhängande program:
          </p>
          <list xml:id="i-7VoPXpVqnWHsq89WNfabeZ" style="ol">
            <item xml:id="i-KE3eJtNinWiRbAxua5Ghcv">
              En nationell och internationell insamling, från stater, deras
              myndigheter och institutioner och alla andra särintressen fristående.
            </item>
            <item xml:id="i-R1LL1qvMNn8Xj25aWkjZSm">
              Byggandet av en internationell institution/Nobelmuseum i Stockholm
              och ett motsvarande i Oslo.
            </item>
            <item xml:id="i-MhZk4HCuKPRdrBdrapnivq">
              Förknippandet av Nobelpriset och Alfred Nobels namn med Sverige
              och Stockholm (Här lämnas Norge och Oslo därhän).
            </item>
          </list>
          <p xml:id="i-SwSF32rYRjdhB83X5v3pot">
            Låt oss ta punkterna i ordning viktigt också från andra utgångspunkter.
          </p>
          <p xml:id="i-JsypQFW5T23VkzvbenCe77">
            1. En nationell och internationell insamling, från stater, deras
            myndigheter och institutioner och alla andra särintressen fristående.
          </p>
          <p xml:id="i-6Y7NRW5beSo3q1157jGhkL">
            En av de viktigaste anledningarna till Nobelstiftelsens anseende
            liksom Svenska Akademiens eller de vetenskapliga akademier som
            utser varje års Nobelpristagare är frihet från bindningar till
            svenska och norska staten, till andra myndigheter av vad slag
            det vara må, undantaget Stortingets Nobelkommitté.
          </p>
          <p xml:id="i-WHuLPT5z1WxKkSivDwEBZy">
            Denna historiska konstruktion, vars höga ideal, frihet och obundenhet
            bevaras främst i akademiernas demonstrerade självständighet vid
            Nobelprisbesluten genom att även mycket kontroversiella personer
            belönas med fredspriset, stundom även littaeraturpriset.
          </p>
          <p xml:id="i-NTBcDgWBNhCzA33A4V6i7r">
            Att utse Nobelpristagare, inte minst i litteratur, är förvisso
            grannlaga av många skäl, men friheten från att vara beroende av
            statliga eller andra intressen är den viktigaste förutsättningen
            för att prisets värde är högre än dess i kronor räknade storlek.
          </p>
          <p xml:id="i-3QVWTvJV5jXAYJnz7QWePd">
            Därför bör också ett nytt och framtidsinriktat Nobelmuseum eller
            snarare Nobelinstitut stå fritt från statens annars lika hjälpande
            som stjälpande hand.
          </p>
          <p xml:id="i-WyqrcBQD8ArYDrvpWuvNzV">
            Är det möjligt? Ja, det borde kunna åstadkommas genom en internationellt
            präglad nationalinsamling, med högt ställt mål, att skaffa fram
            kanske ett par tiotals miljarder kronor under några år.
          </p>
          <p xml:id="i-TWqdjkGd7meyArj5N4DF8x">
            En nationalinsamling med internationell uppbackning från enskilda
            och företag, organisationer och andra men inte stater till ett
            internationellt inriktat Nobelmuseum/Nobelinstitut, förslagsvis
            beläget på någon plats i centrala Stockholm respektive Oslo i
            ett område av rikskaraktär, borde kunna inbringa stora pengar.
          </p>
          <p xml:id="i-5jXhRvmL3ZsHGDg98RsdkR">
            Då skulle man kunna bygga ett på varje ställe mycket framtidsinriktat
            museum/institut där alla Nobelpristagares upptäckter redovisas
            och där unga människor från hela världen kunde samlas för att
            ta del av världens olika historiska och framtida rön på vetenskapens
            område.
          </p>
          <p xml:id="i-VeRLi8sLyZJxKPaDuXJ2es">
            Varje år kunde man ha en internationell Nobelvecka i kemi, i
            fysik, i medicin och inte minst i litteratur. I Oslo skulle på
            motsvarande sätt fredsprisveckan kunna arrangeras.
          </p>
          <p xml:id="i-LzR8AvGbzMt7qggXGuCsGM">
            Besökande barn skulle själva kunna få göra intressanta experiment.
            Och med modern kommunikationsteknik skulle Nobelmuseet/Nobelinstitutet
            kunna vara centrum för många internationella konferenser med vetenskaplig
            inriktning.
          </p>
          <p xml:id="i-KUsiP9iP5qAGM8Hu5KfYau">
            Ett sådant projekt kostar pengar, ungefär som nationalarenor
            av skilda slag tenderar att göra. Men med stöd av både enskilda
            och företag som alla skulle få sina namn antecknade i museet för
            framtiden, borde en sådan nationell insamling gärna tillsammans
            med Norge på samma sätt tillsammans med internationella donationer
            kunna generera mycket pengar, bara man vet att syftet är att sprida
            kunskap om det som var för framtida upptäckter i mänsklighetens
            tjänst.
          </p>
          <p xml:id="i-Ta3acAxSZzCegAxz4qpbQf">
            Enligt vår åsikt bygger detta förslag på respekten för andan
            i Alfred Nobels testamente och Nobelstiftelsens oinskränkta rätt
            till namnet Alfred Nobel och vårdandet, liksom utvecklandet, av
            detta i nya tider.
          </p>
          <p xml:id="i-7rXrqWg6ediqmYtieCzRHB">
            Vem skulle kunna gå i spetsen för en sådan insamling?
          </p>
          <p xml:id="i-ShbRCCxtrcJBh7BC3m9qV3">
            Det naturliga är att våra främsta folkvalda skulle utgöra dess
            stiftare, alltså talman och Stortingspresident, tillsammans med
            förutvarande talmän, vice dito liksom förutvarande Stortingspresidenter
            och vice sådana.
          </p>
          <p xml:id="i-V9m7ogzTLRG6ArjK2SFtHX">
            Nobelstiftelsens ordförande och verkställande direktör borde
            därtill vara självskrivna ledamöter, som ordförande och sekreterare.
          </p>
          <p xml:id="i-UkNBP7ymBkWM3k6fc97wtq">
            Exakt hur en sådan här organisation skall se ut bör självfallet
            inte riksdagen eller stortinget träffa beslut om utan det bör
            överlåtas till föreslagna stiftare.
          </p>
          <p xml:id="i-72g9e87i1LtPUMfD8GBZE7">
            2. Ett internationellt museum/institution i Stockholm och Oslo
            till Alfred Nobels minne.
          </p>
          <p xml:id="i-J2gpqMDYpf2pHUfv2jRiy6">
            I Sto ckholm planeras nu ett permanent Nobelmuseum; de pengar
            som anslagits för att öka besöksmöjligheterna i det nuvarande
            provisoriet vid Stortorget i Gamla Stan är välkomna men utgör
            självfallet ingen långsiktig lösning.
          </p>
          <p xml:id="i-X6FMtq2Dam1FhcGjobJBUJ">
            En sådan får inte heller ta sin utgångspunkt i att man kan lösa
            någon stadsplanefråga i Stockholm eller nyttja någon nu befintlig
            lokal. Här gäller det att höja blicken: En byggnad i världen till
            Alfred Nobels minne. I sin sista regeringsdeklaration den 13 september
            2005 meddelade dåvarande statsministern Göran Persson (s) korthugget
            att Staten kommer att aktivt stödja skapandet av ett nytt Nobelmuseum.
            Sedan dess har, vid sidan om en utredning som Statens fastighetsverk
            gjort om placering på Skeppsholmen, föga hänt. Men det finns all
            anledning att tro att ministären Perssons löfte från 2005 gäller
            också ministären Reinfeldt (2006). Men är det bra att ett Nobelmuseum,
            eller snarare en stor Nobelinstitution innefattande bibliotek,
            föreläsningssalar, forskningsutrymmen, kommunikationscentrum,
            dokumentationscentrum etcetera, görs beroende av statliga bidrag?
            Så bra! är det lätt att tänka. Bidrag från staten hurra!
          </p>
          <p xml:id="i-3R4Meu7U1N15xJff3SeZCj">
            Det kan tyckas osvenskt men inte minst för att bevara Nobelstiftelsens
            obundenhet, friheten från statligt beroende, bör finansiering
            ske på helt andra sätt.
          </p>
          <p xml:id="i-MyGGjWn2zckCW5D672dsXM">
            Det är också bakgrunden till punkten 1 ovan, att slå vakt om
            Nobelnamnets självständighet och oberoende av Sverige eller Norge,
            Stockholm eller Oslo.
          </p>
          <p xml:id="i-88tFRJSiqhFHNVRqgRAQw4">
            Hur skall ett Nobelmuseum, ett Nobelinstitut, se ut?
          </p>
          <p xml:id="i-FNkGqLS8LJjeHBeUVtPns7">
            Det vore förmätet att här uttala ens önskningar, möjligen drömmar.
            Låt oss uttrycka det på det sättet att den som varit i Stockholm
            eller Oslo skall veta, precis som om vederbörande varit i Sydney,
            där ingen kan undgå att se Operahuset (Oslo är i dessa dagar en
            intressant förebild), eller i Alexandria, där samma sak gäller
            Världsbiblioteket (som för övrigt innehåller ett Nobelrum), eller
            i New York, som svårligen kan besökas utan att man noterat FN:s
            byggnad på Manhattan (en replik kan sägas utgöras av LKAB:s huvudkontor
            i Kiruna), var man varit och vad man sett: Nobelbyggnaden i Stockholm
            och/eller Oslo.
          </p>
          <p xml:id="i-XWo558EzpPGnHC2W3ScfpX">
            Ibland, men ingalunda alltid, är det originella också det enastående,
            det excellenta. Stockholm har redan sitt kungliga slott, riksdagen,
            Stadshuset, Stockholms olympiska stadion och Globen, alla belägna
            i en av världens absolut vackraste och mest vattenrika huvudstäder.
            Men det finns plats för ytterligare ett byggnadsverk Nobelinstitutet
            att minnas av envar som kommer hit.
          </p>
          <p xml:id="i-2fVKrgzKtnk5moWAXRJuCp">
            En internationell arkitekttävling bör följaktligen utlysas när
            väl en plats är bestämd vi är övertygade om att idérikedomen skulle
            flöda och antalet bidrag till en sådan internationell tävlan skulle
            överträffa allt vad vi tidigare varit med om.
          </p>
          <p xml:id="i-G8aqaoFjt3T99Mip9VMmpg">
            3. Marknadsföringen av Alfred Nobels namn i anknytning till Stockholm.
          </p>
          <p xml:id="i-TyKBfjuNQn8z6AMPG8JLS9">
            Nobelnamnet skulle gynnas av att förekomma i ett internationellt,
            dagligt sammanhang; här behandlas endast Sverige och Stockholm,
            ej Norge och Oslo. Den som numera kommer till Warszawas internationella
            flygplats landar på Fredrik Chopin. Det är naturligtvis ingen
            tillfällighet. På motsvarande sätt har Washingtons inrikes flygplats
            döpts om till Ronald Reagan National Airport, utrikesflygplatsen
            heter redan John Foster Dulles International. I New York landar
            vi på JFK (John F Kennedy) eller La Guardia, uppkallad efter den
            berömde borgmästaren där, Fiorello La Guardia.
          </p>
          <p xml:id="i-SYn81Se1kMP3EfdjoFoZW9">
            I München är flygplatsen uppkallad efter Bayernpolitikern Franz
            Josef Strauss, i Paris efter president Charles de Gaulle, Roms
            internationella flygplats Fiumicino är numera mer känd som Leonardo
            da Vinci Airport, den enastående vetenskapsmannen. Inte heller
            detta är självfallet någon tillfällighet. Det handlar om både
            marknadsföring och nationell stolthet notera att Chopin, död vid
            39 års ålder, bodde i Paris och på andra håll under sina sista
            två årtionden i livet under vilka han aldrig besökte Warszawa.
          </p>
          <p xml:id="i-EatuJtrwC3ckQHBE6LF1Fu">
            Alfred Nobel tillbringade å sin sida stora delar av sitt liv
            utanför Sveriges gränser: Ryssland, USA, Frankrike och många andra
            länder, en sann internationalist men likväl, visar testamentet,
            med hjärtat i Sverige men stor förståelse för nabolandet Norge,
            vid Nobels frånfälle ännu i union.
          </p>
          <p xml:id="i-QPSJ3fyK2fhj5rqua9BjWU">
            Jubel och fanfarer: Prakt, glitter och skådespel.
          </p>
          <p xml:id="i-LyTbhoktu3DvcvZcTzJGfs">
            Direktsändning i tv från Nobelprisutdelningen och Nobelbanketten
            till allt fler länder. Intervjuprogram med Nobelpristagarna, Årets
            snillen, sänds världen över. Så ser det ut år efter år, en dag
            om året. Sverige och Stockholm är i centrum för världens blickar.
          </p>
          <p xml:id="i-HGi8AqraVTUi5X9mPkasxA">
            Alla stora tv-bolag rapporterar. I Oslo är det likadant när fredspriset
            delas ut samma dag, låt vara i något mindre skala. Stockholm and
            Sweden, Oslo and Norway, i centrum för världens blickar en dag
            om året. Men de övriga 364 dagarna? Uppriktigt sagt: Om vi ett
            ögonblick bortser från Norge kan vi konstatera att Sverige grovt
            missköter den möjlighet att sprida kunskap om Sverige och om Stockholm
            som Nobelpriset ger oss.
          </p>
          <p xml:id="i-9H8AKMCRP3PqFssuja11uk">
            Nobelpriset och uppfinnaren Alfred Nobel blir allt viktigare
            som åtrådd utmärkelse, det finns ingen internationell hedersbetygelse
            med högre värde än ett Nobelpris. Inte bara i den vetenskapliga
            världen utan överallt, jorden runt. Vi vet att all världens länder
            eftersträvar att få en Nobelpristagare.
          </p>
          <p xml:id="i-GvvGdTXMNTCC91k5Ebz2zD">
            Hittills har Nobelstiftelsen varit negativ till tanken på att
            döpa om eller komplettera Arlanda med namnet Alfred Nobel International
            Airport. I längden borde det inte vara en rationell hållning som
            gagnar Nobelstiftelsens höga syften. Att redan på Arlanda mötas
            av namnet Alfred Nobel borde vara intressant. Ty Alfred Nobel
            tillhör i dag världen, inte blott Sverige, Stockholm eller Nobelstiftelsen,
            vilket inte hindrar att Alfred Nobel också är mycket svensk och
            lite norsk, för att nu inte säga rysk, amerikansk eller fransk
            eller, ja, Den store internationalisten.
          </p>
          <p xml:id="i-DUN5JBLQqnaGnfcRHdtS8c">
            Lås oss sluta med detta: Vi i Sverige har ett särskilt ansvar
            för att Alfred Nobels ryktbarhet skall fortsätta vara det som
            namnet förpliktar men också göra det än mer känt.
          </p>
          <p xml:id="i-B1FJHBGmrDREy293cgACQp">
            En skål för vår store donator som satt Sverige och Norge på världskartan
            mer än någon annan.
          </p>
          <p xml:id="i-3sPogcT3pzg7DK1dTXbQee">
            Låt oss nu göra något tillbaka. Låt oss bygga framtidens Nobelinstitution
            i Stockholm och Oslo för pengar som vi samlar in tillsammans och
            med internationellt stöd, och låt oss göra Alfred Nobels namn
            känt under också alla de 364 andra dagarna, inte bara den 10 december,
            om året och gärna genom att komplettera Arlanda med namnet Alfred
            Nobel International Airport.
          </p>
          <p xml:id="i-2qeMxS1p2ga2EkChgTbsva">
            Det skulle Alfred Nobel ha gillat.
          </p>
        </div>
        <div xml:id="i-WFjF6K6GuuZDyijepZCpQe" type="motSignatures">
          <list xml:id="i-VvMcj33u1kStm7gWyqBkUS">
            <item xml:id="i-9hSPLmWRLJwugKD2R92ZBD" who="i-XcAqMe3ntVBboWUxqACfz">
              Gunnar Andrén (fp)
            </item>
            <item xml:id="i-Gf8JYHkwPUVtyLp21N6GRi" who="i-6kLJbGLpwB9hYxDrVrkcqF">
              Karin Pilsäter (fp)
            </item>
          </list>
        </div>
      </div>
    </body>
  </text>
</TEI>
