<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_fk__94/mot_1958_a_fk__94-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Första kammaren, nr 94 år 1958
          </p>
          <p>
            Nr 94
          </p>
          <p>
            Av herr Öhman m. fl., om vidgad rätt till avdrag vid inkomsttaxeringen
            för förvärvsarbetande gifta kvinnor.
          </p>
          <p>
            De avdrag som förvärvsarbetande gift kvinna får göra vid beskattningen
            försämrades från och med 1953. Tidigare hade avdraget enligt 1947
            års skat- tereform generellt utgjort hälften av inkomsten, dock
            högst 1 000 kronor vid taxering till statlig inkomstskatt. Motsvarande
            avdrag vid den kommu- nala beskattningen var 300 kronor. Sedan
            1953 gäller ett generellt avdrag på 300 kronor vid både statlig
            och kommunal beskattning, varjämte för- värvsarbetande kvinna,
            som har barnbidragsberättigade barn, får dra av tio procent av
            inkomsten. Sammanlagt får dock avdraget uppgå till högst 1000
            kronor. Därjämte får gift man, som driver jordbruk eller rörelse,
            dra av 300 kronor om hans hustru deltagit i arbetet. Som kompensation
            för de 1953 åtstramade reglerna för förvärvsavdraget skedde vissa
            justeringar av skatteskalor och ortsavdrag, som åsyftade att till
            en viss inkomstgräns förhindra att sambeskattningen verkar skattehöjande.
            Men detta, som för övrigt endast berörde den statliga beskattningen,
            innebar inte att gift kvinna erhöll den skattelindring, som hon
            borde vara berättigad till såsom ersättning för de särskilda utgifter,
            vilka är förknip- pade med hennes förvärvsarbete. För ett par
            år sedan värderade en statlig utredning husmoderns arbetsinsats
            i en tvåbarnsfamilj till 5000 kronor årligen. Denna siffra ger
            en uppfattning om de extra utgifter för barnens vård och hemmets
            skötsel, som drabbar den familj, där hustrun arbetar utom hemmet.
            Att det nuvarande förvärvsavdraget inte på långt när täcker dessa
            utgifter är uppenbart. Resultatet blir i många fall att gifta
            kvinnor, inför perspektivet av ökade utgifter och genom sambeskattningen
            skärpt skatt, inte anser det lönande att ta förvärvsarbete. Detta
            gäller inte minst högt kvalificerad kvinnlig arbetskraft. Genom
            en oklok och orättvis skatte- lagstiftning undandras samhället
            sålunda arbetskraft, samtidigt som den enskilde hindras att genom
            arbete höja sin standard. Redan 1954 begärde riksdagen i skrivelse
            till regeringen en översyn av bestämmelserna om gift kvinnas förvärvsavdrag.
            Uppdraget gavs till de s.k. skattelagssakkunniga, som dock alltjämt
            dröjer med sitt förslag. Under dessa förhållanden anser vi att
            det i väntan på de sakkunnigas förslag och den av finansministern
            utlovade omprövningen av frågan är nödvändigt med en provisorisk
            uppskrivning av gift kvinnas förvärvsavdrag. Med hänvisning till
            det ovan anförda hemställes,
          </p>
          <pb facs="riksdagen-motions-pdf/data/1958/mot_1958_a_fk__94/mot_1958_a_fk__94-002.pdf"/>
          <p>
            Motioner i Första kammaren, nr 94 år 1958 13
          </p>
          <p>
            att riksdagen måtte besluta att ändra förordningen om stat- lig
            inkomstskatt så, att gift kvinna, som har inkomst av för- värvsarbete,
            vid såväl den statliga som den kommunala taxe- ringen ges rätt
            till avdrag med hälften av sin inkomst, dock högst 1000 kronor,
            och att därjämte den som har hemma- varande barnbidragsberättigade
            barn ges rätt till ytterligare avdrag med hälften av sin arbetsinkomst,
            dock högst ett sam- manlagt avdrag på 3 000 kronor.
          </p>
          <p>
            Stockholm i januari 1958
          </p>
          <p>
            Gunnar Öhman Anton Norling Helmer Persson
          </p>
        </div>
      </div>
    </body>
  </text>
</TEI>
