<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0714/mot_199900_MJ_0714-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ714 pnr: mp510
          </p>
          <p>
            Motion till riksdagen 1999/2000:MJ714
          </p>
          <p>
            av Barbro Feltzing (mp)
          </p>
          <p>
            Läder som miljöfarligt avfall
          </p>
          <p>
            Läder naturligt eller miljöskadligt?
          </p>
          <p>
            Läder använder vi varje dag. Tanken att någonting så naturligt
            som läder skulle kunna innehålla ämnen som kan göra oss sjuka
            ligger inte nära till hands, men vid den moderna framställningen
            av läder används en del kemikalier. Dessa ämnen påverkar oss människor
            och vår omgivande miljö. Det mesta av det läder vi använder importeras.
            Lädret används till bl. a. skor, skärp, jackor, möbler och väskor,
            och de som handhar lädret vid tillverkningen, garvningen, kan
            vara utsatta, men även skomakare, handskmakare och tillverkare
            av arbetshandskar kan drabbas. Den typ av garvning av läder, som
            görs i dag använder sig av en hel del gifter såsom krom, färgämnen
            och konserveringsmedel. Kromet är allergiframkallande och finns
            kvar i lädret till 2 procent efter kromgarvningen.
          </p>
          <p>
            Azo-färger klassas som cancerogena
          </p>
          <p>
            Färgämnena är ofta s.k. azo-färger, vilka är klassade som cancerogena,
            och en del andra trendiga syntetfärger. EU har inte låtit oss
            behålla vårt undantag för azo-färgämnen, vilket ytterligare kan
            utsätta oss för fara. Mest framträdande är färger i importerat
            läder. En varningstext på lädervaror färgade med azo-färger bör
            tas fram.
          </p>
          <p>
            Pentaklorfenoler bildar dioxiner
          </p>
          <p>
            Långa transporter medför att konserveringsmedel används för att
            lädret inte skall mögla. Ett sådant konserveringsmedel är pentaklorfenol,
            vilket är förbjudet som träimpregneringsmedel, men tillåtet i
            skor och även i barnskor. Sverige har begränsningar för pentaklorfenol,
            men i Tyskland tillåts 200 gånger mindre mängd än i Sverige. Kemikalieinspektionen
            har gjort en rapport om kläder, där förbud skall komma och det
            är glädjande att nu också pentaklorfenol i läder uppmärksammas
            för ett kommande förbud. Pentaklorfenol används i Indien och Kina
            med flera länder och på grund av att stora mängder billigare läder
            importeras till Sverige, så får vi också in
          </p>
          <p>
            29
          </p>
          <pb facs="riksdagen-motions-pdf/data/199900/mot_199900_MJ_0714/mot_199900_MJ_0714-0002.pdf"/>
          <p>
            30
          </p>
          <p>
            konserveringsmedlet hit. Vid våra svenska garverier har pentaklorfenol
            Mot. 1999/2000
          </p>
          <p>
            minskats, men svårigheten ligger ju i att det importeras så mycket
            hudar. Militären har använt stora mängder pentaklorfenoler, bl.a.
            i maskeringsnät, som försvaret nu vill ha destruerat. När pentaklorfenoler
            bränns så bildas det dioxiner, vilka är än mer giftiga. Läderavfall,
            gamla skor m.m. bränns i allmänhet vid avfallshanteringen. Detta
            är en av anledningarna till att läder borde klassas som miljöfarligt
            avfall, eftersom dioxiner kan bildas vid förbränningen. Trots
            att Sverige nu är restriktivt vid användningen av pentaklorfenol,
            så finns pentaklorfenol till 25 90 i vårt blod . Ett totalförbud
            mot pentaklorfenoler måste komma till stånd.
          </p>
          <p>
            Kromgarvat läder bör klassas som miljöfarligt avfall
          </p>
          <p>
            Läder garvas med kemikalier, främst 3-värt krom, som används
            i 95 96 av allt läder. 3-värt krom är allergiframkallande och
            kan omvandlas till 6-värt krom vid upphettning. 6-värt krom betecknas
            som giftigare än 3-värt och har förutom allergiframkallande effekt
            även en cancerframkallande effekt. Det är just på grund av att
            det 3-värda kromet, som används vid garvningen, omvandlas till
            den farligare sortens 6-värda krom vid förbränning, som uttjänt
            läder bör klassas som miljöfarligt avfall tillsammans med den
            ovan beskrivna risken för dioxinbildning. Skor och övriga lädervaror,
            som är tillverkade enligt krommetoden, bör därför vara miljöfarligt
            avfall, när de hamnar på soptippen.
          </p>
          <p>
            Vegetabilgarvning och barkgarvning
          </p>
          <p>
            En lösning vore att framställa läder på ett mer naturenligt sätt
            genom att använda vegetabiliska ämnen. Detta sätt att garva läder
            har gamla anor i vårt land och innebär inte så stor fara för miljön
            och vid handhavandet av lädret. Kromallergiker tål inte läder
            som är garvat med 3-värt krom och använder sig därför av vegetabilgarvat
            läder. Vegetabilgarvning och gammaldags barkgarvning tar lång
            tid, medan kromgarvat läder blir färdigt på en månad. Anställda
            inom läderindustrin, såsom skomakare, försäljare i skoaffärer
            och konsumenter riskerar att drabbas av cancer, allergier och
            hormonella rubbningar. Vid garvningen binds kemiska ämnen i hudarna
            för att bibehålla och återskapa naturliga egenskaper som smidighet,
            skydd mot väta och temperaturskiftningar. Hudarna färgas eftersom
            kromgarvningen ger en grågrön färgton. Undersökning och studier
            om exponering av kemiska ämnen och av förekomst av cancer hos
            anställda inom garveri-industrin har gjorts på Yrkesmedicinska
            kliniken i Lund. Studierna härrör från tre stora, numera nedlagda,
            industrier. Förekomsten av cancer jämfördes med förväntad förekomst
            och det visade sig att 33 fall mer än förväntat antal av 200 fall
            blev resultatet. Nasalcancer, myelom och sarkom var härvid överrepresenterade.
            Samband mellan läderdamm och sarkom, lösningsmedel och lungcancer,
            samt läderdamm och cancer i bukspottkörteln observerades.
          </p>
          <p>
            MJ714
          </p>
          <p>
            30
          </p>
          <pb facs="riksdagen-motions-pdf/data/199900/mot_199900_MJ_0714/mot_199900_MJ_0714-0003.pdf"/>
          <p>
            31
          </p>
          <p>
            Forskning kring hantering och användning av läder måste till,
            för att Mot. 1999/2000 undvika ytterligare skador. Läder som bärs
            nära kroppen skall inte vara en MJ714 fara för hälsan och innebära
            så tydliga risker som nu är fallet. Substitutionsprincipen skall
            användas även för lädertillverkning och här finns en lång tradition
            av en helt annan tillverkning med användning av naturliga, mer
            ofarliga ämnen. Traditionen går tusentals år tillbaka och den
            kunskapen är helt möjlig att ta till vara i dag, även i vårt moderna
            samhälle.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att uttjänta lädervaror, som är garvade enligt krommetoden, skall
            klassas som miljöfarligt avfall, 2. att riksdagen som sin mening
            ger regeringen till känna vad i motionen anförts om att forskning
            bör initieras om riskerna med läderhantering och dess samband
            med cancer, 3. att riksdagen som sin mening ger regeringen till
            känna vad i motionen anförts om att substitutionsprincipen bör
            gälla för använd- ningen av kemikalier vid lädertillverkning,
            4. att riksdagen som sin mening ger regeringen till känna vad
            i motionen anförts om s.k. azo-färgämnen och att en varningstext
            bör placeras på lädervaror innehållande sådana färger, 5. att
            riksdagen som sin mening ger regeringen till känna vad i motionen
            anförts om ett totalförbud mot pentaklorfenoler.
          </p>
          <p>
            Stockholm den 27 september 1999
          </p>
          <p>
            Barbro Feltzing (mp)
          </p>
          <p>
            Elanders Gotab, Stockholm 1999
          </p>
          <p>
            31
          </p>
        </div>
      </div>
    </body>
  </text>
</TEI>
