<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__430/mot_1948__fk__430-001.pdf"/>
      <div type="motHeader" xml:id="i-F4h5XR1cQBkjttvrsgDZR3">
        <div type="motTitle" xml:id="i-22HgTYhNvt4Fmft1rmbiaC"/>
        <div type="motSubmissionInfo" xml:id="i-33Cppi6c1GDuFeFNEgHk7z"/>
      </div>
      <div type="motBody" xml:id="i-DLedEfkQCQK4Mw8w4UMZ8k">
        <div xml:id="i-6GXPS5qPzAXNidpTWfYECq">
          <p xml:id="i-7oQyR1q7FM9F9quUUYySaR">
            Motioner i Första kammaren, nr 430. 11
          </p>
          <p xml:id="i-6DcjYaQ4ibkcsdV2fsrfjJ">
            Nr 430.
          </p>
          <p xml:id="i-V3Mhy3MPzcqLhPEzG2s7FV">
            Av herr Elofsson, Gustaf, m. fl., i anledning av Kungl. Maj:ts
            proposition angående åtgärder i prisreglerande syfte på jordbrukets
            område.
          </p>
          <p xml:id="i-G5kFhBoZYrjtBAymp7HFBS">
            Kungl. Maj:ts beslut den 14 maj 1948 innebär att det pris, som
            tillverkare av potatisstärkelse eller brännvin under regleringsåret
            1948/49 skall erlägga till leverantör vid inköp av potatis av
            för fabriksändamål normal kvalitet fastställes till ett belopp,
            som med 3 öre per hektoliter och stärkelseprocent överstiger det
            under innevarande tillverkningsår gällande priset. Livsmedelssituationen
            såväl i vårt eget land som ute i världen är fort- farande sådan,
            att största vikt måste fästas vid att årets potatisskörd blir
            så stor som möjligt. Att fabrikspotatisen under kriget och de
            onormala tider, som därefter varit rådande och alltjämt råda,
            utgjort en betydelsefull försörjningsreserv är allmänt bekant.
            Vidare är att märka, att efterfrågan på potatismjöl under de senaste
            åren varit större än tillgången på denna vara inom landet, varför
            något nämnvärt övergångslager av potatismjöl icke finnes att tillgå.
            En förhållandevis stor tillverkning av potatisstärkelse behöves
            därför i höst för tillgodoseende av föreliggande behov. Ur dessa
            synpunkter är det angeläget, att fabrikspotatisodlingen upprätthålles
            i minst normal omfattning. Då potatissättningen redan är avslutad,
            kan uppenbarligen icke påräknas att en nu vidtagen höjning av
            fabrikspotatis- priset skall inverka på odlingens omfattning.
            En höjning av priset skulle däremot vara ägnad att verka i produktionsstegrande
            riktning genom att stimulera till bättre skötsel av grödan under
            växttiden samt till bättre tillvaratagande och lagring av skörden
            i höst. Men även andra skäl än rent försörjningsmässiga motivera
            en större höjning av fabrikspotatispriset än vad Kungl. Maj:ts
            beslut innebär. Den av Kungl. Maj:t föreslagna prishöjningen täcker
            sålunda icke vid normal skörd den sedan fjolåret inträffade stegringen
            i produktionskostnaderna. Av de inträffade kostnadsstegringarna
            äro de höjda arbetslönerna av en avgörande betydelse för potatisodlingen,
            som är en mycket arbetskrävande gröda. Någon användbar helautomatisk
            potatisupptagare, som kan minska arbetskraftsbehovet vid upptagningen,
            finnes ännu icke konstruerad. Andra omkostnader än arbetslönerna
            ha ju också som bekant ökat. Med den pris- höjning av 3 öre per
            hektoliter och stärkelseprocent, som av Kungl. Maj:t föreslagits,
            kan odlingen icke vid normalt skördeutfall anses komma att
          </p>
          <pb facs="riksdagen-motions-pdf/data/1948/mot_1948__fk__430/mot_1948__fk__430-002.pdf"/>
          <p xml:id="i-6W2qKxP8iNWH3oTGLZn8CM">
            12 Motioner i Första kammaren, nr 430.
          </p>
          <p xml:id="i-GCohxUXVsVDcKrgrQqQRuW">
            uppnå skälig lönsamhet. Härför erfordras en ytterligare höjning
            av priset med minst 2 öre. Under åberopande av det ovan anförda
            hemställes,
          </p>
          <p xml:id="i-UjaUxgd7ymoahjy6s8UMAh">
            att riksdagen vid behandling av proposition nr 275 måtte besluta
            att fabrikspotatispriset höjes med 5 i stället för 3 öre per hektoliter
            och stärkelseprocent.
          </p>
          <p xml:id="i-Lf58cSrGssErghyHEXvJP4">
            Stockholm den 9 juni 1948.
          </p>
          <p xml:id="i-CP1YTxFqv5SnTKa5JTszfX">
            Gustaf Elofsson Emil Petersson. Karl Persson. i Vä.
          </p>
        </div>
      </div>
    </body>
  </text>
</TEI>
