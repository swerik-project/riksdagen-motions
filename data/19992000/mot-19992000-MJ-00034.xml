<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0034/mot_199900_MJ_0034-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ34 pnr: m1143
          </p>
          <p>
            Motion till riksdagen 1999/2000:MJ34
          </p>
          <p>
            av Göte Jonsson m.fl. (m) med anledning av prop. 1999/2000:73
            Jaktens villkor
          </p>
          <p>
            Regeringens proposition 1999/2000:73 — Jaktens villkor — innehåller
            en rad förslag till ändringar i lagstiftning och förutsättningar
            på jaktens område. Vi moderater hälsar en del av dessa förslag
            med tillfredsställelse. Således tillstyrker vi förslaget om att
            slopa besittningsskyddet för arrendatorer vid nyttjanderättsupplåtelse
            av jakt. Denna hittillsvarande bestämmelse har inte bidragit till
            vad den syftade till, nämligen stabila långvariga avtal mellan
            markägare och jaktarrendatorer. Den har heller inte bidragit till
            att öka antal jakttillfällen utan snarare till motsatsen. Vi tillstyrker
            också förslaget om att jaktkorts- och jägarexamensregistrens förande
            och ansvar överflyttas till Naturvårdsverket. Det är emellertid
            angeläget att påpeka att kostnaderna för registret därmed inte
            får öka. Vi motsätter oss inte heller förslaget att överväga särskilda
            sekretessregler för registren men vill samtidigt varna för en
            övertro på att detta i särskilt hög grad ska förhindra presumtiva
            brottslingar att komma åt vapen. Jaktorganisa- tionernas medlemsregister
            är inte hemliga. I jakttidningarnas annonssidor finns massor av
            vapen.
          </p>
          <p>
            Det allmänna uppdraget
          </p>
          <p>
            Beträffande administrationen av jakten och viltvården föreslår
            regeringen att Svenska Jägareförbundets s.k. allmänna uppdrag
            bör bestå. Förbundet har sedan 1938 haft samhällets uppdrag att
            ”leda den praktiska jakten och viltvården i landet” och därvid
            byggt upp en landsomfattande organisation för detta ändamål. Att
            bryta upp denna organisation för att t.ex. i stället lägga arbetsuppgifterna
            på ett statligt verk tror vi inte skulle vara ekonomiskt opti-
            malt. Däremot är det viktigt att det ställs tydliga mål och syften
            liksom att effekterna av dessa bidrag ur jaktvårdsfonden fortlöpande
            redovisas och utvärderas. Vi avvisar förslaget att regeringen
            skall utse en styrelseledamot i de båda jägarorganisationernas
            styrelser. Att utse styrelserepresentanter i folkrörelse- organisationer
            är ett system som staten av flera skäl lämnat i andra samman -
            hang, och vi ser inget skäl att återinföra detta beträffande jaktorganisa-
            tionerna. Likaså avvisar vi förslaget om att en förstärkning skall
            ske i de föreslagna viltvårdsnämnderna med två politiska företrädare
            liksom att en av dessa två ska vara nämndens ordförande. De nuvarande
            länsviltnämnderna liksom de
          </p>
          <pb facs="riksdagen-motions-pdf/data/199900/mot_199900_MJ_0034/mot_199900_MJ_0034-0002.pdf"/>
          <p>
            framtida viltvårdsnämnderna skall vara rådgivande organ till
            länsstyrelsen 1999/2000 och därmed enligt vår uppfattning endast
            bestå av representanter från de MJ34 olika intressegrupperna.
          </p>
          <p>
            Lag om viltvårdsområden
          </p>
          <p>
            I dag gällande lagstiftning ger möjlighet till tvångsbildande
            av jaktvårds- områden genom majoritetsbeslut. Jaktvårdsområdenas
            beslutande organ har också möjlighet att besluta om betydande
            rådighetsinskränkningar för den enskilde medlemmen i området.
            Dessa förhållanden är för det första enligt vår mening en betydande
            inskränkning i enskild äganderätt. För det andra har det utan
            tvivel i många fall varit en källa till osämja och har inte alltid
            befrämjat det samarbete som vi anser viktigt i frågor om jakt
            och viltvård. Med utgångspunkt i befintlig lagstiftning om jaktvårdsområden
            innebär regeringens förslag i propositionen till ny lag om viltvårdsområden
            ett steg i rätt riktning. Enligt förslaget skärps majoritetskravet
            till att fyra femtedelar av samtliga fastighetsägare som samtidigt
            äger fyra femtedelar av områdets mark måste vara överens för att
            med tvingande verkan bilda ett viltvårds- område. Som ovan sagts
            är detta ett steg i rätt riktning men förslaget innebär ändå en
            möjlighet till betydande ingrepp i ägande- och förfoganderätt
            för berörda medborgare. Lagrådet har dessutom i sitt yttrande
            anmält tvekan när det gäller grundlagsenligheten av att till viltvårdsområdesförening
            överlämna att utforma stadgebestämmelser som får karaktär av bindande
            rättsregler för de berörda fastighetsägarna. Det finns också skäl
            att understryka att regleringen av t.ex. älgjakt regleras i annan
            ordning bl.a. baserad på fastigheternas arealstorlek. Vår slutsats
            av detta blir att reglerna för bildande av viltvårds- område bör
            ändras så att det fordras 100-procentig uppslutning från berörda
            markägares sida för att ett område ska få bildas. Ett sådant ”frivilligt”
            bildande — enligt 12 $ andra stycket i den föreslagna lagtexten
            — är enligt vår mening en garanti för att såväl det framtida vilt-
            vårdsarbetet som jaktutövandet kommer att fungera väl. Erfarenheter
            från verksamheten i såväl jaktvårdsområden som fiskevårdsområden
            som bildats på detta sätt är enligt vad vi erfarit mycket goda.
            Vi föreslår att riksdagen beslutar om ändring i lagen om bildande
            av viltvårdsområden i enlighet med vad som ovan anförts.
          </p>
          <p>
            Jaktvårdsfonden
          </p>
          <p>
            Till jaktvårdsfonden inflyter med nuvarande nivå på det statliga
            jaktkortet ca 60 miljoner kronor. Detta är en från Sveriges jägare
            tvångsvis uttaxerad avgift för att dessa överhuvudtaget ska få
            utöva jakt- och viltvård. Den kan med andra ord betecknas som
            en ”jaktskatt”. Liksom vi tidigare anfört beträffande det s.k.
            allmänna uppdraget är det av stor vikt att dessa av jägarna inbetalade
            pengar verkligen användes i jägarnas intresse. Rege- ringens förslag
            att ta medel ur jaktvårdsfonden för att finansiera statens arbete
            med direktiv och uppföljning anser vi oacceptabelt. Sådana kostnader
            som avser åtgärder av mera allmänt intresse skall alltså enligt
            vår mening
          </p>
          <pb facs="riksdagen-motions-pdf/data/199900/mot_199900_MJ_0034/mot_199900_MJ_0034-0003.pdf"/>
          <p>
            betalas av allmänna medel. Hit hör till exempel rovdjursforskningen
            och 1999/2000 kostnader för uppspårning och omhändertagande av
            trafikskadat vilt. Detta MJ34 bör ges regeringen tillkänna.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            statliga representanter i jägarorganisationernas styrelser, 2.
            att riksdagen som sin mening ger regeringen till känna vad i motionen
            anförts om politisk representation i viltvårdsnämnderna, 3. att
            riksdagen beslutar om ändring i lagen om viltvårdsområden med
            anledning av vad i motionen anförts om villkoren för bildande
            av viltvårdsområden, 4. att riksdagen som sin mening ger regeringen
            till känna vad i motionen anförts om användningen av jaktvårdsfondens
            medel.
          </p>
          <p>
            Stockholm den 6 april 2000 Göte Jonsson (m) Ingvar Eriksson (m)
            Carl G Nilsson (m)
          </p>
          <p>
            Catharina Elmsäter-Svärd (m) Lars Lindblad (m)
          </p>
          <p>
            Per-Samuel Nisser (m) Berit Adolfsson (m) Inger René (m) Anders
            G Högmark (m) Patrik Norinder (m) Lars Björkman (m) Ola Sundell
            (m)
          </p>
          <p>
            Elanders Gotab, Stockholm 2000
          </p>
        </div>
      </div>
    </body>
  </text>
</TEI>
