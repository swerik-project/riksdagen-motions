<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__40/mot_1968__ak__40-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 40—48 Motioner i Andra kammaren. nr 40 år 1968 1
          </p>
          <p>
            Nr 40
          </p>
          <p>
            Av herr Sjönell, om effektivare åtgärder mot vanvård av fastighet.
          </p>
          <p>
            Särskilt i Stockholm, men även i andra tätorter, är det lätt
            att finna illa underhållna eller vanvårdade hus. I många fall
            är de resultat av den bo- stadspolitik för vilken statsmakterna
            bär ansvaret. Det har inte lönat sig att underhålla eller bygga
            om. Det har varit förmånligare att låta husen för- falla tills
            den s.k. saneringsmognaden är alltför uppenbar för att kunna bestridas.
            Då har det blivit tillfälle till nybyggnation efter förslösande
            av värdefullt byggnadskapital. Denna från början oberättigade
            rivning har även lett till att bostadsbeståndet minskat genom
            att det i allmänhet varit förmånligare att ha kontor än bostäder
            i det nya huset. I dagspressen har lämnats exempel på hur fastighetsägare
            försummat un- derhållsskyldigheten med ett skrämmande förfall
            av fastigheter som följd. Läckande rör, fukt, trasiga hissar,
            stinkande trapphus etc. karakteriserar dessa fastigheter. I flera
            fall har missförhållanden existerat i åratal utan att något avgörande
            ingripande kommit till stånd. Det ankommer på hälsovårdsnämnderna
            att ta itu med ifrågavarande fastighetsägare. Så sker i allmänhet
            också — även om handläggningen stund- om kunde ske med större
            snabbhet. Det är dock oftast svårt för hälso- vårdsnämnderna att
            rätta till missförhållandena. Vissa fastighetsägare ut- nyttjar
            alla möjligheter som finns att överklaga förelägganden om repara-
            tion. Därmed drar ärendena ut på tiden och förfallet fortgår.
            Från många synpunkter vore det av stort värde om snabbare avgöranden
            kunde nås när det gäller ärenden om tvångsreparation utan att
            fastighets- ägarnas rättssäkerhet fördenskull äventyras. Både
            från samhällsekonomisk och från de berörda hyresgästernas synpunkt
            är det mycket angeläget att ärenden om vanvård av fastigheter
            bringas till snabbt avgörande. Med stöd av det anförda hemställes,
            att riksdagen måtte besluta att hos Kungl. Maj:t anhålla om Översyn
            av möjligheterna att få till stånd snabbare av- göranden av fall
            av vanvård av fastigheter.
          </p>
          <p>
            Stockholm den 12 januari 1968 Bengt Sjönell (cp)
          </p>
          <p>
            Bihang till riksdagens protokoll 1968. 4 saml. Nr 40—48
          </p>
        </div>
      </div>
    </body>
  </text>
</TEI>
