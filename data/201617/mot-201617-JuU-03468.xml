<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-JuU-03468">
  <teiHeader>
    <fileDesc>
      <titleStmt>
        <title>Grov organiserad brottslighet och illegal vapenhantering</title>
        <author corresp="i-Kn2C4HPwWcqbEgtUtWTc5F">av Roger Haddad m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3468 av Roger Haddad m.fl. (L)</title>
          <idno type="rdwebb">H4023468</idno>
          <rs type="number">3468</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H4023468/text</ref>
          <ref type="dokument_url_html">http://data.riksdagen.se/dokument/H4023468</ref>
          <ref type="dokumentstatus_url_xml">http://data.riksdagen.se/dokumentstatus/H4023468</ref>
          <ref type="docx">http://data.riksdagen.se/fil/D999E57F-6304-4994-BB5A-4A465D9D98A5</ref>
          <ref type="pdf">http://data.riksdagen.se/fil/7E3124CD-9AAF-4106-8315-6A932FDACAED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VVi8krkHYpBF7DjUvH2Jot" type="signed"/>
        <correspContext corresp="i-VVi8krkHYpBF7DjUvH2Jot">
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-ABJxxWhx9dgJx31TooRAKD" type="submitted">
          <date when="2016-10-05"/>
          <time when="16:41:51"/>
        </correspAction>
        <correspAction xml:id="i-4socBTTSsTZgHN41CAz8QL" type="reviewed">
          <date when="2016-10-06"/>
          <time when="13:40:17"/>
        </correspAction>
        <correspAction xml:id="i-829rip2ud2G17EnqjfQ3sn" type="referred">
          <date when="2016-10-14"/>
        </correspAction>
        <correspAction xml:id="i-K7MYk8f6qB85KBo5zUwRRa" type="assigned">
          <date when="2017-07-04"/>
          <time when="08:18:55"/>
        </correspAction>
        <correspContext corresp="i-K7MYk8f6qB85KBo5zUwRRa">
          <ref type="assignedTo">Justitieutskottet</ref>
        </correspContext>
        <correspAction xml:id="i-HXmFgA9RriNP1idqrq5mSy" type="behandlas_i"/>
        <correspContext corresp="i-HXmFgA9RriNP1idqrq5mSy">
          <ref type="uppgift">2016/17:JuU17</ref>
          <ref type="ref_dok_id">H401JuU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU17</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XWaDDmN7im3hyw5WRp7dcx" type="behandlas_i"/>
        <correspContext corresp="i-XWaDDmN7im3hyw5WRp7dcx">
          <ref type="uppgift">2016/17:FöU7</ref>
          <ref type="ref_dok_id">H401FöU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FöU7</ref>
          <ref type="ref_dok_titel">Samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TMorHXR7oNo5EMLAb1XWN5" type="behandlas_i"/>
        <correspContext corresp="i-TMorHXR7oNo5EMLAb1XWN5">
          <ref type="uppgift">2016/17:UU9</ref>
          <ref type="ref_dok_id">H401UU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU9</ref>
          <ref type="ref_dok_titel">Strategisk exportkontroll 2016 - krigsmateriel och produkter med dubbla användningsområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6zbmgXuKcxZTGzo5rJkDcU" type="behandlas_i"/>
        <correspContext corresp="i-6zbmgXuKcxZTGzo5rJkDcU">
          <ref type="uppgift">2016/17:CU8</ref>
          <ref type="ref_dok_id">H401CU8</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU8</ref>
          <ref type="ref_dok_titel">Insolvens- och utsökningsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9VMcKvWuy2HjimijHBtoaJ" type="behandlas_i"/>
        <correspContext corresp="i-9VMcKvWuy2HjimijHBtoaJ">
          <ref type="uppgift">2016/17:SkU1</ref>
          <ref type="ref_dok_id">H401SkU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU1</ref>
          <ref type="ref_dok_titel">Utgiftsområde 3 Skatt, tull och exekution</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DEnZ57nBHu1Fen6TfbnPmU" type="behandlas_i"/>
        <correspContext corresp="i-DEnZ57nBHu1Fen6TfbnPmU">
          <ref type="uppgift">2016/17:JuU18</ref>
          <ref type="ref_dok_id">H401JuU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU18</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4UiQimZC6Uh9wJpscZG7kL" type="behandlas_i"/>
        <correspContext corresp="i-4UiQimZC6Uh9wJpscZG7kL">
          <ref type="uppgift">2016/17:JuU19</ref>
          <ref type="ref_dok_id">H401JuU19</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU19</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-D1b318rsKhyTqnmQTudCAf" type="behandlas_i"/>
        <correspContext corresp="i-D1b318rsKhyTqnmQTudCAf">
          <ref type="uppgift">2016/17:FöU10</ref>
          <ref type="ref_dok_id">H401FöU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FöU10</ref>
          <ref type="ref_dok_titel">Skärpta straff för brott mot tillståndsplikten för explosiva varor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JyQugbeaNmwUUUbi8ihHeN" type="behandlas_i"/>
        <correspContext corresp="i-JyQugbeaNmwUUUbi8ihHeN">
          <ref type="uppgift">2016/17:JuU16</ref>
          <ref type="ref_dok_id">H401JuU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU16</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LY7bhBLZE1u2gQkMkzdstb" type="motHeader">
        <div xml:id="i-U3J2v9EjqSfkU3uBTUzCfs" type="motTitle">
          Motion till riksdagen 2016/17:3468 av Roger Haddad m.fl. (L)
          Grov organiserad brottslighet och illegal vapenhantering
        </div>
      </div>
      <div xml:id="i-6pLe5cMWcB4ddom5U4NaZm" type="motBody">
        <div xml:id="i-DgkTLeW8yFJ14UdWW8dzw2" type="motProposal" subtype="förslag">
          <head xml:id="i-SQBgwCyNjhQejtDouPdsQq">
            Förslag till riksdagsbeslut
          </head>
          <list xml:id="i-AdpDSSAYKwugqRnxkSytp3" style="ol">
            <item xml:id="i-41So8ymDokNCCt9nk2WTtX">
              Riksdagen ställer sig bakom det som anförs i motionen om operativt
              mandat för Europol och tillkännager detta för regeringen.
            </item>
            <item xml:id="i-UwG3ASm9cSGGHmWcQPPVZu">
              Riksdagen ställer sig bakom det som anförs i motionen om förstärkt
              samarbete enligt Prümrådsbeslutet och Atlasrådsbeslutet och tillkännager
              detta för regeringen.
            </item>
            <item xml:id="i-4A28qcnLdVRhKiVBLoTHhA">
              Riksdagen ställer sig bakom det som anförs i motionen om Europols
              analytiska kapacitet och tillkännager detta för regeringen.
            </item>
            <item xml:id="i-nNZQ8G6yW4akRYxo1TB5G">
              Riksdagen ställer sig bakom det som anförs i motionen om en europeisk
              åklagarmyndighet och tillkännager detta för regeringen.
            </item>
            <item xml:id="i-TNAhroBP8zj8hEwRNFmxzd">
              Riksdagen ställer sig bakom det som anförs i motionen om listan
              över EU-brott och tillkännager detta för regeringen.
            </item>
            <item xml:id="i-YG1dXWwBKhRNynEPHS29WN">
              Riksdagen ställer sig bakom det som anförs i motionen om samarbetsavtal
              med länder i EU:s närområde och tillkännager detta för regeringen.
            </item>
            <item xml:id="i-CWkNRQfknAUf8qwQqPxHu8">
              Riksdagen ställer sig bakom det som anförs i motionen om kriminalisering
              av förberedelse till grovt vapenbrott och vapenbrott av normalgraden
              och tillkännager detta för regeringen.
            </item>
            <item xml:id="i-88PL5vCExymCfgMicC91Hn">
              Riksdagen ställer sig bakom det som anförs i motionen om att
              otillåten hantering av handgranater ska klassas som vapenbrott
              och tillkännager detta för regeringen.
            </item>
            <item xml:id="i-SiY4PAKxsFU8X7PvrQoHQP">
              Riksdagen ställer sig bakom det som anförs i motionen om Tullverkets
              befogenheter att ingripa mot brandfarliga eller explosiva varor
              och tillkännager detta för regeringen.
            </item>
            <item xml:id="i-T7kE3RUyUrnQqFWiVR2SSF">
              Riksdagen ställer sig bakom det som anförs i motionen om krigsmateriellagen
              och tillkännager detta för regeringen.
            </item>
            <item xml:id="i-WGxtmdu7PhxgCtXicCTYhW">
              Riksdagen ställer sig bakom det som anförs i motionen om en ny,
              tidsbegränsad vapenamnesti och tillkännager detta för regeringen.
            </item>
            <item xml:id="i-Y8PiS93NTYHXSVgfCMNK1k">
              Riksdagen ställer sig bakom det som anförs i motionen om synnerligen
              grovt smugglingsbrott och tillkännager detta för regeringen.
            </item>
            <item xml:id="i-64drw59xstgyxJqSGV98s5">
              Riksdagen ställer sig bakom det som anförs i motionen om ytterligare
              utvidgning av det kriminaliserade området vad avser förstadier
              till brott som är särskilt knutna till organiserad brottslighet
              och tillkännager detta för regeringen.
            </item>
            <item xml:id="i-NnRW9eK4sVKg1Co4AcdfEw">
              Riksdagen ställer sig bakom det som anförs i motionen om lagstiftningen
              om bilmålvakter och tillkännager detta för regeringen.
            </item>
            <item xml:id="i-vA1P8KwJDVEYcRy2oLsDR">
              Riksdagen ställer sig bakom det som anförs i motionen om avhopparverksamhet
              och tillkännager detta för regeringen.
            </item>
          </list>
        </div>
        <div xml:id="i-7EXTqERjJzYy5k4eJF8PPi" type="motContent">
          <head xml:id="i-KZVuj72cyaEoQJP5hsdTMT" type="h1">
            Motivering
          </head>
          <p xml:id="i-YTsZtxSF44FAMEUCf7mvns">
            Den grova organiserade brottsligheten är ett allvarligt hot mot
            rättssamhället och enskilda människors trygghet. Brottsligheten
            är mångskiftande, projektbaserad och ofta gränsöverskridande,
            vilket gör det europeiska och internationella arbetet centralt.
          </p>
          <p xml:id="i-B2mEU8zi2KfNrzSf4G6BBV">
            Enligt Polismyndigheten finns det i landet över 50 utsatta områden,
            varav fjorton är särskilt utsatta, där parallella strukturer och
            kriminella miljöer är ett påtagligt problem och där äldre rekryterar
            yngre till att begå brott eller på olika sätt organiserar dem
            till att stötta och bidra i den kriminella miljön. Ett effektivt
            arbete mot den organiserade brottsligheten kräver ett starkare
            europeiskt samarbete, bättre brottsförebyggande arbete, tydligare
            och tidigare insatser för att fånga upp unga människor på väg
            att utveckla en kriminell livsstil men också en översyn av straffrätten.
          </p>
          <p xml:id="i-7FWJgPHZ3dwWdqTVD6d1NR">
            Liberalerna lägger här fram ett antal förslag för att motverka
            den grova organiserade brottsligheten. Vi har även nyligen lagt
            fram en motion om arbetet för att skydda barn mot människohandel,
            sexuella övergrepp m.m. Vidare presenterar vi också en särskild
            motion om grov organiserad brottslighet med förslag som är gemensamma
            för de fyra allianspartierna.
          </p>
          <head xml:id="i-9ixN6mbwRU1wfMB8Er4t4a" type="h2">
            Starkare Europasamarbete
          </head>
          <p xml:id="i-Nza1r1so9JzfucxPhvChoB">
            Enligt Europol finns det 3 600 olika nätverk av organiserad brottslighet
            som är aktiva i EU. Deras verksamhet är ofta diversifierad, med
            många olika kriminella verksamheter samlade i koncernliknande
            strukturer. Deras organisationer blir allt mer flexibla, allt
            mer gränsöverskridande och deras verksamhet allt mer diversifierad.
            Inkomster från en typ av brott används för att investera i andra.
            De utnyttjar EU:s öppna gränser, den utvecklade transportinfrastrukturen
            och internets och mobiltelefonins möjligheter. De spelar skickligt
            ut olika rättssystem mot varandra.
          </p>
          <p xml:id="i-Kaje5TwHdVbENcmGLEKDCx">
            Ungefär en tredjedel av de organiserade kriminella nätverken
            i EU ägnar sig åt produktion eller distribution av narkotika.
            Konkurrensen på narkotikamarknaderna är hög, smugglingsvägarna
            förändras och ligorna är innovativa och flexibla. Även människohandel
            och illegal vapenhantering är stora och lönsamma branscher. Den
            organiserade brottsligheten verkar dock inom många olika verksamhetsfält,
            där också miljöbrott, illegala spel, piratkopior, barnpornografi
            eller handel med utrotningshotade arter kan nämnas som exempel.
          </p>
          <p xml:id="i-Gj99ByKAa2QB3PnUTgYiri">
            Gemensamma europeiska lösningar är nödvändiga för att komma åt
            kärnan på problemet. När illegala varor införskaffas i ett land,
            säljs i ett annat och pengarna göms i ett tredje blir det allt
            svårare att få fast brottslingarna och verkligen veta var de ska
            ställas inför rätta.
          </p>
          <p xml:id="i-BYC1K3JYVu8sVNindUud48">
            Med en effektiv gränsöverskridande bevisning samt en samlad polisiär
            kompetens ökar möjligheten att identifiera transnationella kriminella
            trender och mönster. Detta är ofta helt avgörande för att se den
            helhet som nationella myndigheter kan missa.
          </p>
          <head xml:id="i-V1kXEGZ4wdRqHQZZUJjs3F" type="h3">
            Ge Europol operativt mandat
          </head>
          <p xml:id="i-MUt1WhQhSrMF5NsAPY85A6">
            Vissa reformer som vi liberaler länge har förespråkat har nu
            förverkligats. Genom Lissabonfördraget har rättsliga och inrikes
            frågor blivit del av EU:s ordinarie lagstiftningsförfarande, där
            Europaparlamentet har stort inflytande. Europol har förvandlats
            från ett reaktivt mellanstatligt organ till en proaktiv undersökande
            EU-myndighet.
          </p>
          <p xml:id="i-3VnVCGQbfxK9Gijs6T1vR3">
            Men Europol har till skillnad mot FBI i USA inte rätt att driva
            egna förundersökningar eller bedriva operativt arbete runt om
            i medlemsländerna. Uppgiften är i stället att bistå de nationella
            polismyndigheterna med information och specialistkompetens samt
            underlätta samarbete mellan de nationella myndigheterna.
          </p>
          <p xml:id="i-MJchEAmZ9JqjWYoABVJRnw">
            Byrån har själv påpekat att det krävs ett operativt mandat för
            att på allvar kunna bekämpa den organiserade brottsligheten på
            ett effektivt sätt. Att ge Europol egna operativa befogenheter
            kräver dock en fördragsändring.
          </p>
          <p xml:id="i-MnYgZYhXegKxP7JcRxFHo8">
            Ett Europol med operativt mandat handlar för det första om att
            stärka samarbetet mellan de nationella poliserna, för det andra
            om att se till att Europol kan anställa svenska poliser för att
            tillsammans med kollegor runt om i Europa, inklusive den svenska
            polisen, bekämpa den grova och organiserade brottsligheten.
          </p>
          <p xml:id="i-W5mbCZSKdZNWuiUuggXxSx">
            Ett tänkbart förslag vore att Europol skulle kunna ges möjligheten
            att runt om i medlemsstaterna anställa nationellt behöriga poliser
            för tjänst i Europolkontor runt om i medlemsländerna. Det skulle
            innebära att man exempelvis kunde skapa ett Europolkontor i Sverige
            där de som bedriver den operativa polisverksamheten skulle vara
            behöriga svenska poliser med samma krav som i den svenska polisen,
            och följa samma regelverk. Skillnaden vore att dessa poliser skulle
            vara underställda Europols ledning i Haag i stället för Polismyndigheten
            i Stockholm.
          </p>
          <p xml:id="i-XUFLHZtLmfKLDVbcavHrRQ">
            På detta vis skulle man säkra att det är svenska poliser med
            goda kunskaper i exempelvis svenska språket och det svenska rättssystemet
            som skulle få rätt att ägna sig åt operativt polisarbete i Sverige.
            Samtidigt skulle dessa personer enbart arbeta mot den grova, gränsöverskridande
            och organiserade brottsligheten i en organisation som vore genuint
            europeisk. Självklart skulle de också behöva arbeta i nära samverkan
            med den svenska polisen.
          </p>
          <p xml:id="i-TTjGoRuSM8h6hsa73DQstD">
            En annan möjlighet, som inte utesluter den förra, skulle vara
            att bygga vidare på de strukturer som utvecklats med stöd av Prümrådsbeslutet
            och Atlasrådsbeslutet. Enligt Prümrådsbeslutet får medlemsstaternas
            myndigheter genomföra gemensamma insatser där tjänstemän från
            en stat deltar i insatser på en annan stats territorium samt begära
            bistånd av varandra vid större evenemang, katastrofer och allvarliga
            olyckor. För att genomföra ett samarbete enligt Prümrådsbeslutet
            krävs att detta kan motiveras för att förebygga, förhindra eller
            upptäcka brott eller upprätthålla allmän ordning och säkerhet.
          </p>
          <p xml:id="i-X61DJm6i8Ucfam82uTFr5t">
            Enligt Atlasrådsbeslutet får en medlemsstat begära bistånd av
            en särskild insatsgrupp i en annan medlemsstat för att hantera
            en krissituation. Biståndet kan bl.a. bestå av genomförande av
            operationer. Samarbete enligt Atlasrådsbeslutet är avgränsat till
            åtgärder för att förhindra eller på annat sätt ingripa mot handlingar
            som kan utgöra terroristbrott. I sammanhanget kan nämnas att en
            aktuell departementspromemoria har tagits fram med de lagförslag
            som krävs för att regeringen och Polismyndigheten ska få ta initiativ
            till gemensamma insatser enligt Prüm- och Atlasrådsbesluten (Ds
            2016:13).
          </p>
          <p xml:id="i-9TQNzBPPVf8EJ3Q9vhYYud">
            Prüm- och Atlasrådsbesluten lägger alltså grunden för medlemsstaternas
            möjlighet att begära bistånd av varandra i vissa avgränsade situationer.
            Steget därifrån till att skapa en operativ styrka hos Europol
            som också kan användas vid gemensamma insatser är inte alltför
            långt.
          </p>
          <head xml:id="i-AneSkKQng4xhpzi5kpLaxn" type="h3">
            Stärk Europols analytiska kapacitet
          </head>
          <p xml:id="i-CFw6gXiv4TGb2w2GwbVmkJ">
            En av de viktigaste åtgärderna – som kan genomföras oberoende
            av ovanstående – är att stärka den analytiska kapaciteten hos
            Europol. Hos Europol finns också spetskompetens kring kreditkortsförfalskning,
            förfalskning av eurosedlar och produktion av syntetiska droger.
            Men analysfunktionen bör utökas väsentligt. Här ska några av EU:s
            främsta experter på till exempel människohandel samt barnpornografi
            finnas.
          </p>
          <head xml:id="i-2DpPVH1d233tuyEPATaAw4" type="h3">
            Inrätta en europeisk åklagarmyndighet
          </head>
          <p xml:id="i-KfzFckN5YUadHFX3KmZDSi">
            Eurojust, det straffrättsliga samarbetet mellan åklagare i EU-länderna,
            har i likhet med Europol inte någon möjlighet att bedriva någon
            egen brottsutredande verksamhet, utan arbetar för att främja och
            förbättra samordningen mellan medlemsstaterna, när det handlar
            om grov gränsöverskridande brottslighet, genom att till exempel
            samordna åtal i flera medlemsstater samtidigt.
          </p>
          <p xml:id="i-81C1UL3oRAVRKek4rnWpma">
            Lissabonfördraget gör det möjligt att utveckla Eurojust till
            en europeisk åklagarmyndighet med rätt att bedriva förundersökningar
            och beordra spaning och tillslag i flera länder samtidigt. En
            sådan åklagarmyndighet skulle vara en viktig förstärkning av det
            europeiska samarbetet mot grov och gränsöverskridande brottslighet.
            Ett första steg skulle vara den nu aktuella frågan om att inrätta
            en EU-åklagarmyndighet med exklusiv behörighet att utreda brott
            mot EU:s finansiella intressen, till exempel fusk med EU-bidrag.
          </p>
          <head xml:id="i-Wxpb68L3FiFKXwDm3JkDqk" type="h3">
            Utöka antalet EU-brott
          </head>
          <p xml:id="i-7E3f9sqRNesL9G7k7VjQGn">
            För att ett brott ska kunna utredas av Europol eller för att
            EU ska kunna lagstifta om gemensamma regler för strafflängd måste
            brottet vara definierat i EU:s fördrag. I dag är terrorism, människohandel,
            narkotikahandel, vapenhandel, penningtvätt, korruption, förfalskning
            av pengar och it-brott med på listan över sådan brottslighet.
            Men den grova gränsöverskridande brottsligheten är mer diversifierad
            än så. Momsbedrägerier är ett stort och i högsta grad gränsöverskridande
            problem, då ligorna utnyttjar att länder har olika regler och
            inte alltid utbyter information. Ett annat allvarligt problem
            är miljöbrott.
          </p>
          <p xml:id="i-RvWe8w5GHkaDBdu1SeJiLQ">
            Liberalerna vill därför att listan över EU-brott utvidgas, så
            att även miljöbrott, skattebrott och andra områden där grov organiserad
            brottslighet opererar kan utredas av Europol.
          </p>
          <head xml:id="i-QT44X4yysQQgBSod4Lhi8P" type="h3">
            Fler samarbetsavtal med EU:s grannländer
          </head>
          <p xml:id="i-Ed6xR5RqXhshHajoRx2YPL">
            Ett ökat samarbete med EU:s grannländer är av stor betydelse
            för insatserna mot grov organiserad brottslighet. Liberalerna
            ser positivt på att Sverige nyligen har ingått två avtal om samarbete
            om bekämpning av grov brottslighet med Moldavien och Serbien.
            Samarbetet gäller tullen och polisen i Sverige samt i Moldavien
            och Serbien.
          </p>
          <p xml:id="i-Y8n741fRzPbELztVaGj45w">
            Avtalen innebär i korthet att behöriga brottsbekämpande myndigheter
            får begära och överlämna uppgifter som behövs för att upptäcka
            och utreda grova brott. I avtalen finns ett antal grunder för
            att inte lämna ut de begärda uppgifterna, till exempel om det
            skulle kunna skada nationella intressen, påverka en pågående utredning
            eller annars stå i strid mot rättsprinciper.
          </p>
          <p xml:id="i-WwLsZTiMrtRqErmscygVye">
            Fler liknande samarbetsavtal, särskilt med övriga länder på västra
            Balkan där arbetet är inställt på ett framtida EU-medlemskap,
            skulle ytterligare förbättra möjligheterna att bekämpa grov och
            gränsöverskridande brottslighet. En förutsättning för sådana samarbeten
            är att rättssäkerheten upprätthålls och att de utformas på ett
            sätt som fullt ut är förenligt med respekten för de individuella
            fri- och rättigheterna.
          </p>
          <head xml:id="i-NVfj7WaggPYEjkdeJD3zj6" type="h2">
            Insatser mot illegal vapenhantering
          </head>
          <p xml:id="i-8xZqEmmmMeLSr8QvQCc9DH">
            Ett växande problem är att den organiserade brottslighetens tillgång
            till tung beväpning har ökat, samtidigt som våldsanvändningen
            har blivit grövre. I Polismyndighetens rapport om organiserad
            brottslighet 2015 konstateras att det skett en ökad våldsanvändning
            bland kriminella individer. Våldet från kriminella aktörer ökar
            både i omfattning och grovhet. Det är alltså fler personer som
            är mer benägna att använda våld samtidigt som våldet blir grövre.
            Den ökande våldsanvändningen påverkar särskilt situationen för
            de boende i vissa utsatta områden och stadsdelar.
          </p>
          <p xml:id="i-VbYNLnfKUMcdjpGEWvb9rZ">
            Polismyndigheten pekar ut den ökande våldsanvändningen som ett
            av de största problemen kopplade till organiserad brottslighet,
            och även tillgången till skjutvapen bedöms ha ökat bland kriminella.
            Konverterade skjutvapen och automatvapen har blivit vanligare,
            liksom handgranater och sprängmedel som i dag inte klassas som
            vapen.
          </p>
          <p xml:id="i-DpNbdhSAnZwCYUz412oRdG">
            Som nämnts ovan är vapensmuggling och olaglig vapenhandel en
            av den organiserade brottslighetens viktigaste inkomstkällor.
            Så kallad multikriminalitet är vanlig, det vill säga att samma
            nätverk t.ex. smugglar både narkotika och vapen.
          </p>
          <p xml:id="i-VSFr4G9QU3NpGK5dCwZ8dD">
            Under alliansregeringen har Liberalerna medverkat till att lagstiftningen
            mot vapenbrott har skärpts och att rättsväsendet har fått fler
            redskap för att motverka vapenbrott. Men mer måste göras. De alarmerande
            händelserna i vissa av våra mest utsatta bostadsområden visar
            att det är en central trygghetsfråga att ytterligare öka insatserna
            mot vapenbrott.
          </p>
          <p xml:id="i-JhmRd3GesWS3FdBtxk2DTn">
            Det är samtidigt viktigt att detta görs utan att försvåra för
            de hundratusentals ansvarsfulla vapenägare som har licens för
            vapenanvändning i samband med jakt eller skyttesport. Det är vapenbrotten
            som ska bekämpas – inte vapen som innehas lagligt och förvaras
            väl.
          </p>
          <head xml:id="i-KwWQuwqZybxFodqCsh1pQz" type="h3">
            Kriminalisera förberedelse till vapenbrott
          </head>
          <p xml:id="i-KzAbAyhcVSDUhWacZ1Y2ZT">
            I dag är förberedelse till vapenbrott inte kriminaliserat, vilket
            allvarligt försvårar möjligheten att ingripa mot vapenbrott redan
            på planeringsstadiet. Sedan 2014 föreligger ett färdigt utredningsförslag
            om att försök, förberedelse eller stämpling till grovt vapenbrott
            ska kriminaliseras. Detta är otillräckligt. Liberalerna anser
            att förberedelse till såväl grovt vapenbrott som vapenbrott av
            normalgraden ska vara kriminaliserat.
          </p>
          <head xml:id="i-P21iM5AJAFA5GdCMATBpdy" type="h3">
            Klassa handgranater som vapen
          </head>
          <p xml:id="i-NTnGMV6MGoedZxWHVakzxn">
            Handgranater saknar fredlig användning, men trots detta klassas
            handgranater inte som vapen utan sorterar under lagen (2010:1011)
            om brandfarliga och explosiva varor. Som Polismyndigheten framhållit
            har handgranater blivit en allt vanligare form av beväpning för
            den organiserade brottsligheten.
          </p>
          <p xml:id="i-6iGZbhtq4KNJwERu1dFZzy">
            Liberalerna föreslår att handgranater klassas som vapen och att
            otillåten hantering av handgranater således klassas som vapenbrott.
            Detta hindrar inte att straffsatserna i lagen om brandfarliga
            och explosiva varor också ses över och bringas i nivå med straffsatserna
            i vapenlagen, vilket nyligen har föreslagits i en promemoria som
            upprättats inom Justitiedepartementet (”Skärpta straff för allvarliga
            brott mot lagen om brandfarliga och explosiva varor”), men till
            skillnad från handgranater har andra brandfarliga och explosiva
            varor civila användningsområden inom t.ex. industrin. Handgranater,
            däremot, ska av lagen bedömas som de vapen de är.
          </p>
          <head xml:id="i-8xAjHGa9pyyTmXhoTpdpDj" type="h3">
            Bredda Tullverkets befogenheter
          </head>
          <p xml:id="i-rwe6BA7mVGVPVYDZXybYz">
            Den så kallade inregränslagen (1996:701) reglerar Tullverkets
            särskilda befogenheter vid införsel eller utförsel av vissa varor
            över Sveriges gräns mot ett annat EU-land. Lagen ger Tullverket
            möjlighet att ingripa vid in- eller utförsel av vapen, men däremot
            inte handgranater eller andra föremål som klassas som brandfarliga
            eller explosiva varor. Inregränslagen bör breddas så att Tullverket
            får samma befogenhet att ingripa mot brandfarliga eller explosiva
            varor som mot vapen. Professor Petter Asp, som utrett frågan,
            har i september 2016 lagt fram förslag med denna innebörd.
          </p>
          <head xml:id="i-HXLBMX8jTiB2GmGL8rAzCy" type="h3">
            Se över krigsmateriellagen
          </head>
          <p xml:id="i-JbypDLBVgAXhrXJM92gYW3">
            I detta sammanhang bör också lagen (1992:1300) om krigsmateriel
            ses över. Krigsmateriellagen gör vissa hänvisningar till vapenlagen
            vad gäller införsel av vapen, men däremot inte vad gäller utförsel.
            En analys bör göras av huruvida det föreligger behov av att förtydliga
            krigsmateriellagen för att motverka den grova form av brottslighet
            som olovlig utförsel av vapen är.
          </p>
          <head xml:id="i-RkXE5SaNmHTtfWkYdjEBnY" type="h3">
            Vapenamnesti
          </head>
          <p xml:id="i-TUYJfqQRs76PSQUxdUQGbn">
            För att få bort illegala vapen från gatorna bör det genomföras
            en ny, tidsbegränsad vapenamnesti i Sverige. Under en vapenamnesti
            kan den som innehar ett skjutvapen eller ammunition utan att ha
            rätt till det undgå straff om han eller hon frivilligt lämnar
            in egendomen till polisen. Den som lämnar in vapnen eller ammunitionen
            får vara anonym.
          </p>
          <p xml:id="i-CAEVjRQDFrasxkzo2JdgMi">
            Det har tidigare genomförts tre tidsbegränsade vapenamnestier
            1993, 2007 respektive 2013, samtliga med gott resultat och samtliga
            på initiativ av Alliansens partier. Regeringen har uttalat att
            den avser att genomföra en fjärde vapenamnesti längre fram i tiden.
            Liberalerna anser att en sådan bör genomföras snarast.
          </p>
          <head xml:id="i-XtFWgtNQLNCV2xjZh6ErSV" type="h2">
            Inför synnerligen grovt smugglingsbrott
          </head>
          <p xml:id="i-LxZENQ8uSvs4RLq3awAZ9G">
            I dag straffas smuggling av normalgraden med böter eller fängelse
            i högst två år, medan grovt smugglingsbrott straffas med fängelse
            i mellan sex månader och sex år. För smuggling av narkotika gäller
            en särskild straffskala med högre straff, vilket gör att hemliga
            tvångsmedel som avlyssning är möjliga att använda. Detta är däremot
            inte möjligt vid annan smuggling, inte ens om den sker i stor
            skala och innebär betydande samhällsfara, till exempel omfattande
            vapensmuggling.
          </p>
          <p xml:id="i-VqnoYuaKF7uQSzakPR8WVT">
            Vi vill därför införa en ny bestämmelse om synnerligen grovt
            smugglingsbrott. Vid bedömning av om ett smugglingsbrott är att
            betrakta som synnerligen grovt ska det på samma sätt som vid narkotikabrott
            vägas in om gärningen har ingått som ett led i en verksamhet som
            utövats i organiserad form i syfte att i stor omfattning bedriva
            handel med produkter som innebär särskild fara (t.ex. vapen),
            eller om gärningen på något annat sätt varit av synnerligen farlig
            art. Genom att minimistraffet läggs högre kommer rättsväsendet
            att ha bättre möjlighet att besluta om hemliga tvångsmedel, vilket
            förbättrar förutsättningarna att upptäcka och beivra organiserad
            och storskalig smuggling.
          </p>
          <head xml:id="i-V9WwazGwfzaZJ5K2ZM8LL3" type="h2">
            Kriminalisera förstadierna till ytterligare brott
          </head>
          <p xml:id="i-QAkJs1x7nb3ZJPyWpL2DL2">
            Ju tidigare i brottsplaneringen som rättssamhället kan ingripa
            och lagföra, desto bättre möjligheter att störa, förhindra och
            pressa tillbaka den organiserade brottsligheten. Lagstiftningen
            har nyligen skärpts så att stämpling har kriminaliserats avseende
            ett antal brott som typiskt sett ingår i den organiserade brottslighetens
            arbetssätt, däribland grovt olaga tvång, grovt olaga hot, grov
            stöld, grovt bedrägeri, grov förskingring, grovt skattebrott,
            grov trolöshet mot huvudman, grov oredlighet mot borgenärer, grov
            utpressning, grovt våld eller hot mot tjänsteman, grov förgripelse
            mot tjänsteman, grovt vapenbrott, synnerligen grovt vapenbrott
            och grovt fall av övergrepp i rättssak.
          </p>
          <p xml:id="i-XrT8SrpxieboEAJZjFUdRz">
            När det gäller övergrepp i rättssak har även stämpling till brott
            av normalgraden kriminaliserats. Detta är fullt befogat, eftersom
            övergrepp i rättssak är ett brott som så tydligt är kopplat till
            organiserad brottslighet. Vi menar att det nu är dags att gå vidare
            och kriminalisera stämpling även till normalgraden av andra brott
            som har särskild anknytning till organiserad brottslighet. Som
            ovan nämns gäller detta vapenbrott, men även olaga hot och utpressning
            är aktuella.
          </p>
          <p xml:id="i-SR4TdKsJjEKYzrVjHh3r5J">
            Vi anser att en förnyad analys bör göras för att ytterligare
            utvidga det kriminaliserade området vad avser förstadier till
            brott som är särskilt knutna till organiserad brottslighet.
          </p>
          <head xml:id="i-JW3xgxuXrZNm4WxH7P1Yhg" type="h2">
            Skärp lagstiftningen om bilmålvakter
          </head>
          <p xml:id="i-4UzfGCZ2VTALWm1wGfNnnQ">
            Olagliga fordon är ett av många allvarliga problem med koppling
            till organiserad brottslighet. Fordonen används som flyktbilar,
            murbräckor eller gömmor för narkotika och stöldgods. Genom att
            bilarna registreras på så kallade målvakter blir det svårare att
            komma åt dem som egentligen begagnar sig av fordonet.
          </p>
          <p xml:id="i-5hrqt6pq7CQDeP7KWUDHzb">
            Den 1 juli trädde lagändringar i kraft för att motverka problemet
            med bilmålvakter. Kronofogden fick rätt att ta i utmätning ett
            fordon om parkeringsavgift, fordonsskatt och trängselskatt över
            ett visst belopp inte betalats. Vidare får staten och kommunerna
            möjlighet att i vissa fall flytta och omhänderta ett fordon om
            fordonet är parkerat i strid mot gällande föreskrifter och den
            registrerade ägaren har obetalda felparkeringsavgifter som överstiger
            ett visst belopp och som har lämnats för indrivning.
          </p>
          <p xml:id="i-PPn3PtKPTnMcqHQA8BgDvb">
            Tyvärr visar det sig dock att lagändringarna har haft mycket
            begränsad effekt. Orsakerna till detta är flera, bland annat att
            kommunerna inte får flytta bilar som är korrekt parkerade. Flertalet
            bilar är dessutom i så dåligt skick att de inte är utmätningsbara.
          </p>
          <p xml:id="i-6tSVenca5Sq7mUdYG6UBD3">
            Transportstyrelsens statistik ger vid handen att antalet bilmålvakter
            inte har minskat. I början av år 2016 fanns det 139 privatpersoner
            i Sverige som stod som registrerade ägare till över 100 bilar
            eller lastbilar, trots att de inte yrkesmässigt bedrev fordonshandel.
            Enligt Kronofogdemyndigheten var det sammanlagda skuldbeloppet
            för de fordonsrelaterade skulderna nästan 1,9 miljarder kronor
            i början av 2016.
          </p>
          <p xml:id="i-AjpbvxvwgVpsJfu9sxXctN">
            I Göteborg har antalet bilmålvakter de senaste två åren fördubblats,
            från nio till omkring 20 stycken. Nästan 3 000 fordon ägs av en
            och samma person i staden (Göteborgs-Posten 25/4 2016).
          </p>
          <p xml:id="i-XKNTH16U2TYZuFEH6Cktqf">
            Det är uppenbart att lagstiftningen kring bilmålvakter behöver
            skärpas ytterligare, inom de ramar som uppställs av egendomsskyddet
            i Europakonventionen och regeringsformen. Flera olika möjligheter
            bör prövas, till exempel att öka kommunernas befogenheter att
            flytta målvakternas fordon även i den händelse de är korrekt parkerade.
            Samarbetet mellan de drabbade kommunerna och Kronofogden kan fördjupas
            ytterligare, vilket kan kräva lagändringar. Som en ytterligare
            åtgärd kan också övervägas att en person med omfattande fordonsrelaterade
            skulder inte ska kunna godkännas som registrerad ägare till nya
            fordon innan de gamla skulderna åtgärdats.
          </p>
          <head xml:id="i-5AtSB9n3LMDzkBZ6HLYiAz" type="h2">
            Bryt rekryteringen och stöd avhopparverksamhet
          </head>
          <p xml:id="i-7T5tvq5CB2prHXh77DUgja">
            Arbetet mot grov organiserad brottslighet måste gå hand i hand
            med arbetet för att förebygga nyrekrytering och hindra att ungdomar
            fastnar i en kriminell livsstil. Ingen föds till grovt kriminell,
            utan rekryteringen sker ofta vid unga år. Ingen är heller dömd
            på förhand att förbli grovt kriminell livet ut.
          </p>
          <p xml:id="i-YGaH89HvZNSr4sRTjcpTjV">
            I en separat motion lägger Liberalerna fram ett antal förslag
            för att förbättra insatserna gentemot unga lagöverträdare. Därutöver
            har Liberalerna även ett antal förslag för att stärka arbetet
            med barnrättsfrågor och förbättra barns och ungdomars sociala
            uppväxtvillkor, vilka redovisas i annat sammanhang.
          </p>
          <p xml:id="i-Jtu4vwRXSqr4LD6bEkmm5A">
            Det behöver också finnas stöd för den som vill lämna det kriminella
            livet. Kriminalvårdens generella insatser är av stor betydelse,
            men till detta bör också läggas den särskilda så kallade avhopparverksamhet
            som riktar sig till den som vill lämna en kriminell livsstil.
            Den som under lång tid varit aktiv i grov organiserad brottslighet
            löper ofta en betydande risk som avhoppare. Samtidigt som den
            kriminelle ska ta ansvar för sina gärningar och avtjäna straff
            för dem behöver det därför finnas en individuell hotbildsanalys
            och bedömning av vilka insatser som kan bidra till att personen
            bryter med en kriminell livsstil och håller sig borta från fortsatt
            brottslighet.
          </p>
        </div>
        <div xml:id="i-L58ZSKN7XAcYZxB42sUJ8T" type="signatureBlock">
          <list xml:id="i-MyTu4tm7tKUuRueXFgg737">
            <item xml:id="i-CtcqmoYRNcxi84kNqBpSHW" who="i-Kn2C4HPwWcqbEgtUtWTc5F" type="signature">
              Roger Haddad (L)
            </item>
            <item xml:id="i-78qznLyb6tHF81ezJjryW3" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-YNEZJQweifkGhFTzKfXN62" who="i-S7wLw9aynA5vbRCsqxxL3N" type="signature">
              Tina Acketoft (L)
            </item>
            <item xml:id="i-XinbCrqxWYBgYaWq6NDyYW" who="i-QQYotqFjTJA7EiQZc1Wmzs" type="signature">
              Emma Carlsson Löfdahl (L)
            </item>
            <item xml:id="i-KR8ahsTtj61AB5muT3bEVT" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-6UbCed8HdimSrApG5QSfr3" who="i-HPYYRQv4ch2ZKcsG9Poys5" type="signature">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
