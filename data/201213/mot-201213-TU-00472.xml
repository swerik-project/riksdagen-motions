<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00472">
  <teiHeader>
    <fileDesc>
      <titleStmt>
        <title>Åtgärder för enklare och säkrare cykling</title>
        <author corresp="i-XSuWURvcJRjSbVSYUBBuD2">av Stina Bergström m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för enklare och säkrare cykling</title>
          <idno type="rdwebb">H002T472</idno>
          <rs type="number">T472</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T472/text</ref>
          <ref type="dokument_url_html">http://data.riksdagen.se/dokument/H002T472</ref>
          <ref type="dokumentstatus_url_xml">http://data.riksdagen.se/dokumentstatus/H002T472</ref>
          <ref type="doc">http://data.riksdagen.se/fil/9AF0DA77-9532-411E-A7F2-94F2CC12915B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JA7XhQErm4B5BLcqZvd7re" type="signed"/>
        <correspContext corresp="i-JA7XhQErm4B5BLcqZvd7re">
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-CPwT5s9MQB9Hc3KUZA87uc" type="numbering">
          <date when="2012-10-08"/>
        </correspAction>
        <correspAction xml:id="i-9uQJ5e4DuWRoMJW3JGs4Aa" type="submission">
          <date when="2012-10-05"/>
        </correspAction>
        <correspAction xml:id="i-6WgMhG1ogAW5jPKW3rAmPq" type="transfer">
          <date when="2012-10-04"/>
        </correspAction>
        <correspAction xml:id="i-RNE5dE58WTR1vjB7MuY3gh" type="assigned"/>
        <correspContext corresp="i-RNE5dE58WTR1vjB7MuY3gh">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motSummary">
          <head xml:id="i-Mrv2GKK5ix6AMkdfnMgNAH">
            Sammanfattning
          </head>
          <p xml:id="i-N2QuhTRHR8DKfdn7xWqMbV">
            Cyklingen är på frammarsch. Att människor vill cykla visar sig
            både i Stockholm där människor med dödsförakt kastar sig ut i
            den farliga och cykelovänliga trafiken och på landsbygden, där
            vissa, med livet som insats, cyklar på nybyggda ett-plus-två-vägar
            utan vägren medan bilarna susar förbi i 100 km/h.
          </p>
          <p xml:id="i-EFXMNZza4VU66zDd4JrBUx">
            Det är hög tid att vi riksdagspolitiker går från ord till handling
            och gör det enklare och säkrare att cykla i hela landet. Trots
            att 10 procent av resorna görs med cykel går bara 1 procent av
            våra infrastrukturinvesteringar till cykling. Vi behöver öronmärka
            mer statliga pengar för cykelsatsningar. Vi behöver se över de
            lagar som reglerar trafiken så att det blir enkelt att cykla.
            Vi måste förhindra att möjligheterna att cykla på landsbygden
            försämras när de statliga vägarna byggs om till två-plus-ett-vägar.
            Vi behöver underlätta för cyklister att plocka med sig cykeln
            på tåg och bussar. Om dessa och flera åtgärder handlar denna motion.
          </p>
        </div>
        <div type="motProposal" subtype="förslag">
          <head xml:id="i-P1fT6SXNjoF5qS4Pba5ofx">
            Förslag till riksdagsbeslut
          </head>
          <list style="ol">
            <item xml:id="i-Xke2HSV2vDCiyiUKEbHTL8">
              Riksdagen tillkännager för regeringen som sin mening vad som
              anförs i motionen om att staten bör anslå ytterligare medel för
              cykelåtgärder, 1,5 miljarder kronor att användas under åren 20132015,
              och att satsningen ska tas ur Trafikverkets anslag för väghållning.
            </item>
            <item xml:id="i-V1u3bwjSjv5iZ5xcEV11Mw">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag för att möjliggöra cykeltrafik i motsatt riktning
              på enkelriktade gator.
            </item>
            <item xml:id="i-BcpbpGEAGgX4efgqRUxL2x">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag om att bilar ska väja för cyklister då cyklisterna
              färdas på en huvudled.
            </item>
            <item xml:id="i-6voCUts9BhGg9jicDUpNZF">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag om att bilister måste lämna företräde för cyklister
              vid övergångsställen där det finns cykelbana.
            </item>
            <item xml:id="i-PxmHaLcW6db6Cm43apa8Kz">
              Riksdagen tillkännager för regeringen som sin mening vad som
              anförs i motionen om att Trafikverket bör utfärda en bashastighet
              på 30 km/h i landets tätorter.
            </item>
            <item xml:id="i-C4cJF287CwP8HPSKktjviN">
              Riksdagen tillkännager för regeringen som sin mening vad som
              anförs i motionen om att Trafikverket bör se till att alla två-plus-ett-vägar
              som tidigare haft, eller som bör ha, goda cykelmöjligheter nu
              tillförsäkras en cykelväg eller motsvarande för att skapa en trygg
              och säker cykelmiljö.
            </item>
            <item xml:id="i-PvZYvunmgDHqfFA6XqUSjY">
              Riksdagen tillkännager för regeringen som sin mening vad som
              anförs i motionen om att upphäva det nuvarande förbudet mot cykling
              på väg där det finns cykelbana i närheten.
            </item>
            <item xml:id="i-XKHs2Jvwhdpvi1Vcvmti59">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om en komplettering av kollektivtrafiklagen så att
              det blir obligatoriskt att kräva av både upphandlad och kommersiell
              trafik att resenärerna ska kunna ta med sig cyklar i kollektivtrafiken.
            </item>
          </list>
        </div>
        <div type="motContent">
          <head xml:id="i-BJgBAh3wGjkn1SJjFoKSNP" type="h1">
            Inledning
          </head>
          <p xml:id="i-JS2DUZnKFf5P72XVPfcRJh">
            Vem kunde för några år sedan tro att cykling skulle vara temat
            på ett seminarium arrangerat av en bilorganisation? Att 2012 års
            Tylösandsseminarium, arrangerat av Motorförarnas Helnykterhetsförbund,
            MHF, hade rubriken Snabbaste vägen till 2020 Nya vägar till säker
            cykling är inte bara glädjande utan också ett tecken på att tiderna
            förändras. Intresset för cykling har de senaste åren ökat snabbt
            och många sätter sig nu på cykeln både i städerna och på landet.
            Många regioner och kommuner upprättar cykelplaner, bygger cykelvägar
            och sänker hastigheten i tätorterna. Det är ett gott tecken för
            framtiden.
          </p>
          <p xml:id="i-GGCpHhz6kRZN1Td5dZamJX">
            Så det är hög tid även för rikspolitiken att gå från ord till
            handling för att gynna en säker och enkel cykling.
          </p>
          <p xml:id="i-Biw3DE1EfNG2cQELYpXua8">
            Cykeln har också en viktig roll i klimatarbetet. Att öka cyklingens
            andel av persontransporterna är ett av de snabbaste och billigaste
            sätten att minska utsläppen från transportsektorn. Det som behövs
            är att politiker ger cykeln högre prioritet så att det blir mer
            attraktivt att cykla och mindre attraktivt att köra bil.
          </p>
          <p xml:id="i-RJgoj4wxByBfCPHM37fBYs">
            Miljöpartiet de gröna vill bejaka den vilja som finns hos människor
            runtom i landet att cykla, och på så sätt få en ökad livskvalitet
            och bidra till en minskad miljöpåverkan. Med ökade satsningar
            på cykelinfrastruktur, trafiksäkerhet för cyklister och förenklade
            trafikregler kommer ännu fler att kliva ur bilen och sätta sig
            på cykeln och må bra av det också. Att öka cyklandet är en både
            miljö- och folkhälsofråga.
          </p>
          <p xml:id="i-3LrVYvsPYfzuH4SS4ZxpaK">
            Det är vi politiker som tar besluten som på olika sätt påverkar
            möjligheten att cykla. Visst är det individen som bestämmer om
            man vill ta bilen eller cykeln till jobbet, men det är vi som
            politiker som styr valen, idag oftast till bilens fördel. Med
            nedanstående förslag gör vi tvärtom vi gör det enklare och säkrare
            att cykla.
          </p>
          <head xml:id="i-QLVyDkvjJ9k5tCbsCPWSTm" type="h1">
            Mer pengar till statlig cykelinfrastruktur och bidrag till kommuner
          </head>
          <p xml:id="i-4iw6Py5XR8nnwCTQn8Xe8t">
            Forskningen är entydig när det byggs fler cykelbanor ökar cyklandet.
            Uppskattningsvis sker 10 procent av svenskarnas resor med cykling.
            Detta kan jämföras med Hollands 25 procent och Danmarks 18 procent.
            Trots det är det bara 1 procent av samhällets infrastrukturinvesteringar
            som går till cykling. 1
          </p>
          <p xml:id="i-BJ7b3JB3qAENfA6QgY1STz">
            Endast 994 miljoner kronor till cykelåtgärder längs nationella
            vägar finns i den nationella åtgärdsplanen fram till 2021. Investeringar
            ligger dessutom längst fram i planen. I de regionala planerna
            finns det 2,3 miljarder ytterligare till cykelinvesteringar mycket
            ojämnt fördelat över landet. Skåne och Västra Götaland sticker
            här ut som positiva exempel medan cykelinvesteringar i regionala
            planer i andra delar av landet lyser med sin frånvaro. Miljöpartiet
            föreslår att ytterligare resurser öronmärks till cykelåtgärder
            i Trafikverkets budget för väghållning fram till 2021. 1,5 miljarder
            kronor bör avsättas redan 20132015. Detta bör riksdagen som sin
            mening ge regeringen tillkänna.
          </p>
          <head xml:id="i-ACC4QWLHA2HtWCuL44FzKM" type="h1">
            Se över lagstiftningen
          </head>
          <p xml:id="i-K2ea2YD1QtWjFkRbuDoFfP">
            Flera olika lagar påverkar trafiken och därmed cyklingen. Det
            är trafikförordningen (TIF) och fordonskungörelsen (FK) som reglerar
            cykeln som fordon och cyklisten som förare. Vägmärkesförordningen
            (VMF) reglerar vägmärken, vägmarkeringar med mera och plan- och
            bygglagen som styr byggandet av cykelbanor. Eftersom stora delar
            av lagstiftningen är gammal och framtagen med bilen som norm anser
            Miljöpartiet att det är hög tid att revidera dessa lagar. Därför
            föreslår vi nedanstående ändringar:
          </p>
          <head xml:id="i-Tdhyqy6REoekiXb9Zhx94s" type="h2">
            Gör det lagligt att cykla mot enkelriktat
          </head>
          <p xml:id="i-QqEG84hiFiLsHV7t12MQYp">
            Ett exempel på att planeringen skett med bilen som utgångspunkt
            är enkelriktade gator som tvingar cyklister att ta omvägar, trots
            att vägbredden gör det möjligt att låta bilar möta cyklister.
            Att låta cyklister köra mot enkelriktat skulle på många håll öka
            framkomligheten utan att bidra till större risker. Detta är sedan
            länge tillåtet i bland annat Tyskland, Holland, Schweiz, Frankrike,
            Danmark, England, Österrike och Belgien. Miljöpartiet anser att
            det borde tillåtas även i Sverige. Detta bör riksdagen som sin
            mening ge regeringen tillkänna.
          </p>
          <head xml:id="i-HWyUEorMbvzjPYxoy8oApo" type="h2">
            Cykeln är ett fordon inför väjningsplikt
          </head>
          <p xml:id="i-ApATdAApodnHmjtemuH33r">
            Ett annat exempel är väjningsplikten. En cykel måste alltid väja
            för en bil, även om cykeln kommer på huvudled och bilen från sidan.
            Miljöpartiet anser att det är dags att se cykeln som ett fordon
            i trafiken och låta bilar väja även för cyklister då cyklisten
            färdas på huvudled. Detta bör riksdagen som sin mening ge regeringen
            tillkänna.
          </p>
          <head xml:id="i-V2mizLuBGhyiHKrjSsonyS" type="h2">
            Zebralagen ska gälla även för cyklister
          </head>
          <p xml:id="i-YPkvb5mm1bayF61cqLHxJJ">
            Den så kallade zebralagen som innebär att bilar måste stanna
            för fotgängare vid obevakade övergångsställen vid lägre hastigheter
            har blivit omdebatterad. Ett av problemen är att bilarna ofta
            kommer med hög hastighet. Detta kombineras med att många fotgängare
            tar för givet att bilen ska stanna och därmed blir oförsiktiga.
          </p>
          <p xml:id="i-QW7fe1k6RGxaDmXvVUSHqP">
            En annan sak som är problem är att det råder olika uppfattningar
            om huruvida zebralagen omfattar även cyklister. I vissa städer
            finns lokala föreskrifter för vissa typer av cykelbanor där det
            är bilisterna som måste stanna för cyklisterna. Vid andra övergångsställen
            måste cyklisten stiga av cykeln för att få företräde. Olika regelverk
            leder till osäkerhet och fler olyckor.
          </p>
          <p xml:id="i-NMvpxD3SLg4mkghxet7XAW">
            Miljöpartiet anser att zebralagen ska gälla även för cyklar,
            det vill säga att bilar måste stanna även då cyklister vill följa
            en cykelbana som går parallellt med ett övergångsställe. Vi anser
            att det är viktigt med en enhetlig nationell trafikregel om detta
            för att göra regelverket tydligt, öka trafiksäkerheten och göra
            det enkelt att cykla. Detta bör riksdagen som sin mening ge regeringen
            tillkänna.
          </p>
          <head xml:id="i-GGuyubMn7tfByraxCbnutq" type="h2">
            Inför 30 km/h i landets tätorter
          </head>
          <p xml:id="i-JfutZpJ65sHtM3XAPxw1sV">
            En av de mest effektiva åtgärderna för att öka trafiksäkerheten
            för cyklister och fotgängare är sänkta hastigheter.
          </p>
          <p xml:id="i-4o61s2dRgmsfouXWP5SvpK">
            Varje år skadas och dödas över 3 000 fotgängare och cyklister
            i kollision med bilar. 2 En tredjedel av de omkomna i trafiken
            är oskyddade trafikanter, trots att de bara står för 5 procent
            av färdsträckan. Det är alltså nio gånger farligare att gå och
            cykla som att sätta sig i bilen.
          </p>
          <p xml:id="i-TPXU4PoncX6onoccBJ2qvs">
            Medan antalet dödade och skadade bilister minskar år från år,
            ökar olyckorna bland dem som går och cyklar i våra tätorter.
          </p>
          <p xml:id="i-KWx1GpC2ykfPfjihbH5ygP">
            Risken för att en cyklist som blir påkörd av en bil dör är mycket
            hög vid 50 km/h, men liten vid hastigheter under 30 km/h. Det
            har varit känt bland trafikplanerare sedan 90-talet. Det är i
            vetskap om detta som många kloka kommunpolitiker i vårt land redan
            sänkt hastigheterna i städer och tätorter från 50 till 30 km/h.
          </p>
          <p xml:id="i-Q5aQ1WDe5rPT3xS8ArVVnP">
            En grupp trafikforskare från Lunds Tekniska Högskola presenterade
            i september 2012 sina slutsatser efter att ha analyserat och sammanställt
            de senaste årens forskning om hastigheter och hållbarhet. 3 Forskarna
            var tydliga: Bilar ska inte köra fortare än 30 km/h i staden.
            En bilist som kör i trettio kan samspela med gående och cyklande
            på ett helt annat sätt än den som kör i femtio. Bilisterna väjer
            spontant för cyklisterna, kör i ett jämnare tempo och tar också
            mindre plats eftersom de behöver kortare avstånd mellan varandra.
            Bullret minskar och även utsläppen blir lägre.
          </p>
          <p xml:id="i-HhQTeUGoxDLHMPjm8pN5vM">
            Trafikverket bör införa en bashastighet på 30 km/h i tätorten.
            Detta bör riksdagen ge regeringen som sin mening tillkänna.
          </p>
          <head xml:id="i-LtG6eeYLwBAAy2NxGNyY7s" type="h1">
            Bygg inte bort möjligheten att cykla vid två-plus-ett-väg
          </head>
          <p xml:id="i-7QcqJXKPwyumuB5ko5yyxN">
            När man bygger nya vägar, till exempel två-plus-ett-vägar eller
            breddar befintlig väg, försvinner ofta vägrenen där man tidigare
            har kunnat cykla. En inventering som Trafikverket låtit göra av
            landets två-plus-ett-vägar och två-plus-två-vägar visar att av
            totalt 2 400 kilometer mittseparerad väg är det endast två procent
            som har riktiga cykelbanor i direkt anslutning till vägen. Detta
            ska jämföras med att inventeringen menar att 26 procent av vägarna
            har stor cykelpotential. Vid 33 procent av vägarna saknas nu helt
            möjlighet att gå eller cykla längs vägen. 4 Vi anser att Trafikverket
            eller kommunen inte ska kunna ta bort cykelväg eller cykelbar
            vägren utan att ersätta den med en ny likvärdig eller bättre väg.
            Möjligheten att cykla måste säkerställas vid både de vägar som
            redan är ombyggda och de som kommer att byggas. Dessa pengar ska
            tas från vägbudgeten eftersom det är biltrafiken som orsakar det
            ändrade behovet och därmed kostnaden. Detta bör riksdagen som
            sin mening ge regeringen tillkänna.
          </p>
          <head xml:id="i-9yGMm2pmGffieDH9L37hXY" type="h1">
            Cykeln i kollektivtrafiken
          </head>
          <p xml:id="i-L2QokhK11fvKxYc8mEDDCC">
            Kombinationen av klimatsmarta transportmedel behöver underlättas.
            I dagsläget är förutsättningarna att ta med sig cykel på tåget
            eller annan kollektivtrafik begränsad. Vissa regionala tåg, till
            exempel Värmlandstågen och Öresundstågen, har infört möjligheten
            att ta med sig cykel på pendeltågen, vilket underlättar för både
            arbetspendlare och cykelturismen. Problemet är när man som resenär
            ska byta till en annan tågoperatör som inte tillåter att cyklar
            tas med. Det är något som kan bli än vanligare med den nya kollektivtrafiklagen
            som öppnar för privata aktörer i regional och kommunal kollektivtrafik.
            Som resenär riskerar du att tvingas ta valet att stanna kvar på
            perrongen med din cykel eller lämna cykeln och fortsätta ensam.
          </p>
          <p xml:id="i-7EnrNCXgrq5baQcLgUk6Fs">
            Den nya kollektivtrafiklagen bör kompletteras så att det blir
            obligatoriskt att ställa krav både på upphandlad och på kommersiell
            trafik att resenärerna ska kunna ta med sig cykel på kollektivtrafiken.
            Kravet bör utformas så att det inte tränger ut resenärer. Detta
            bör riksdagen som sin mening ge regeringen tillkänna.
          </p>
          <head xml:id="i-HmseMqsfTQk1e7cTYFK44R" type="h1">
            De som vill cykla fort måste få cykla på vägen
          </head>
          <p xml:id="i-6qyQWUz22KQbR8YXnudjN1">
            Bilismens kraftiga ökning under 1900-talets andra hälft underlättades
            i hög grad av att det banades väg för biltrafik i tätort och på
            landsbygd. Vägar och gator finns i sammanhängande nät som är graderade
            i Europavägar, riksvägar, länsvägar och differentierade gatusystem
            i städerna. Det finns ingen motsvarande struktur för cykeltrafik;
            den som färdas på cykel kan till exempel plötsligt se cykelfältet
            upphöra i ingenting. I de flesta tätorter är bilen prioriterad
            och övrig trafik (cykel, barnvagnar, hästar, mopeder med mera)
            får försöka samsas på den plats som blir över. Åtskilliga av dem
            som vill cykla snabbt väljer ofta bilarnas körfält som ju med
            avseende på underlag, vinklar och annat är dimensionerade för
            hög hastighet. Så länge det saknas bra alternativ för snabb cykling
            måste detta vara tillåtet, vilket det inte är idag (givetvis med
            undantag av motorvägar). Detta bör riksdagen som sin mening ge
            regeringen tillkänna.
          </p>
        </div>
        <div type="motSignatures">
          <list>
            <item xml:id="i-Xrx4D5KaREM5cmvoKZJiG1">
              Stina Bergström (MP)
            </item>
            <item xml:id="i-UAoeDBcuLn2UiGYFNzmNXt">
              Annika Lillemets (MP)
            </item>
            <item xml:id="i-DuB7RytQ34E2RF1MhQwowb">
              Lise Nordin (MP)
            </item>
            <item xml:id="i-VtBT2QKmiLgBvU5sqha4qE">
              Tina Ehn (MP)
            </item>
            <item xml:id="i-5bXFa5gJn7yirYQqWTeVF3">
              Bodil Ceballos (MP)
            </item>
            <item xml:id="i-BZgaUrMo9cXha8cSunMd8k">
              Jan Lindholm (MP)
            </item>
            <item xml:id="i-NR87zFtv2sx19AcKU3W1z8">
              Jonas Eriksson (MP)
            </item>
            <item xml:id="i-LmPWqKM5sQnPzbZVLiS58e">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
