<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_511/mot_200405_MJ_511-0001.pdf"/>
      <pb facs="riksdagen-motions-pdf/data/200405/mot_200405_MJ_511/mot_200405_MJ_511-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ511 pnr: s48039
          </p>
          <p>
            Motion till riksdagen 2004/05:MJ511
          </p>
          <p>
            av Åsa Lindestam m.fl. (s)
          </p>
          <p>
            Reservatsbildning
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad som
            i motionen anförs om behovet av att avsätta medel till att påskynda
            inventering och administration vid = reservatsbildningen hos länsstyrelserna.
            2. Riksdagen tillkännager för regeringen som sin mening vad som
            i motionen anförs om att en väsentligt utökad andel från anslaget
            för inköp av skogsmark används till att skynda på handläggningen
            vid reservatsbildning av skyddsvärd skogsmark.
          </p>
          <p>
            Motivering
          </p>
          <p>
            Skyddet av den svenska naturen och skapande av arbetstillfällen
            på landsbygden är två av våra viktigaste frågor/uppgifter. I syfte
            att skydda den biologiska mångfalden i våra skogar har regering
            och riksdag avsatt miljardbelopp för att köpa in skogsmark till
            naturreservatsbildning. Detta är ett viktigt inslag i miljömålsarbetet,
            eftersom dessa marker ger möjlighet till överlevnad av ett stort
            antal hotade arter, samtidigt som dessa naturreservat är en viktig
            resurs i landsbygdsutvecklingen. Dessa orörda skogar har en stark
            dragningskraft på människor som allt mer bosätter sig i tätorter.
            Skogsreservaten blir därmed en allt viktigare resurs i turismutvecklingen
            på landsbygden. Lokalbefolkningen får också en chans att ströva
            i orörd skog och ”ladda batterierna”, vilket har en ökande betydelse
            för folkhälsan när stress och utbrändhet blivit stora samhällsproblem.
            Skogen har otvivelaktigt stora sociala värden. Tanken när stora
            medel avsattes till reservatsbildning av skog var att den enskilde
            markägaren inte skall drabbas. Markägaren skall få full ekonomisk
            ersättning för den skog som samhället köper in vid reservatsbildning.
          </p>
          <pb facs="riksdagen-motions-pdf/data/200405/mot_200405_MJ_511/mot_200405_MJ_511-0002.pdf"/>
          <p>
            2004/05:MJ511
          </p>
          <p>
            Idag finns dock en mycket olycklig flaskhals i reservatsbildningen
            som gör att markägare drabbas. Medan det har avsatts mycket pengar
            till markinköp, så är det alldeles för lite medel avsatt till
            personer som skall inventera och analysera om områden som föreslagits
            som aktuella för reservatsbildning har så stora värden att de
            bör köpas in. Detta innebär att markägare i onödan får vänta på
            besked om deras mark är aktuell för reservatsbildning eller kan
            friförklaras att användas som produktionsskog. En större andel
            av redan beslutade medel till att skydda skyddsvärd skogsmark
            bör användas för att skynda på processen. Detta görs bäst genom
            att delar av de redan beslutade medlen används till att anställa
            inventerare och personal att skynda på reservatsbildningsprocessen
            på varje länsstyrelse i skogslänen under de närmaste tre åren.
            En lägre summa bör avsättas till län med uppdrag att skydda mindre
            arealer. Argumenten är flera:
          </p>
          <p>
            « Omfattningen av reservatsbildningen av skogsmark är redan bestämd
            i miljömålsarbetet. « Medel finns avsatta och endast användningssättet
            behöver ändras. e Det blir ändå bara en obetydlig andel som används
            till nytt ändamål. « Redan beslutade medel kan användas mer effektivt.
            e Det är viktigt att inte enskilda markägare och den viktiga skogsnäringen
            drabbas i onödan i samhällets miljömålsarbete.
          </p>
          <p>
            Med hänvisning till ovanstående hemställs att riksdagen tillkännager
            för regeringen som sin mening vad som i motionen anförts om behovet
            av att avsätta medel till att påskynda inventering och administration
            vid reservatsbildningen hos länsstyrelserna, samt att riksdagen
            tillkännager för regeringen som sin mening vad som i motionen
            anförts om att en väsentligt utökad andel från anslaget för inköp
            av skogsmark används till att skynda på handläggningen vid reservatsbildning
            av skyddsvärd skogsmark.
          </p>
          <p>
            Stockholm den 1 oktober 2004
          </p>
          <p>
            Åsa Lindestam (s) Per-Olof Svensson (s) Raimo Pärssinen (s) Kenth
            Högström (s)
          </p>
        </div>
      </div>
    </body>
  </text>
</TEI>
