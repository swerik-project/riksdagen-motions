<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__97/mot_1946__ak__97-001.pdf"/>
      <fw xml:id="i-GhKDqUkEYd6VM6CVi2SVU3">
        Motioner i Andra kammaren, nr 97. 7
      </fw>
      <div type="motHeader" xml:id="i-E5anfzug7yLEhEyrkuJuys">
        <div type="motTitle" xml:id="i-82GUCovESK1zSf9MEHgDn4"/>
        <div type="motSubmissionInfo" xml:id="i-GwKKopcTDicU1Cvb8VaXXw"/>
      </div>
      <div type="motBody" xml:id="i-CTn6FFAV2196eaQAhHd6Vv">
        <div xml:id="i-U7seepz7Cdm6VE7XSyXJ9W">
          <p xml:id="i-5Mop4bSCQktJ4GkgpDMkQp">
            Nr 97.
          </p>
          <p xml:id="i-Px4UVMapx2dYgnrJiGVtHv">
            Av herr Gustafsson i Bogla m. fl., om utredning rörande stats-
            bidrag till resekostnader åt deltagare i föreläsnings-, studie-
            och semesterkurser.
          </p>
          <p xml:id="i-Gjgsub45GV4rxiCQCCm4it">
            Det fria folkbildningsarbetet i vårt land erhåller redan ett
            visst stöd från statens sida genom anslag till föreläsningar och
            till ABF och andra folkbildningsorganisationer. Dessa anslag avse
            emellertid, såvitt vi känna till, endast bidrag till föreläsningskostnader
            och administrationsutgifter. Ett betydande antal föreläsnings-
            och studiekurser, måhända de flesta, erhålla dock överhuvud taget
            icke några bidrag från det allmänna, utan bekostas helt av stiftelser,
            fonder och organisationer, vad föreläsningarna beträffar. På deltagare
            eller de organisationer, som sända deltagare, falla vanligen kostnaderna
            för inackordering och resor. Dessa kostnader utgöra en betydande
            del av kurskostnaderna. Skola kurserna i större utsträckning bli
            frekventerade av personer, som bo avlägset från kursorten, så
            måste resefördelning tillämpas antingen resan räknas in i kursavgiften
            eller blir föremål för en senare utjämning. Vare sig nu kurserna
            anordnas med eller utan statens stöd, måste det vara ett allmänintresse
            att kurser, som syfta till att ge deltagarna orientering i kulturella,
            religiösa och politiska frågor, bli välbesökta. Det är därför,
            synes det oss, icke obilligt att begära statens hjälp för nedsättning
            av resekostnaderna till dylika kurser, om de hållas på ett tillräckligt
            objektivt och högt plan. Vi vilja även framhålla, att många föreläsnings-
            och studiekurser be- vistas av personer, som på detta sätt använda
            en del av sin semester. Det borde vara värt att uppmuntra en sådan
            lösning av semesterproblemet. För mången torde semestern ge den
            bästa avkopplingen från vardagen och i övrigt bästa utbytet, om
            den till en del användes till åhörande av före- läsningar, deltagande
            i samtal och kamratlig samvaro i en ny krets av människor och
            i en ny miljö. Om man vidare tar i betraktande vilka summor skolundervisningen
            slu- kar och hur jämförelsevis litet, som lägges ut på att ge
            de vuxna tillfälle till kulturellt liv, och huru få tillfällen
            många människor ha att få disku- tera kulturella, religiösa och
            politiska frågor i en givande miljö och dess- utom betänker den
            folkuppfostrande gärning, som bildningsförbund, nykterhets-, religiösa
            och politiska organisationer utföra, så torde det mer än väl motivera,
            att de folkliga organisationerna få ett handtag som ger deras
            intresserade medlemmar och andra intresserade personer större
          </p>
          <pb facs="riksdagen-motions-pdf/data/1946/mot_1946__ak__97/mot_1946__ak__97-002.pdf"/>
          <fw xml:id="i-WwmeCdtpaiKZZsy4Y8FMvE">
            8 Motioner i Andra kammaren, nr 97.
          </fw>
          <p xml:id="i-9RAuqVovy2p5znFNSBv3Zf">
            möjlighet att deltaga i kurser, som anordnas med kvalificerade
            föreläsare i frågor som varje medborgare i större eller mindre
            sammanhang måste ta ställning till. Resebidragen skulle också
            väl sammanfalla med strävandena att ge landsbygdens befolkning
            rikare möjligheter till kulturellt utbyte. Angående principerna
            och reglerna för här ifrågasatta resebidrag må följande synpunkter
            anföras: 1) Föreläsnings- eller studiekurs måste, för att bli
            anslagsberättigad, godkännas av vederbörande myndighet. Efter
            godkännandet ställes till kursens förfogande ett anslag, motsvarande
            det som staten skall betala av de verifierade resekostnaderna.
            2) Anslaget kunde lämpligen beräknas så att resekostnader över
            ett visst belopp (rese- kostnaderna då beräknade efter gängse
            normer, tredjeklassbiljett, buss etc.) exempelvis kostnader över
            tio kronor för rikskurser och fem kronor för länskurser betalades
            av staten. Kursledningen skulle intyga att vederbö- rande verkligen
            deltagit i kursen helt eller i viss utsträckning, som då närmare
            angives. 3) I ansökan om att få kursen godkänd som bidrags- berättigad
            skulle meddelas för hur många kursen vore avsedd, vilka före-
            läsare som komme att anlitas och vilka ersättare man tänkte sig
            vid eventuellt förfall, ämnen för föreläsningarna, kursens längd
            och annat sådant som kan vara av värde för bedömning av kursen.
            Kraven på kur- serna borde ej ställas orimligt höga, men dock
            så att de komme att ge vad man i vart särskilt fall hade rätt
            att förvänta. Som tidigare antytts skulle såväl politiska som
            religiösa frågor kunna upptagas på programmet. När det gäller
            kraven på saklig behandling, så finge man först och främst lita
            till föreläsarnas och kursledningens omdöme och kvalifikationer,
            vilka dock icke skulle bedömas med vissa examensmeriter som norm.
            4) Be- stämmelserna för godkännande av en kurs finge naturligtvis
            till före- byggande av missbruk innehålla föreskrifter, som garanterade
            att en viss samling verkligen gjorde skäl för vad man rimligen
            bör benämna studie-, instruktions- eller semesterkurs. Bestämmelserna
            skulle emellertid inte så mycket avse att begränsa utnyttjandet
            av anslaget utan fastmer inrikta sig på att ge denna bidragsverksamhet
            en sund inriktning utan alltför byråkratiska former. Det är givetvis
            förenat med vissa svårigheter att beräkna kostnaderna för en statlig
            bidragsverksamhet till de i motionen berörda kurserna. Som ett
            exempel på vilka resekostnader en rikskurs kan draga må nämnas,
            att en kurs i livsåskådningsfrågor var anordnad på Viggbyholmsskolan
            som- maren 1945. Denna kurs var besökt av 40 deltagare från olika
            delar av landet. Om resekostnaderna över 10 kronor per deltagare
            hade betalats av staten, hade denna kurs krävt ett anslag av 1
            000 kronor, alltså 25 kronor per deltagare. Ifrågavarande kurs,
            som omfattade tiden från söndagskväll till lördag em, sålunda
            6 dagar, skulle, även om statsbidrag hade utgått
          </p>
          <pb facs="riksdagen-motions-pdf/data/1946/mot_1946__ak__97/mot_1946__ak__97-003.pdf"/>
          <fw xml:id="i-BitFXQNeCnErMy3GrEH2NX">
            Motioner i Andra kammaren, nr 97. 9
          </fw>
          <p xml:id="i-YcB55RCUs3iQXd2ACsAkhe">
            till resekostnaderna, kostat deltagarna -— frånräknat föreläsningskostna-
            der — 55 kronor per deltagare, logi, mat och resa då inräknade.
            Med hänsyn till dessa kostnader för deltagarna synes ett statsbidrag
            som det ovan antydda i och för sig inte orimligt. Enighet borde
            råda bland vårt folk därom, att den kulturella utvecklingen måste
            följa den materiella. Det är en stor och viktig angelägenhet,
            att den kulturella upprustningen ges samma fasthet som det socialpolitiska
            arbetet. Det fria folkbildnings- arbetet, vilket onekligen har
            betytt mycket och betyder mycket för vårt folks fostran och bildning,
            förtjänar därför ökat stöd från statsmakternas sida. En lämplig
            form i detta hänseende synes oss en statlig bidragsverk- samhet
            på sätt som i motionen föreslagits. Vilka kostnader denna statliga
            bidragsverksamhet skulle föra med sig kan givetvis inte beräknas
            utan att en utredning därom har företagits. Vi anse det i motionen
            framförda förslaget väl värt att allvarligt övervägas och noggrant
            prövas och hemställa därför,
          </p>
          <p xml:id="i-DYxEga2ouhpdEoSKRKchMa">
            att riksdagen må besluta att i skrivelse till Kungl. Maj:t anhålla
            om utredning rörande statliga bidrag till resekost- naderna till
            deltagare i föreläsnings-, studie- och semester- kurser samt att
            Kungl. Maj:t ville för riksdagen framlägga det förslag vartill
            utredningen kan föranleda.
          </p>
          <p xml:id="i-51WV9ok6CdFWgrV3vf3n4b" type="date">
            Stockholm den 18 januari 1946.
          </p>
          <p xml:id="i-6onfZitivjRLD8LYxiaFWg">
            Edvin Gustafsson. Carl Hoppe. Henry Allard. Hildur Alvén. Einar
            Andersson, Erik W. Norén. Hyssna. Thorvald Ekdahl. P. L. Orgård.
            Elin Eriksson. Einar Jonsson, Lars Lindahl. Gust. Larsson,
          </p>
          <p xml:id="i-FGUUSrCu5snzDPqe5q5Vpk">
            Skutskär. Julita.
          </p>
        </div>
      </div>
    </body>
  </text>
</TEI>
