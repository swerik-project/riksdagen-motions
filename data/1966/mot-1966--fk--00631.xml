<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--fk--00631">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__fk__631/mot_1966__fk__631-001.pdf"/>
      <fw xml:id="i-XBKkYgCLYWGaZrh8FBPtkB">
        14 Motioner i Första kammaren, nr 631 år 1966
      </fw>
      <div xml:id="i-BroKpNLzNPeoaXjj6sPpaM" type="motHeader">
        <div xml:id="i-Tpj6aMBNEEeALwyW1cEWmb" type="motTitle"/>
        <div xml:id="i-JomSQNFuJQNAG4zAXKs5LY" type="motSubmissionInfo"/>
      </div>
      <div xml:id="i-AUdk2aNo3BGXhMq1nTjPqk" type="motBody">
        <div xml:id="i-6j3mJrywaBykF5S2uciCph">
          <p xml:id="i-C5epGVtUSAASn3Bfns4txa">
            Nr 631
          </p>
          <p xml:id="i-SWzga5zzYWeLEFmoxeoG9G">
            Av fru Olsson, Elvy, och herr Larsson, Thorsten, om utredning
            angående familjevård.
          </p>
          <p xml:id="i-F1hoK889UBFZXrY1CMgVHr">
            (Lika lydande med motion nr 774 i Andra kammaren)
          </p>
          <p xml:id="i-81pPieSJPKrFxzJns2vshS">
            Det är samhällets plikt att vidtaga åtgärder som medverkar till
            att återföra de människor, som på ett eller annat sätt är missanpassade
            i tillvaron, till ett normalt liv. Samhället måste ägna sig åt
            en effektiv kriminalpolitik, som kan få dem som kommit in på brottets
            bana att bli goda medborgare, det måste se till att de barn och
            ungdomar, som inte får en tillfredsstäl- lande uppfostran av sina
            föräldrar, får en uppväxtmiljö som gör dem till harmoniska människor,
            och det måste sörja för att de mentalsjuka efter tillfrisknandet
            på ett friktionsfritt sätt inpassas i samhällsgemenskapen. I denna
            strävan att skapa förutsättningar för de nämnda grupperna att
            infogas i ett samhällsgagnande liv spelar givetvis samhälleliga
            institutioner av skilda slag en betydande roll. I vissa fall utgör
            de säkerligen det enda alternativet. I en del fall är emellertid
            andra metoder lämpliga. Det är angeläget att de omhändertagna
            människorna under anpassningstiden får tillfälle att vistas i
            en så normal miljö som möjligt. Kontakten med välanpassade män-
            niskor i deras dagliga rutin kan vara av mycket stort värde. Därför
            är det av största vikt att man — i de fall detta är möjligt —
            försöker placera ut missanpassad ungdom i enskilda hem, s. k.
            familjevård. Detta är en möj- lighet som man redan nu utnyttjar
            i viss utsträckning. Emellertid bör, en- ligt vår mening, företagas
            en utredning av möjligheterna att i ännu större utsträckning anvisa
            vård i enskilt hem av missanpassade individer. Tyngd- punkten
            i utredningen bör läggas på återanpassningen av yngre personer.
            En viktig fråga som utredningen bör ta ställning till är den om
            ersätt- ningen till hem, som tar emot missanpassad ungdom. Enligt
            en relativt ut- bredd uppfattning skall denna ersättning vara
            av endast ringa omfattning. Bakom denna tanke torde ligga åsikten
            att det inte skall vara möjligt att tjäna pengar på sådan verksamhet.
            Incitamentet för verksamheten skall vara ideella bevekelsegrunder.
            Det är en tankegång som låter bestickande. Ändå kan man ställa
            sig skeptisk till den. Man måste räkna med att de som på här åsyftat
            sätt upplåter sina hem påföres betydande kostnader. Dess- utom
            måste man beakta det ansvar som följer med ett engagemang av detta
            slag. För övrigt torde ifrågavarande ersättning få sättas mycket
            högt, om
          </p>
          <pb facs="riksdagen-motions-pdf/data/1966/mot_1966__fk__631/mot_1966__fk__631-002.pdf"/>
          <fw xml:id="i-M4BxbGoDZ5pjxWoc6A8KfN">
            Motioner i Första kammaren, nr 631 år 1966 15
          </fw>
          <p xml:id="i-HYGLyRp4CLCbf5yDhcMJSr">
            det skall bli möjligt att göra förtjänster av någon större omfattning.
            En viss kompensation för det arbete som nedlägges måste betraktas
            som nöd- vändig. Möjligheterna att få fram goda hem för familjevård
            kan inte gärna försämras, om skälig ersättning utgår. Snarare
            torde en ersättningshöjning medverka till att minska de nu rådande
            svårigheterna att anskaffa sådana hem. Även om man företar en
            höjning till rimlig nivå torde kostnaderna bli låga jämfört med
            de kostnader som man måste räkna med om här åsyftat återanpassningsarbete
            utföres vid allmänna institutioner. Med hänvisning till vad som
            ovan anförts hemställes, att riksdagen i skrivelse till Kungl.
            Maj:t måtte anhålla om utredning, i samråd med berörda huvudmän,
            av famil- jevårdsfrågan, särskilt spörsmålet om ersättning till
            en- skilda som i sina hem upptagit missanpassad ungdom i en- lighet
            med vad som i motionen anförts.
          </p>
          <p xml:id="i-NrNPEAwGDpgRXPVZrhhpJZ" type="date">
            Stockholm den 26 januari 1966
          </p>
          <p xml:id="i-26188DKoCnWrmpvDDQx2ak">
            Elvy Olsson Thorsten Larsson
          </p>
          <p xml:id="i-TV3YqbT1xv6fBPA5qXgcec">
            MARCUS BOKTR. STHLM 1966 660023
          </p>
        </div>
      </div>
    </body>
  </text>
</TEI>
