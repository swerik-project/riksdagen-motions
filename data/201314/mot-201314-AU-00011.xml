<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-AU-00011">
  <teiHeader>
    <fileDesc>
      <titleStmt>
        <title>med anledning av prop. 2013/14:198 Bristande tillgänglighet som en form av diskriminering</title>
        <author corresp="i-D7mgFwiCKxywz1E18YrEuZ i-FfCiJc8kVZcwio9wsCvVkH">av Agneta Luttropp och Mehmet Kaplan (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:198 Bristande tillgänglighet som en form av diskriminering</title>
          <idno type="rdwebb">H102A11</idno>
          <rs type="number">A11</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H102A11/text</ref>
          <ref type="dokument_url_html">http://data.riksdagen.se/dokument/H102A11</ref>
          <ref type="dokumentstatus_url_xml">http://data.riksdagen.se/dokumentstatus/H102A11</ref>
          <ref type="doc">http://data.riksdagen.se/fil/B6DFE051-86AB-41C5-BD4C-AE9A68B14EC9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SreE9cwLWpCk7svS2QQCZA" type="basedOn"/>
        <correspContext corresp="i-SreE9cwLWpCk7svS2QQCZA">
          <ref>Proposition 2013/14:198</ref>
        </correspContext>
        <correspAction xml:id="i-RUNPLxiJZE5G37gcicvZKN" type="signed"/>
        <correspContext corresp="i-RUNPLxiJZE5G37gcicvZKN">
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction xml:id="i-2gG77JJKXgmM9hU1xdPa6h" type="referral">
          <date when="2014-04-28"/>
        </correspAction>
        <correspAction xml:id="i-Nb2NembdzbnWKg6uGdKvR2" type="referral">
          <date when="2014-04-28"/>
        </correspAction>
        <correspAction xml:id="i-CVHrQoxYoV9UDk6v3LG6wt" type="dismissal">
          <date when="2014-04-25"/>
        </correspAction>
        <correspAction xml:id="i-GPYnghzNSj3PAvnvqZ3KSd" type="dismissal">
          <date when="2014-04-25"/>
        </correspAction>
        <correspAction xml:id="i-5tumvW1gsBTzJdK8Dvyv6c" type="submission">
          <date when="2014-04-09"/>
        </correspAction>
        <correspAction xml:id="i-PfEXgHRtK9etL3XoVTZ6EV" type="transfer">
          <date when="2014-04-09"/>
        </correspAction>
        <correspAction xml:id="i-5BAjfM1cv13Q1iLGKmTgcp" type="assigned"/>
        <correspContext corresp="i-5BAjfM1cv13Q1iLGKmTgcp">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RqHxehRjuJq4PELNMN2pFR" type="motHeader"/>
      <div xml:id="i-17qjQhgufDTLhphwugHDY3" type="motBody">
        <div xml:id="i-CZu9LmmrMZPNsZDVNx6NbW" type="motProposal" subtype="förslag">
          <head xml:id="i-6mdx7qWEbcEUPtogU88m34">
            Förslag till riksdagsbeslut
          </head>
          <list xml:id="i-SSztNb5T1MmZK19TsNvZXv" style="ol">
            <item xml:id="i-5aTAp6PQkBdpF1zATFm1Ue">
              Riksdagen avslår förslaget till 2 kap. 12 c § 3 diskrimineringslagen
              om att förbudet mot diskriminering i form av bristande tillgänglighet
              inte ska gälla företag som vid det senaste kalenderårsskiftet
              sysselsatte färre än tio arbetstagare.
            </item>
            <item xml:id="i-2HwRdXwUZkfBB3dSANPpBX">
              Riksdagen avslår förslaget till 2 kap. 13 c § diskrimineringslagen
              om att förbudet mot diskriminering i form av bristande tillgänglighet
              inom hälso- och sjukvården och annan medicinsk verksamhet inte
              ska gälla företag som vid det senaste kalenderårsskiftet sysselsatte
              färre än tio arbetstagare.
            </item>
            <item xml:id="i-4B9a35GUXVPJqapejDcqUn">
              Riksdagen tillkännager för regeringen som sin mening vad som
              anförs i motionen om att rekvisitet varaktighet ska tas bort och
              att regeringen ska återkomma med lagförslag med den innebörden.
            </item>
            <item xml:id="i-BqFoGB1cbHWXs5bshr5JMT">
              Riksdagen tillkännager för regeringen som sin mening vad som
              anförs i motionen om andrahandsansvar.
            </item>
            <item xml:id="i-7rCnsWAA3KP4idNQPbC8NB">
              Riksdagen tillkännager för regeringen som sin mening vad som
              anförs i motionen om ekonomiska förutsättningar som kriterium
              och att regeringen ska återkomma med lagförslag med den innebörd
              som anges i motionen.
            </item>
            <item xml:id="i-5soKphkZdaBFRTPFGzToL2">
              Riksdagen tillkännager för regeringen som sin mening vad som
              anförs i motionen om att bristande kommunikativ tillgänglighet
              ska kunna utgöra diskriminering och att regeringen ska återkomma
              med ett lagförslag med den innebörden.
            </item>
            <item xml:id="i-SnqnbNb1ZR2shQKNyCWsVU">
              Riksdagen tillkännager för regeringen som sin mening vad som
              anförs i motionen om universell utformning som utgångspunkt.
            </item>
          </list>
        </div>
        <div xml:id="i-RyQVZPNoNwGTUnQK6cs1dT" type="motContent">
          <head xml:id="i-Nq4XvvWi4t8UxRR3eZ5JSY" type="h1">
            Motivering
          </head>
          <p xml:id="i-GRc1hXmFsm7SPcMEN6Ltbn">
            Vi välkomnar varmt den proposition som regeringen nu lägger fram.
            Ett förslag om att göra bristande tillgänglighet till diskriminering
            kan faktiskt ses som en milstolpe i samhällsutvecklingen. Det
            handlar både om faktiska förändringar som en sådan lagstiftning
            förväntas leda till och ett synsätt som förhoppningsvis ska bli
            det breda, självklara i samhället. Frågor om mänskliga rättigheter
            och antidiskriminering har varit viktiga för Miljöpartiet sedan
            det grundades. En hel del har förändrats i samhället till det
            bättre sedan dess men det är också mycket som återstår. Att bristande
            tillgänglighet ska klassas som diskriminering är en fråga som
            vi drivit sedan ett antal år tillbaka, tillsammans med andra förslag
            som kan förbättra möjligheterna att driva mål i domstol (se 2010/11:A422
            Stärkta rättigheter för personer med funktionsnedsättning).
          </p>
          <p xml:id="i-3rSd3DXqaNQtG2edUqDDjQ">
            Det är många människor som långa tider har sagt rätt saker, men
            alltför lite har hänt i praktiken. Efter Diskrimineringskommitténs
            arbete 2006 presenterades en gedigen utredning och ett tydligt
            lagstiftningsförslag 2010 genom departementspromemorian Bortom
            fagert tal. Att inget sedan har hänt har frustrerat många och
            det är inte för inte som många i handikapprörelsen samlats utanför
            Rosenbad i torsdagsauktionen varje vecka för att trycka på. Riksdagen
            gjorde ett tillkännagivande i juni 2012. Processen har varit segdragen.
          </p>
          <p xml:id="i-5n8WGUZwaM1Cwz248nZ376">
            När en lagparagraf om bristande tillgänglighet som diskriminering
            kommer på plats i diskrimineringslagen, i lagtexten efter direkt
            och indirekt diskriminering, så fyller den ett tydligt tomrum
            som funnits där. Så visst ska regeringen ha en eloge för att äntligen
            presentera ett lagförslag på området som är komplext. Dess värre
            kommer lagen förmodligen inte att innebära den stora förändring
            som så länge efterfrågats, eftersom undantagen är så pass tilltagna.
            Vi i Miljöpartiet är besvikna över detta och ser det som en till
            viss del missad historisk chans.
          </p>
          <p xml:id="i-6nhkmJ4Y86ktcg9hcGkGWQ">
            Vi hoppas att riksdagens ställningstagande kommer att bli att
            lagen görs mer omfattande än förslaget. Det är ett viktigt tillfälle
            att bidra till en samhällsutveckling som på ett mer självklart
            sätt riktar sig till alla människor, utan diskriminering. Vi ser
            inte att det kommer att ligga företagen i fatet, tvärtom.
          </p>
          <head xml:id="i-E7voVGZVmkgEta43bRZjQx" type="h1">
            Undantaget för företag med mindre än tio anställda
          </head>
          <p xml:id="i-Dbtcuj5XKKb64qdgkJpk6P">
            En mycket central del av förslaget handlar om tillhandahållandet
            av varor och tjänster, där alltså diskriminering i form av bristande
            tillgänglighet ska förbjudas. Det är helt i överenstämmelse med
            vad den tidigare utredningen Bortom fagert tal föreslog och något
            som flertalet remissinstanser var positiva till. Men regeringen
            har av rädsla att hämma företagandet valt att undanta företag
            som har mindre än tio anställda. Det gäller både varor och tjänster
            generellt och näringsidkare inom hälso- och sjukvården.
          </p>
          <p xml:id="i-5kSL85iS5TcMEQeakpAonE">
            Detta har mött stark kritik från handikapprörelsen, och Miljöpartiet
            delar den kritiken. Regeringen själv anger att 92 procent av företagen
            därmed undantas enligt statistik från SCB för 2013. Lagen kommer
            därmed inte alls att gälla för de allra flesta företag och i de
            flesta situationer gällande varor och tjänster.
          </p>
          <p xml:id="i-VJDrVp2C92H7Q3oB3FNMif">
            Regeringen ber därmed om ursäkt för sin egen reform, tror inte
            riktigt på den. Miljöpartiet menar att skälighetskriterierna,
            antingen formulerade såsom i Fagert tal eller de som regeringen
            själv anger i propositionstexten, bör vara fullt tillräckliga
            för att inte kräva det orimliga av små företag. Det föreslagna
            undantaget ger helt fel signaler.
          </p>
          <p xml:id="i-KLm3eXuhpXK6XGDgjds3Zy">
            I sammanhanget kan nämnas att Australien, som ett av de länder
            som har tillgänglighetslag, ändrade från att lagen ursprungligen
            riktade sig till mindre än 15 anställda, sedan 2004 omfattar alla
            företag. 1
          </p>
          <p xml:id="i-7uEwVotD9N54ehraqmMfT2">
            Risken med att göra som regeringen föreslår är att lagen blir
            nästan meningslös. Vi anser att det är viktigt att se potentialen
            hos lagen. Att företag bör tänka in alla grupper och med enkla
            medel anpassa sig till dessa är något vi är övertygade om kommer
            gynna alla på sikt, även företagare. Utan att för den skull kräva
            det orimliga.
          </p>
          <p xml:id="i-FjyRegrF82TbRbZPZRjpuv">
            I ett samhälle som är tillgängligt för alla kommer nya verksamheter
            att utvecklas, kundgrupper som tidigare varit uteslutna blir nu
            självklara osv.
          </p>
          <p xml:id="i-LGEMR5dpdLbemgKrrjPUpd">
            Detta är också något som nationalekonomen Dan Andersson har tittat
            på i rapporten Dörrarna stängs innan alla fått plats, som han
            gjort på uppdrag av handikappförbunden. Hans slutsats är att tillgänglighet
            lönar sig, inte bara för personer med funktionsnedsättning, utan
            även för andra grupper. Ansatsen i rapporten kan kontrasteras
            mot Statskontoret som enbart fokuserade på kostnaderna i perspektiv
            att bygga om hela samhället och som skapat mycket debatt och oro.
          </p>
          <p xml:id="i-Wc5aKXvGCkK1nG3tx9Ucc3">
            Vissa paralleller kan dras med situationen när rökförbudet infördes
            på restauranger. Många restaurangägare var oroliga för verksamheten
            och trodde att folk skulle sluta gå på krogen och att det skulle
            innebära en dödsstöt för branschen. Det har inte infriats. Nya
            lösningar har funnits och för de flesta känns det helt självklart
            att det är rökfritt nu och nya grupper går gärna på restauranger
            och klubbar som var svårtillgängliga förut. Det finns klara paralleller
            till ett samhälle som gör bristande tillgänglighet till diskriminering.
            Vi föreslår därför att undantaget för företag med anställda under
            tio personer tas bort. Därför yrkar Miljöpartiet att riksdagen
            avslår förslaget till 2 kap. 12 c § 3 diskrimineringslagen om
            att förbudet mot diskriminering i form av bristande tillgänglighet
            inte ska gälla företag som vid det senaste kalenderårsskiftet
            sysselsatte färre än tio arbetstagare.
          </p>
          <head xml:id="i-C8QCvkqne8nPaR4Te6tam5" type="h1">
            Verksamheter inom hälso- och sjukvården
          </head>
          <p xml:id="i-JpQmUDiCLA7HRNYY9MXrBu">
            Att diskriminering är förbjuden i fråga om hälso- och sjukvård
            och annan medicinsk verksamhet slås särskilt fast i 2 kap. 13
            § diskrimineringslagen. I propositionen föreslås dock att undantaget
            för företag som sysselsätter färre än tio personer uttryckligen
            ska gälla även för verksamhet inom hälso- och sjukvården och annan
            medicinsk verksamhet. Miljöpartiet finner detta mycket märkligt.
            Självklart ska tillgänglighet vara en förutsättning för verksamheter
            inom hälso- och sjukvården. Och det måste vara ett krav även för
            upphandlade verksamheter eller verksamheter inom valfrihetssystem.
            Det handlar om alla invånares möjlighet att söka hälso- och sjukvård.
            Vi yrkar därför avslag på regeringens förslag till 2 kap. 13 c
            § diskrimineringslagen om att förbudet mot diskriminering i form
            av bristande tillgänglighet inte ska gälla företag inom hälso-
            och sjukvård och annan medicinsk verksamhet som vid det senaste
            kalenderårsskiftet sysselsatte färre än tio arbetstagare.
          </p>
          <head xml:id="i-V8Fqz91rdr8h9P4An2ziEH" type="h1">
            Varaktighet ska inte krävas
          </head>
          <p xml:id="i-SjNacA1hnNomhMdicsgWXr">
            Regeringen föreslår ett rekvisit om varaktighet i den föreslagna
            lagparagrafen 1 kap. 4 § 3 diskrimineringslagen. Vi vänder oss
            mot det resonemang som regeringen för om begreppet varaktighet.
            I lagförslaget står det följande:
          </p>
          <p xml:id="i-45penEWbFh2W7aJh77YHYE">
            3. bristande tillgänglighet: att en person med en funktionsnedsättning
            missgynnas genom att sådana åtgärder för tillgänglighet inte har
            vidtagits för att den personen ska komma i en jämförbar situation
            med personer utan denna funktionsnedsättning som är skäliga utifrån
            krav på tillgänglighet i lag och annan författning, och med hänsyn
            till
          </p>
          <p xml:id="i-Hp8iSN4HHRkCdANGKi4z5Z">
            – de ekonomiska och praktiska förutsättningarna,
          </p>
          <p xml:id="i-WqcFYjYXGVxiBB87C1NrCH">
            – varaktigheten och omfattningen av förhållandet eller kontakten
            mellan verksamhetsutöva-ren och den enskilde, samt
          </p>
          <p xml:id="i-Pmbv5ZSZzCks6ju5ZAaEiC">
            – andra omständigheter av betydelse.
          </p>
          <p xml:id="i-H4BNVt1EjGeTkm8iX6Tbv5">
            Regeringen menar att man måste lägga vikt vid karaktären på förhållandet
            eller kontakten mellan verksamhetsutövaren och den enskilde med
            funktionsnedsättning. Och att det av naturliga skäl inte kan ställas
            samma krav på åtgärder för tillgänglighet av engångskaraktär.
          </p>
          <p xml:id="i-Th3nKo1AwW7NgR5EmNr9V4">
            Vi anser att det här också, likt undantaget för småföretagare,
            blir ett sätt för regeringen att lägga fram ett förslag och samtidigt
            dra tillbaka det. Det är viktigt att näringsidkare försöker tänka
            sig in i situationen för människor med olika slags funktionsnedsättning
            och gör vad de kan och det som är skäligt för att verksamheten
            ska vara tillgänglig. Genom skälighetsrekvisitet i övrigt, antingen
            såsom det uttrycks i propositionen eller i departementspromemorian,
            kommer inte det orimliga begäras men det är en tydlig markering,
            vilket är en viktig funktion för en lag.
          </p>
          <p xml:id="i-Nk99aYNsso7LVVzW3SrMYo">
            Och lika självklart måste grunden i ett tillgängligt samhälle
            vara att det just är tillgängligt för alla. Att göra anpassningsåtgärder
            för att man har en stamkund som är rullstolsburen eller får besök
            vid olika tillfällen av olika personer som är rullstolsburna ska
            inte ha någon betydelse. Annars förhindras effektivt nya besökare
            och samhällsutvecklingen står och stampar.
          </p>
          <head xml:id="i-PTwUv1X76WtFvcppt1jn8o" type="h1">
            Vikten av kommunikativ tillgänglighet
          </head>
          <p xml:id="i-12kZbEmgtVFTRiuGPvXfB2">
            Tillgänglighetsfrågorna ser olika ut beroende på funktionsnedsättning
            och vi har förståelse för att man inte kan eller ens bör försöka
            räkna upp alla i propositionen. Men vi anser ändå att vikten av
            kommunikativ tillgänglighet behöver exemplifieras. Döva, hörselskadade
            och personer med dövblindhet som använder teckenspråk får knappast
            tillgänglighet genom enkla lösningar. Det krävs särskilda och
            kompetenta insatser, t.ex. i form av teckenspråkstolkar, något
            som lyfts fram i utredningen En samlad tolktjänst (SOU 2011:83).
          </p>
          <p xml:id="i-GWw8t8DJFqxpY6VcBrj71r">
            Vi beklagar att denna utredning inte har gått på remiss, liksom
            att Regeringskansliet inte har gått vidare med ett samlat förslag,
            något den ansvariga ministern tidigare aviserat. Enligt uppgift
            från Regeringskansliet pågår för närvarande ett arbete som kommer
            att röra begränsade områden.
          </p>
          <p xml:id="i-WzSFdBJkCwvv6UQthVTFQv">
            Vi menar att det är mycket angeläget att avsikten i tänkta förbättringar
            kopplas ihop med frågan om kommunikativ tillgänglighet och att
            detta framgår i samband med denna proposition. Hur ska tillgängligheten
            lösas ur dessa aspekter på ett sätt som blir både bra och möjligt?
            Om frågan helt lyser med sin frånvaro i propositionen riskerar
            utvecklingen på detta specifika område att bli mer osynliggjord
            och i värsta fall gå bakåt.
          </p>
          <head xml:id="i-EqFjBXRfGWRs24XHbySkTv" type="h1">
            Andrahandsansvar behövs
          </head>
          <p xml:id="i-2NBcs66YncJ1Lwp4uHQn7X">
            I promemorian föreslogs att andrahandsansvar införs för den som
            hindrar att åtgärder vidtas mot bristande tillgänglighet. Det
            handlar t.ex. om att en fastighetsvärd inte ska kunna säga nej
            till att den som hyr lokalen vidtar åtgärder för att förbättra
            tillgängligheten. Märkligt nog vill regeringen inte gå vidare
            med detta förslag, trots att även Lagrådet påpekar att det i vissa
            fall kan få oacceptabla följder när det gäller tillgängligheten
            om inte antingen den verksamhetsansvarige får ett ansvar för att
            åtgärder vidtas oavsett om fastighetsägaren ger sitt samtycke
            eller ett särskilt ansvar läggs på fastighetsägaren.
          </p>
          <p xml:id="i-29XXcmCCQKaBMQF1ef8pXZ">
            Det blir dvs. orimligt om det inte finns ett ansvar för antingen
            den ena eller den andra. Regeringen har valt att inte gå vidare
            med förslaget nu, utan säger att det måste bli föremål för ytterligare
            överväganden.
          </p>
          <p xml:id="i-12yi8KuipKBKXMs8Q2mkh6">
            Undantaget är orimligt och vi anser att lagen även bör omfatta
            den situation som beskrivs ovan.
          </p>
          <head xml:id="i-HByTck9Cbq687bmq637MGX" type="h1">
            Ekonomiska förutsättningar som kriterium
          </head>
          <p xml:id="i-YXvPYfyAPVitGWEKEhaJvD">
            I lagförslaget om när bristande tillgänglighet ska gälla tas
            det, i fråga om skäligheten, även upp att hänsyn ska tas till
            de ekonomiska förutsättningarna. Lagrådet uttalar skarp kritik
            mot detta och menar att det t.ex. utifrån författningskommentaren
            betyder att ett företag eller en institution med svag ekonomi
            kontinuerligt kan prioritera annan verksamhet framför åtgärder
            för att förbättra tillgängligheten för personer med funktionsnedsättning,
            fastän sådana åtgärder ter sig starkt motiverade – utan att därmed
            enligt förslaget bryta mot diskrimineringsförbudet. Lagrådet skriver
            vidare att det finner att det inte är godtagbart att vid bedömningen
            av om diskriminering föreligger ta hänsyn till om verksamhetsutövaren
            har god eller dålig ekonomi.
          </p>
          <p xml:id="i-YJB43fCChuqvJehzgtWkew">
            Miljöpartiet delar denna uppfattning och anser att lagstiftningen
            inte kan ha en sådan utgångspunkt. Att en person missgynnas och
            därmed diskrimineras på grund av bristande tillgänglighet i en
            viss situation är en sak. En annan sak är vilka åtgärder som kan
            krävas i varje given situation, och att de ska vara skäliga är
            en annan. Men att från början ta bort kraven genom att de ekonomiska
            förutsättningarna är ett kriterium för att diskrimineringen ens
            finns är inte bra. Vi anser att regeringens lagförslag behöver
            förändras utifrån vad som sägs ovan.
          </p>
          <head xml:id="i-YYn7Rb4HTdTewT9EZthvwR" type="h1">
            Universell utformning som utgångspunkt
          </head>
          <p xml:id="i-3KWybtsxSEie7gLojRKj1k">
            Diskriminering kommer generellt att minska i ett samhälle som
            tänker rätt från början. Det är därför medvetenhet och synsätt
            är så viktigt. Det ligger till grund för allt som görs och planeras.
            En byggnad som byggts med ett smalt trapphus utan hiss, kullerstenstorg,
            eller snirkliga lokaler är kostsamt och inte sällan också svårt
            att ändra på ett bra sätt. Det gäller även produkters utformning
            som inte tas sikte på i detta lagförslag. Men tänker man in så
            många användare som möjligt kan t.ex. it-system göras mer användarvänliga
            för alla redan från början. Det som är användarvänligt för en
            grupp blir det ofta samtidigt för andra. Föräldrar med barnvagn,
            en äldre person med rullator eller cyklister får förbättrad tillgänglighet
            i den fysiska miljön. Uppmärksamhet på psykiska funktionsnedsättningar
            gynnar alla som av olika skäl inte är högpresterande. Behovet
            av att kontakta en teckentolk ökar uppmärksamheten på olikhet.
            Samhället blir öppnare och mindre elitistiskt.
          </p>
          <p xml:id="i-oJt9kbEd6XSUeLxFwHSPw">
            FN:s deklaration om rättigheter för personer med funktionsnedsättning
            tar upp frågan om vikten av att främja en universell utformning
            vid utveckling av normer och riktlinjer. Det bör gälla allt som
            sker i samhället som är till för alla.
          </p>
        </div>
        <div xml:id="i-5FkVYCxax1oBkSKPiaqx7k" type="signatureBlock">
          <list xml:id="i-HZJcr5LdP5KzQpFFrQyKZ7">
            <item xml:id="i-E7M1r5k2C7UwZ9uYeLVaMT" type="signature">
              Agneta Luttropp (MP)
            </item>
            <item xml:id="i-8HDdaaiNVj2JmmMgGtvkyb" type="signature">
              Mehmet Kaplan (MP)
            </item>
          </list>
        </div>
      </div>
    </body>
  </text>
</TEI>
