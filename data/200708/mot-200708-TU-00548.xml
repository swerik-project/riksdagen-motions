<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00548">
  <teiHeader>
    <fileDesc>
      <titleStmt>
        <title>IT och bredband</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>IT och bredband</title>
          <idno type="rdwebb">GV02T548</idno>
          <rs type="number">T548</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T548/text</ref>
          <ref type="dokument_url_html">http://data.riksdagen.se/dokument/GV02T548</ref>
          <ref type="dokumentstatus_url_xml">http://data.riksdagen.se/dokumentstatus/GV02T548</ref>
          <ref type="doc">http://data.riksdagen.se/fil/8405961A-BA12-406F-88FE-2B81BB548824</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UxDcb35SHKZ4TgjDdWnKDa" type="signed"/>
        <correspContext corresp="i-UxDcb35SHKZ4TgjDdWnKDa">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-LvWaitVompMMNvAPcPhkNc" type="referral">
          <date when="2007-10-16"/>
        </correspAction>
        <correspAction xml:id="i-CfgSUEbZ2YdAYzTA1TZ4J3" type="dismissal">
          <date when="2007-10-16"/>
        </correspAction>
        <correspAction xml:id="i-BQabGxYa7sf9nJkGco3k45" type="numbering">
          <date when="2007-10-08"/>
        </correspAction>
        <correspAction xml:id="i-PKU9X4HiJr1LZHvHbqJq69" type="submission">
          <date when="2007-10-04"/>
        </correspAction>
        <correspAction xml:id="i-H5q89hnRtouTxvTcAX2Ssn" type="transfer">
          <date when="2007-10-04"/>
        </correspAction>
        <correspAction xml:id="i-Azpkxe3bwuk83xVdp6GqYr" type="assigned"/>
        <correspContext corresp="i-Azpkxe3bwuk83xVdp6GqYr">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-5T3Xh6HpdbuT9oPk52ZHhu" type="TOC">
          <head xml:id="i-43TEDUwgxz9bxCcx3w6o1z">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 3
            </item>
            <item>
              4 Den digitala klyftan tillgänglighet till infrastruktur 3
            </item>
            <item>
              5 Den digitala klyftan kunskaper 4
            </item>
            <item>
              6 Den digitala klyftan e-demokrati 5
            </item>
            <item>
              7 Barn och Internet 6
            </item>
            <item>
              8 Öppen källkod och öppna standarder 7
            </item>
            <item>
              9 IT och miljö 8
            </item>
            <item>
              9.1 Anta en e-strategi 9
            </item>
            <item>
              9.2 Hellre optik än trådlöst 9
            </item>
          </list>
        </div>
        <div type="motProposal" subtype="förslag">
          <head xml:id="i-4uXFu1r7WAQVemJkUqCa28">
            2 Förslag till riksdagsbeslut
          </head>
          <list style="ol">
            <item xml:id="i-GxK5inj6c5D6DX6NJnzFJ5">
              Riksdagen begär att regeringen lägger fram förslag till en långsiktig
              strategi för finansiering av en fortsatt bredbandsutbyggnad i
              landet som möjliggör en tillgång till minst 2 Mb/s i överföringshastighet.
            </item>
            <item xml:id="i-PZghGyHMg9yCKQeUUwLKJX">
              Riksdagen tillkännager för regeringen som sin mening vad som
              anförs i motionen om att staten måste garantera att människor
              och företag kan använda höghastighetsuppkoppling motsvarande minst
              2 Mb/s till kostnader som är likvärdiga med dem som återfinns
              i tätorter.
            </item>
            <item xml:id="i-MTWwRtS4t3Z9RGEt8xzg8w">
              Riksdagen begär att regeringen återkommer med förslag till en
              strategisk plan för hur statens ägande av bredband kan öka.
            </item>
            <item xml:id="i-HKdU3XQxVMJ2kznDdvGkXA">
              Riksdagen begär att regeringen återkommer med förslag till hur
              kommunen i samarbete med staten kan öka utbudet av IT-teknik på
              bibliotek och skolor.
            </item>
            <item xml:id="i-8nwV528pehy8fZ32qsGZdV">
              Riksdagen tillkännager för regeringen som sin mening vad som
              anförs i motionen om att människor som inte vill eller kan använda
              sig av IT-tekniken inte får diskrimineras.
            </item>
            <item xml:id="i-VSKki4sKa5ppo8woPY8e8U">
              Riksdagen tillkännager för regeringen som sin mening vad som
              anförs i motionen om att överväga inrättandet av en Internetombudsman
              som ges starka befogenheter att verka och ingripa för att skydda
              främst barns integritet, intressen och hälsa från skadlig inverkan
              och utnyttjande via Internet.
            </item>
            <item xml:id="i-3HFerWVip7g3MLfryZqzrH">
              Riksdagen tillkännager för regeringen som sin mening vad som
              anförs i motionen om att ge Skolverket i uppdrag att utarbeta
              en vägledning för hur skolor kan skapa en trygg användning av
              IT och Internet samt aktivt informera om denna vägledning. 1
            </item>
            <item xml:id="i-S3Dz4Prpf4T4pGgBRHohTi">
              Riksdagen tillkännager för regeringen som sin mening vad som
              anförs i motionen om att de statliga myndigheterna senast den
              1 juli 2008 till regeringen ska ha lämnat förslag på hur de senast
              den 1 januari 2010 kan ha övergått till ett system med öppen källkod.
            </item>
            <item xml:id="i-WGMN8ntt24S4ZtpzjmYGAc">
              Riksdagen tillkännager för regeringen som sin mening vad som
              anförs i motionen om att fatta ett principbeslut om att samtliga
              statliga myndigheter senast den 1 januari 2010 ska ha gått över
              till ett system med öppna standarder.
            </item>
            <item xml:id="i-2vF9J1Dbo7tQb74RdD735J">
              Riksdagen tillkännager för regeringen som sin mening vad som
              anförs i motionen om att regeringen bör verka för att Sverige
              agerar i ISO så att standardiseringar inom IT-teknik görs fria
              och oberoende från företagsspecifika standarder.
            </item>
            <item xml:id="i-8SpHGMznPykhC7HSrxMVvb">
              Riksdagen tillkännager för regeringen som sin mening vad som
              anförs i motionen om att användningen av IT ska styras så att
              miljöpåverkan minskar.
            </item>
            <item xml:id="i-AfKAtQk9ZubHfVP6674eXZ">
              Riksdagen tillkännager för regeringen som sin mening vad som
              anförs i motionen om att regeringen bör verka för att kommuner
              i sina tätorter inte bygger upp trådlösa bredband utan i stället
              använder sig av markbundet bredband.
            </item>
          </list>
          <p xml:id="i-9w1sicsH7ZqbG74c6GuXDJ">
            1 Yrkande 7 hänvisat till UbU.
          </p>
        </div>
        <div type="motContent">
          <head xml:id="i-QFT1pmBbDGUjzvtj1ADiEz" type="h1">
            3 Bakgrund
          </head>
          <p xml:id="i-X6tpHS6BaqAcmHDydbz7hF">
            Med politiska beslut måste vi se till att alla har möjlighet
            att använda sig av IT och bredband (elektronisk kommunikation).
            Samtidigt får inte de människor som inte vill eller kan använda
            IT diskrimineras. Staten ska ta ansvar för att alla i hela landet
            får tillgång till IT till likvärdig kostnad. Den personliga integriteten
            måste säkras vid användandet.
          </p>
          <p xml:id="i-ScjgWAAFfKyz9XWu5a3FHp">
            Den digitala utvecklingen går allt snabbare och det blir allt
            viktigare att kunna använda IT. Med denna teknik kan vi förenkla
            och förbättra vardagen, underlätta kontakter med myndigheter och
            företag och samtidigt göra miljövinster. Men risken för en växande
            klyfta mellan de som kan/vill använda IT och de som inte kan/vill
            är uppenbar.
          </p>
          <p xml:id="i-NrAntqYShEKn1xCoDNP4sz">
            Genom ett statligt ansvar kan dock utvecklingen bli mycket positiv
            och leda till att vardagen förenklas för de flesta. Vi vill att
            den offentliga sektorn ska gå före och vara ett föredöme på området
            genom att övergå till öppna källkoder och öppna standarder.
          </p>
          <p xml:id="i-Mf3Awo8qr2HZ4jgLBRfMVA">
            Förutom ett stärkt konsumentskydd mot IT-relaterade bedrägerier
            när det gäller handel på nätet måste också integritetsskyddet
            stärkas. Man ska inte behöva vara rädd för att de elektroniska
            fotspår man lämnar efter sig ska kunna användas och störa den
            personliga integriteten. Därför är vi motståndare till den nya
            lagen om datalagring.
          </p>
          <head xml:id="i-GuP6XUSMnhLnTF1oPr3dws" type="h1">
            4 Den digitala klyftan tillgänglighet till infrastruktur
          </head>
          <p xml:id="i-AGWxoCbaw8xoT3MkNC7u9S">
            I regeringens proposition 2004/05:175 Från IT-politik för samhället
            till politik för IT-samhället står: En effektiv och säker fysisk
            IT-infrastruktur med hög överföringskapacitet skall finnas tillgänglig
            i hela landet, bl.a. för att ge människor tillgång till interaktiva
            offentliga tjänster. Propositionen är ett resultat av samarbetet
            mellan v, mp och s under förra mandatperioden.
          </p>
          <p xml:id="i-CdW6kikRjEeGCb2DDaSwzc">
            För att alla ska kunna tillgodogöra sig den nya tekniken måste
            den finnas tillgänglig för alla. Att bygga bredband går inte av
            sig självt. Marknaden har inte klarat av att förse hela landet
            med bredband. Staten har förmedlat åtskilliga miljarder kronor
            till att bygga bredband. Men fortfarande finns det vita fläckar
            i landet där man saknar denna infrastruktur. Vi anser att människor
            ska kunna leva kvar där de bor och en utbyggd IT-infrastruktur
            underlättar detta.
          </p>
          <p xml:id="i-Cq2uPxjc3rt1SmU2ZGaZGb">
            För att inte förstärka klyftan mellan tätbebyggda områden och
            glesbygd måste staten ta ansvar för att alla kan få tillgång till
            bredband, vilket betyder en överföringskapacitet som i alla fall
            inte är lägre än 2 Mbit. Vi föreslog därför i motion 2006/07:T356,
            att regeringen skulle återkomma med en långsiktig strategi för
            utbyggnad och finansiering av en fortsatt bredbandsutbyggnad i
            landet. Utskottet avvisade vårt förslag med hänvisning till att
            de frågor som anförs i motionen redan är uppmärksammande i det
            pågående arbetet och torde därför på sikt bli tillgodosedda.
          </p>
          <p xml:id="i-MFKuczyesRnyueAEH8LAkf">
            Det är glädjande att utskottet sätter sådan tillit till att regeringen
            vill genomföra det som Vänsterpartiet förespråkar, men vi känner
            oss inte riktigt lika säkra som utskottet verkar vara. Förvisso
            har regeringen tillsatt en utredning om bredband i små orter och
            på landsbygd, vilket är bra, eftersom det var precis det som vårt
            förslag bl.a. gick ut på, men i direktivet finns inget om vikten
            av att utbyggnaden garanterar en tillgång till minst 2 Mb/s i
            överföringshastighet. Regeringen bör därför lägga fram en långsiktig
            strategi för utbyggnad och finansiering av en fortsatt bredbandsutbyggnad
            i landet som möjliggör en tillgång till minst 2 Mb/s i överföringshastighet.
            Detta bör ges regeringen till känna.
          </p>
          <p xml:id="i-PpGu8z2pYSiT5GwAHf9KeE">
            Det är också viktigt att kostnaden för att använda datakommunikationer
            är likvärdig över hela landet. Staten måste garantera att människor
            och företag kan använda höghastighetsuppkoppling motsvarande minst
            2 Mb/s till kostnader som är likvärdiga med dem som återfinns
            i tätorter. Detta bör ges regeringen till känna.
          </p>
          <p xml:id="i-NNeLWhz7x4XqvDtck33WJz">
            Infrastruktur är nästan alltid en kollektiv nyttighet och av
            sin natur olämplig att driva och äga på kommersiell grund. Den
            samhällsekonomiska nyttan är mycket större med ett gemensamt ägande.
            Därför är järnvägar, vägar, telenät, kassaservice m.m. självklara
            delar i statens förvaltning. Bredband skiljer sig inte i sak från
            detta. Det är en infrastruktur likt järnvägar, dvs. det är inte
            rationellt att bygga fler optiska kablar bredvid varandra bara
            för att öka konkurrensen. Risken med en infrastruktur som vilar
            på kommersiell grund är ett snävt företagsekonomiskt perspektiv,
            som mycket väl kan gynna det egna företaget, men inte allmänheten.
            Därför bör den samhälliga kontrollen och ägandet över infrastruktur
            stärkas, så att inte enskilda individer hamnar i kläm. Regeringen
            bör därför återkomma med en strategisk plan för hur statens ägande
            av bredband kan öka. Detta bör ges regeringen till känna.
          </p>
          <head xml:id="i-DRPFshoJMtidspi8nHFeLS" type="h1">
            5 Den digitala klyftan kunskaper
          </head>
          <p xml:id="i-41qcYXCi4c6Y6La92n1NFL">
            IT kan leda till ett klassamhälle med stark kontroll och utslagning
            eller till ett demokratiskt samhälle med stor delaktighet. Därför
            är det viktigt att vi fattar rätt politiska beslut så att alla
            får en chans att använda IT. Nästan en tredjedel av befolkningen
            saknar tillgång IT och Internet hemma. Det kan bero på att vissa
            saknar intresse av skaffa sig den nya tekniken, men kan lika väl
            vara orsakat av att de inte har praktisk tillgång till den eller
            saknar ekonomiska förutsättningar för det. Det kan handla om korttidsutbildade,
            arbetslösa, pensionärer, invandrade eller funktionshindrade. Detta
            måste motarbetas med olika riktade åtgärder från statens sida.
            Det är nödvändigt med stora informationssatsningar från exempelvis
            studieförbund, folkhögskolor och utbildningsradion för att skapa
            en bred delaktighet för alla. Folkbildningsförbundet har ett förslag
            om att starta informations- och utbildningsprojekt som skulle
            aktivera de människor som inte har tillgång till eller av olika
            anledningar inte använder sig av Internet. Utbildningen är tänkt
            att ske via främst TV (utbildningsradion) och i form av studiecirklar.
            Vi finner det förslaget intressant och vill att staten avsätter
            medel till Folkbildningsförbundet. Vi har därför i motion 2007/08:Kr279
            med anledning av prop. 2007/2008:1 utgiftsområde 17, avsatt 100
            miljoner kronor för detta ändamål.
          </p>
          <p xml:id="i-XG1kpo3gNvkx5uBCRmFBdL">
            Den s.k. hem-pc-reformen var viktig när den introducerades. Den
            var en del i att minska IT-klyftan i samhället. Den har dock nu
            spelat ut sin roll och målgruppen för reformen bör ändras. Vi
            måste nu hitta ett sätt att med statliga medel även stödja de
            människor som befinner sig utanför arbetslivet.
          </p>
          <p xml:id="i-BRrpgHF2h1LGYRqP5YBHEf">
            Det finns en rad områden som kan bidra till att minska den digitala
            klyftan. Ett område är skolan. En satsning på lärarna och skolan
            är avgörande för att minska klyftorna. Barn växer upp i hem med
            olika grad av IT-kunskaper och tillgång till IT. Därför ska IT
            var en naturlig del i skolans arbete och ett av flera pedagogiska
            verktyg för att nå målen i läroplanen. Skolan kan här fylla en
            kompensatorisk funktion. Ett annat område är inom jämställdheten,
            där det finns behov av att utarbeta ett jämställdhetsprogram för
            IT-politiken. Ett tredje område berör vikten av att skynda på
            olika utvecklingsprojekt med inriktning på IT-användning för funktionshindrade.
            Ett fjärde område handlar om att erbjuda tjänster på olika språk
            och som riktar sig till våra nya svenskar. Inom dessa områden
            pågår det satsningar och projekt, men vi vill peka på att denna
            process måste få en snabbare utveckling.
          </p>
          <p xml:id="i-VLLidZN4bvYmbSLRESNDHk">
            Samhället måste se till att alla har möjlighet att utnyttja tekniken
            inom lokala mediecenter på bibliotek och skolor. Det offentliga
            samhällets information och fakta ska ha hög tillgänglighet. Modern
            teknik på arkiv, museer och bibliotek har därför en stor betydelse.
            Regeringen bör därför återkomma till riksdagen med ett förslag
            till hur kommunerna i samarbete med staten kan öka utbudet av
            IT-teknik på bibliotek och skolor. Detta bör ges regeringen till
            känna.
          </p>
          <head xml:id="i-4wS4yof5DGCg7ZJGVWQGhp" type="h1">
            6 Den digitala klyftan e-demokrati
          </head>
          <p xml:id="i-DDuuwuqymYfx8F7wS2324G">
            IT-tekniken är ett kraftfullt redskap för ökad tillgänglighet,
            öppenhet, insyn och effektivitet i den offentliga förvaltningen.
            Tilltron till politikerna i Sverige är alltför låg. Ökad öppenhet
            kring riksdag, regering, statliga verk och kommuner kan förbättra
            det förtroendet.
          </p>
          <p xml:id="i-2K78g6LD4xNR9NwkLdiQD1">
            Funktionen e-post har antagligen gjort att medborgarnas åsikter
            lättare når fram till beslutsfattarna. Genom att skicka e-post
            har man direktkontakt med de förtroendevalda och det är en lättare
            kommunikation än att själv ringa upp eller skriva brev.
          </p>
          <p xml:id="i-ND6xzgTxo4iTosEniSSxph">
            E-tjänster kan därför hjälpa till i det demokratiska arbetet
            genom att medborgarna har större möjlighet till insyn i beslutsprocessen
            och informationen blir mer lättillgänglig. Beslutsfattarna har
            också större möjlighet att föra ut information och rådfråga medborgarna.
          </p>
          <p xml:id="i-Swgm5SEvmqMvdxKwmAcg4Y">
            Samtidigt är det oerhört viktigt att de människor som inte vill
            eller har tillgång till IT-tekniken inte diskrimineras. IT-inriktade
            tjänster som berör post- och bankärenden, deklarationer, köp av
            biljetter, information av olika slag måste även i fortsättningen
            erbjudas utanför nätet. Människor som inte vill eller kan använda
            sig av IT-tekniken får inte diskrimineras. Detta bör ges regeringen
            till känna.
          </p>
          <p xml:id="i-8FbbpkgQ3i1zyef3PTLoSE">
            Detta krav framförde vi i motion 2006/07:T356. Trafikutskottet
            svarade (bet. 2006/07:TU11) att man instämde i motionens krav,
            men avslog motionen med hänvisning till att utskottet förutsätter
            att regeringen fortsätter att aktivt arbeta med dessa frågor.
            Eftersom utskottet i sak inte bemötte kravet återupprepar vi det.
          </p>
          <p xml:id="i-BbxMJYm4LtBdjzTu3iR3mf">
            Den nya myndigheten för förvaltningsutveckling är viktig för
            att utveckla 24-timmarsmyndigheten. Människor kan själva välja
            när de vill använda sig av tjänsterna och tjänsterna är öppna
            dygnet runt. Det förenklar därmed vardagen för människor, samtidigt
            som det blir billigare. Men även här måste samhället vara observant
            på den sociala dimensionen. Människor som är ovana kan känna otrygghet
            och vill ha kvar en människa att prata med. Det är alltså viktigt
            att det finns alternativ till e-tjänster i framtiden.
          </p>
          <head xml:id="i-HP6eCXoT4UPNC4CYRmzrLA" type="h1">
            7 Barn och Internet
          </head>
          <p xml:id="i-TmY9nFNC5RYwHXwwiKTJEY">
            Internet har stor genomslagskraft på gott och ont bland barn
            och ungdomar. Därför är det viktigt med insatser för att skydda
            barn mot att på olika sätt utnyttjas via Internet. Det kan t.ex.
            handla om åtgärder mot otillbörlig reklam och barnpornografi.
          </p>
          <p xml:id="i-SwbLQ9WHRHA8BtSVwrFRZq">
            Det är sedan den 1 januari 1999 förbjudet i svensk lagstiftning
            att inneha barnpornografi. Denna kriminalisering var ett viktigt
            och nödvändigt steg för att kunna bekämpa dem som vill utnyttja
            barn sexuellt, men detta steg var inte tillräckligt. Lagen har
            luckor som de som ägnar sig åt barnpornografi har upptäckt och
            använder som kryphål för att undgå lagens mening. Det är viktigt
            att dessa tekniska kryphål täpps igen eftersom det allra mesta
            av all handel och barnpornografianvändning sker via Internet.
          </p>
          <p xml:id="i-CKq5Mgxsr7ZERZp857p9wS">
            Det finns förslag på att inrätta en Internetombudsman med möjlighet
            att ingripa. Vänsterpartiet föreslog det förra året, men trafikutskottet
            valde att i sak inte bemöta kravet. Riksdagen bör därför ge regeringen
            i uppdrag att överväga inrättandet av en Internetombudsman som
            ges starka befogenheter att verka och ingripa för att skydda främst
            barns integritet, intressen och hälsa från skadlig inverkan och
            utnyttjande via Internet. Detta bör ges regeringen till känna.
          </p>
          <p xml:id="i-9XVPuUQsWtEdSPLuhPm298">
            Det finns många frivilligorganisationer som för en förhållandevis
            framgångsrik kamp mot barnpornografi och prostitution på nätet.
            I samarbete med polisen och Internetoperatörer har de lyckats
            släcka ned tusentals sidor och sprängt nätverk, vilket också lett
            till fällande domar. Organisationen ECPAT har t.ex. uppmärksammat
            att många barn inte alltid förstår vikten av att vara försiktiga
            i kontakten med personer de träffar på Internet eller vilka konsekvenserna
            kan bli av att lägga ut bilder på sig själv. Speciellt unga flickor
            kan hamna i besvärliga utpressningssituationer och på grund av
            skam och rädsla få svårt att berätta för någon anhörig om det
            som hänt. Då frågorna oftast inte berörs i skolundervisningen
            förebyggs inte liknande situationer och inte heller blir de elever
            som redan har drabbats hjälpta.
          </p>
          <p xml:id="i-9qWNyfBc82znoJGg3Di77R">
            Med tanke på att tillgången till datorer och Internet är så omfattande
            för skolelever och att datorn nästan dagligen används i undervisningen,
            anser ECPAT att det borde vara en självklarhet att skolan tar
            sitt ansvar och lär eleverna hur de ska förhålla sig till Internet.
            Vi delar den åsikten. Det handlar inte om att lägga på skolan
            fler arbetsuppgifter utan att de metoder som används ska vara
            säkra. Det flesta anser att det är en självklarhet att en elev
            får en utbildning i hur man ska agera och förhålla sig i en kemisal
            innan hon/han börjar att experimentera. Sker inte det så riskerar
            barnet att drabbas av skador. Då det föreligger risk för skador
            (mest mentala, men kan även leda till fysiska) i samband med IT-användning
            och Internet bör eleverna få utbildning i hur de ska förhålla
            sig till Internet så att inte de inte själva eller någon annan
            tar skada. Regeringen bör ge Skolverket i uppdrag att utarbeta
            en vägledning för hur skolor kan skapa en trygg användning av
            IT och Internet samt aktivt informera om denna vägledning. Detta
            bör ges regeringen till känna.
          </p>
          <head xml:id="i-SHqQWevCjN4AypdazW2x6t" type="h1">
            8 Öppen källkod och öppna standarder
          </head>
          <p xml:id="i-LyeQuVdL8tUBfsmvUHT7Sr">
            För IT-användare är det väsentligt att programmen är möjliga
            att ta del av, använda och utveckla. Alla de program som i dag
            används (ordbehandlare, kalkylprogram, andra Office-motsvarigheter,
            e-postprogram, kalenderhanterare, bildbehandling, web-browsers,
            m.m.) finns även i öppna versioner. Att använda öppen mjukvara
            innebär en rad fördelar. Öppen mjukvara innebär att det står användaren
            fritt att ändra i mjukvaran, vilket gör att t.ex. staten fritt
            kan anpassa den efter behov. Öppen standard är när det finns en
            enighet om att använda sig av samma teknikstandard.
          </p>
          <p xml:id="i-UgU2Ei6xDZXjddRJ2pA9Pb">
            Vi anser att IT måste vara ett utvecklingsområde där alla ges
            tillgång att fritt utveckla sin kreativitet, där man har en chans
            att använda program efter eget huvud, där varje människa har rätt
            att anpassa program efter det behov man har, där jag som individ
            har rätt dela med mig av program och information samt att det
            finns en möjlighet för varje människa att förbättra och utveckla
            ett program. I dag är denna frihet delvis beskuren och styrd av
            multinationella företag, som utan kontroll av demokratiska organ
            ensamma kan bestämma utifrån ett snävt vinstperspektiv. Utifrån
            ett jämlikhetsperspektiv kan inte information vara begränsad till
            privata företags intressen. Öppna källkoder och standarder blir
            därmed en demokratifråga.
          </p>
          <p xml:id="i-U5zH4XgcWVmKhc3oMhhWAK">
            Ofta har öppna mjukvaror utvecklas av intresseorganisationer,
            företag och frivilliga entusiaster. Det finns inget som pekar
            på att öppna system skulle hålla en sämre kvalitet, tvärtom verkar
            de oftast överträffa den kommersiella kvaliteten. Dessutom verkar
            det finnas en stor besparingspotential för staten att övergå till
            öppna system. Danmark har fattat beslut om att de offentliga myndigheterna
            senast den 1 januari 2008 ska ha gått över till öppna källkoder
            och öppna standarder. En beräkning visar att det leder till en
            besparing för statskassan med 500 miljoner kronor. Det finns även
            positiva säkerhetsaspekter att beakta vid en övergång till öppna
            system. Genom öppna system minskar vårt beroende av enskilda företag,
            vilket ökar Sveriges frihetsgrad. Statliga myndigheter är i dag
            sårbara ifall det av någon anledning inte skulle vara möjligt
            att få tillgång till Microsofts produkter. Ska t.ex. hela Sverige
            stanna bara för att USA/Microsoft och EU inte kommer överens om
            licenser?
          </p>
          <p xml:id="i-EXRVN9WQcVmaSg1yZGEbga">
            Vi är mot bakgrund av ovanstående positiva till öppen källkod,
            då detta kan minska kostnaderna för IT-användningen och beroendet
            av proprietära programvaror. Den offentliga sektorn bör gå före
            och vara ett föredöme inom detta område. De statliga myndigheterna
            ska senast den 1 juli 2008 till regeringen ha lämnat förslag på
            hur de senast den 1 januari 2010 kan ha övergått till ett system
            med öppen källkod. Detta bör ges regeringen till känna.
          </p>
          <p xml:id="i-6Dk63ymPAihdyhfqaaLFYP">
            Öppna standarder ger möjlighet till ett ökad samutnyttjande mellan
            myndigheter och anpassningar till det egna behovet. Dessutom ökar
            det allmänhetens tillgänglighet. För att verkligen visa på riksdagens
            politiska vilja och inriktning i denna fråga föreslår vi att det
            fattas ett principbeslut om att samtliga statliga myndigheter
            senast 1 januari 2010 ska ha gått över till ett system med öppna
            standarder. Detta bör ges regeringen till känna.
          </p>
          <p xml:id="i-LoCR5ixuTdtrXJpGVTm78o">
            Kravet om dels öppna källkoder, dels öppna standarder inom offentlig
            förvaltning framförde vi i vår motion 2006/07:T386. Trafikutskottet
            valde att i sak inte bemöta de konkreta förslagen, utan hänvisade
            i allmänna ordalag till något slags pågående arbete inom Regeringskansliet.
            Sedan dess har det skett en viss förskjutning i de borgerliga
            partiernas inställning och även regeringen visar, åtminstone muntligt,
            att man har ett visst intresse för öppen källkod eller öppna standarder.
            Men eftersom det ännu inte konkretiseras någonstans, vidhåller
            och upprepar vi vårt krav från förra året.
          </p>
          <p xml:id="i-KsU58q2ymzeKfrSBmxHbrn">
            Oroande signaler har framkommit när det gäller standarder för
            dokumentformat. Microsoft vill göra sin standard, Office Open
            XML, till en ISO-standard, vilket då på ett märkligt sätt kopplar
            en standard till ett speciellt företag. Internationella standarder
            bör inte ha så tydliga företagskopplingar till enskilda företag.
            Mot det står ett annat stort format, ODF, som är internationellt
            utvecklat och inte ägs av något enskilt företag. Sverige ingår
            som ett av 100 länder i ISO. Regeringen bör tillse att Sverige
            agerar i ISO så att standardiseringar inom IT-teknik görs fria
            och oberoende från företagsspecifika standarder. Detta bör ges
            regeringen till känna.
          </p>
          <head xml:id="i-6QTkaMq2nx9QVXUtcG7gCz" type="h1">
            9 IT och miljö
          </head>
          <p xml:id="i-39j8zemKkdcpYVr62dPPHv">
            IT kan minska pappersåtgång och lokal och transportbehov men
            det sker inte av sig självt. För att IT ska minska transportbehoven
            krävs en aktiv styrning. IT är inte bara ett sätt att minska transporter
            utan också ett sätt att göra transporterna säkrare. IT kan även
            skapa förutsättningar för distansarbete och därmed en minskning
            i antalet fysiska arbetsresor. Vi vill att användningen av IT
            ska styras så att miljöpåverkan minskar.
          </p>
          <head xml:id="i-WgBei3dDvY8Gi6jNGE3cqj" type="h2">
            9.1 Anta en e-strategi
          </head>
          <p xml:id="i-EL2buDtKN8pWLj8hg1xtqY">
            I en annan motion föreslår vi att det inrättas en transporthierarki,
            som ska genomsyra beslut som rör kommunikationer. Grunden för
            en sådan hierarki är att de olika transportslagens ekologiska
            hållbarhet och förmåga verkligen leder mot ekologisk hållbarhet.
            Vid behov av kommunikation måste man först ställa sig frågan om
            det är nödvändigt att fysiskt förflytta sig. Om det finns behov
            av att förflytta sig i det fysiska rummet bör man i första hand
            använda sig av gång eller cykel. Är det inte möjligt ska kollektiva
            transportmedel användas såsom buss, spårtrafik och järnväg. Därefter
            kommer vägtransporter och då i första hand de som drivs med drivmedel
            som inte påverkar miljön negativt. I sista hand ska flyg användas.
          </p>
          <p xml:id="i-RYmxqv5AKw4aXeDgizrhqa">
            Med en utgångspunkt i en transporthiearki blir det tydligt att
            redan den första frågan, dvs. om man överhuvudtaget behöver förflytta
            sig eller inte, ger en uppfattning av potentialen inom IT-sektorn.
            Med t.ex. videokonferenser, telekonferenser och distansarbetare
            minskar behovet av de fysiska transporterna och därmed minskar
            miljöbelastningen.
          </p>
          <p xml:id="i-YSoB2KLcmNC5SY2WFotNJj">
            Världsnaturfonden har i en rapport visat att IT-sektorn snabbt
            kan minska koldioxidutsläppen i EU med 50 miljoner ton genom ganska
            enkla IT-lösningar. Det är t.ex. åtgärder som vi nämnt här ovan,
            men även virtuella telefonsvarare, webbaserade skatteuttag, m.m
            bidrar till minskningen. 50 miljoner ton motsvarar utsläppen från
            transportsektorn i Finland och Österrike, vilket indikerar att
            det inte är en obetydlig storlek det handlar om. Av WWF:s rapport
            framgår att om hälften av alla anställda i EU skulle ersätta ett
            fysiskt möte med en telekonferens, skulle utsläppen av koldioxid
            minska med drygt 2 miljoner ton koldioxid. Skulle 20 % av alla
            affärsresor ersättas med en videokonferens skulle det reducera
            utsläppen med drygt 22 miljoner ton koldioxid. De virtuella mötena
            kan alltså kraftigt reducera utsläppen.
          </p>
          <p xml:id="i-4gcY69phvNrudYxop7suxY">
            Vi tror väldigt mycket på IT-sektorns roll i att minska koldioxidutsläppen.
            Men för att möjliggöra en sådan utveckling krävs dock en samlad
            handlingsplan och en övergripande strategi från regering och riksdag.
            Sverige behöver både i det egna landet och i EU sätta upp mål
            för en sådan strategi samt konkretisera vilka medel som ska användas
            för att nå de uppsatta målen. Regeringen bör därför till riksdagen
            återkomma med ett förslag om en e-strategi för IT-sektorn som
            ska syfta till att minska behovet av transporter och därmed minska
            klimatpåverkan. Detta bör ges regeringen till känna.
          </p>
          <head xml:id="i-MFh4JY3N2TUnCJL9Tbsjow" type="h2">
            9.2 Hellre optik än trådlöst
          </head>
          <p xml:id="i-Kj59ydJCGJvrwVtzKKoFjw">
            Människor ska inte behöva utsättas för mer strålning än vad som
            är absolut nödvändigt. Att tätorter vill använda sig av trådlösa
            bredband tycker vi därför är märkligt. Vi kan förstå om det krävs
            sådana lösningar i glesbygd, där det kan röra sig om stora summor
            med en fysisk infrastruktur. Men den extra kostnad som kan uppstå
            med vanligt bredband (via kabel) anser vi vara skälig för att
            hävda försiktighetsprincipen. Regeringen bör verka för att kommuner
            i sina tätorter inte bygger upp trådlösa bredband, utan i stället
            använder sig av markbundet bredband. Detta ska ges regeringen
            till känna.
          </p>
        </div>
        <div type="motSignatures">
          <list>
            <item xml:id="i-VeqLDaVw8n5dqR2sbCUoAB" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-4wtVEMYwB6qLBXdVsP7FoB" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-XEpboTJzWmWTGKAxmf6Psf" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-XqjZ86hFMmtJzjnGsrb77o" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-7nMidqLrivgs9Hv4RheEUu" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-HDHuGqewX8Cp4YuVeAPmJF" who="i-FAhoYDeAxVXRZmnF5LnHgv">
              Kent Persson (v)
            </item>
          </list>
        </div>
      </div>
    </body>
  </text>
</TEI>
