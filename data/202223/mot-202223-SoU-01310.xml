<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-01310">
  <teiHeader>
    <fileDesc>
      <titleStmt>
        <title>Samordnad vård för personer med sällsynta hälsotillstånd</title>
        <author corresp="i-A9phxhhSVEV1RMX498pFjb">av Alexandra Völker (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1310 av Alexandra Völker (S)</title>
          <idno type="rdwebb">HA021310</idno>
          <rs type="number">1310</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA021310/text</ref>
          <ref type="dokument_url_html">https://data.riksdagen.se/dokument/HA021310</ref>
          <ref type="dokumentstatus_url_xml">https://data.riksdagen.se/dokumentstatus/HA021310</ref>
          <ref type="pdf">https://data.riksdagen.se/fil/6E1810FD-3EC4-4CFF-A416-7FF2FA1E753E</ref>
          <ref type="docx">https://data.riksdagen.se/fil/295E9447-16E8-49D7-A861-4912A8379C1A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-A9phxhhSVEV1RMX498pFjb</idno>
            <name>Alexandra Völker</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ke9icUzGS3TE2AdRRvEPyn" type="signed"/>
        <correspContext corresp="i-Ke9icUzGS3TE2AdRRvEPyn">
          <note type="signatory" corresp="i-A9phxhhSVEV1RMX498pFjb"/>
        </correspContext>
        <correspAction xml:id="i-M5xLVjEfqWdTbx1VM7J4fQ" type="submitted">
          <date when="2022-11-22"/>
          <time when="15:28:59"/>
        </correspAction>
        <correspAction xml:id="i-7y8EBh4m2zLZQEyWh9jrNu" type="reviewed">
          <date when="2022-11-23"/>
          <time when="10:20:10"/>
        </correspAction>
        <correspAction xml:id="i-SYY9iChSz6KLs8ETm7CZyh" type="referred">
          <date when="2022-12-01"/>
        </correspAction>
        <correspAction xml:id="i-Vf7escj4ygkDA8DYCc1fz2" type="assigned">
          <date when="2023-09-08"/>
          <time when="16:04:22"/>
        </correspAction>
        <correspContext corresp="i-Vf7escj4ygkDA8DYCc1fz2">
          <ref type="assignedTo">Socialutskottet</ref>
        </correspContext>
        <correspAction xml:id="i-ErjHrz65hBp4hHRNZFnfj5" type="behandlas_i"/>
        <correspContext corresp="i-ErjHrz65hBp4hHRNZFnfj5">
          <ref type="uppgift">2022/23:SoU13</ref>
          <ref type="ref_dok_id">HA01SoU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU13</ref>
          <ref type="ref_dok_titel">Prioriteringar inom hälso- och sjukvården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6mrdkWHENhzSVFERXpzAsR" type="behandlas_i"/>
        <correspContext corresp="i-6mrdkWHENhzSVFERXpzAsR">
          <ref type="uppgift">2022/23:SoU21</ref>
          <ref type="ref_dok_id">HA01SoU21</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU21</ref>
          <ref type="ref_dok_titel">Stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5Kz9TsBzjrc8g3B6BW9pRz" type="motHeader">
        <div xml:id="i-HaCbiptvd7oZk5kAtQwGBd" type="motTitle">
          Motion till riksdagen 2022/23:1310 av Alexandra Völker (S) Samordnad
          vård för personer med sällsynta hälsotillstånd
        </div>
      </div>
      <div xml:id="i-6LSHvfr7LiecBWHUPHnzgJ" type="motBody">
        <div xml:id="i-LVRrmSUuNHBwpbuQZJqGjC" type="motProposal" subtype="förslag">
          <head xml:id="i-VxqbzS9UC6jBhKNbf9t4mt">
            Förslag till riksdagsbeslut
          </head>
          <list xml:id="i-WrUmi5TpzDh1jbXsJKHX8N">
            <item xml:id="i-YXmP1HwJQXQCLVo7L2QNMD" sortKey="Yrkande 1">
              Riksdagen ställer sig bakom det som anförs i motionen om att
              det behövs en nationell samordningsfunktion i syfte att stimulera
              och styra uppbyggnaden av de regionala centrumen för sällsynta
              diagnoser och tillkännager detta för regeringen.
            </item>
          </list>
          <list xml:id="i-P3LADaXY4RfbUmQg2Sk8hu">
            <item xml:id="i-8ETBDDUrtD9CeNXf1o7crC" sortKey="Yrkande 2">
              Riksdagen ställer sig bakom det som anförs i motionen om att
              skyndsamt anta en nationell handlingsplan för området sällsynta
              diagnoser och tillkännager detta för regeringen.
            </item>
          </list>
          <list xml:id="i-MAPtDnjRiQ3eyjwc3PwQ3i">
            <item xml:id="i-Hzo699XwabojhMKjzjCNJ4" sortKey="Yrkande 3">
              Riksdagen ställer sig bakom det som anförs i motionen om att
              driva på för att intensifiera samverkan inom området sällsynta
              hälsotillstånd inom Europeiska unionen och tillkännager detta
              för regeringen.
            </item>
          </list>
          <list xml:id="i-TARVnsfoyQbLdvdUQ7ucgz">
            <item xml:id="i-k3GgS3bBXiZN17nauoTvF" sortKey="Yrkande 4">
              Riksdagen ställer sig bakom det som anförs i motionen om att
              möjliggöra ett mer jämlikt ekonomiskt stöd till funktionshindersorganisationer
              som inte passar in i den rådande strukturen för bidragssystemen
              till föreningsverksamhet och tillkännager detta för regeringen.
            </item>
          </list>
        </div>
        <div xml:id="i-TnPZQthGGbgFiGxVaRBb4n" type="motContent">
          <head xml:id="i-UQgbLr1f1qZ8ZJsstp7ZSJ" type="h1">
            Motivering
          </head>
          <p xml:id="i-8D5WtKdCXuewhm8URfPKHp">
            För att en person ska definieras ha en sällsynt diagnos ska det
            gälla en ovanlig sjukdom/skada som leder till omfattande funktionshinder
            och som finns hos endast ett fåtal av befolkningen. I Sverige
            anses en diagnos vara sällsynt om den förekommer hos högst 5 personer
            på 10 000. Uppskattningsvis har 500 000 svenskar en sällsynt diagnos
            eller lever med ett sällsynt hälsotillstånd.
          </p>
          <p xml:id="i-PwDgRYccNMGeMPmaziBJPA">
            Det finns tusentals olika sällsynta diagnoser. Definitionen innebär
            att alltifrån ett fåtal personer kan ha en viss sällsynt diagnos.
            I dagsläget finns omkring 300 sådana diagnoser beskrivna i Socialstyrelsens
            kunskapsdatabas samtidigt som det enligt beräkningar finns 7 000–8
            000 sällsynta diagnoser som drabbar omkring 2 procent av befolkningen.
            Många av diagnoserna är syndrom, vilket betyder att flera olika
            symtom ingår. Detta leder till omfattande och komplexa funktionsnedsättningar,
            vilket innebär att den enskilde nödgas ha kontakter med många
            olika medicinska specialister. Att diagnosen dessutom delas av
            så få innebär att kunskapen om den ofta är bristfällig i den allmänna
            sjukvården.
          </p>
          <p xml:id="i-KLmAYo6DMEwd4GXdthZEWN">
            Riksförbundet Sällsynta diagnoser genomförde våren 2022 en medlems­undersökning.
            Undersökningen visade att 6 av 10 upplever att kunskapsnivån inom
            vården inte är tillräcklig för att ge rätt behandling av det sällsynta
            hälsotillståndet. Nästan sju av tio uppger sig ha en syndromdiagnos,
            där det sällsynta hälsotillståndet kan ha effekt på mer än ett
            organsystem. Trots det har bara två av tio en individuell vårdplan
            med tydlig målsättning som följs upp och uppdateras regelbundet.
            Svaren är i stort sett identiska med svaren i de medlemsundersökningar
            som gjordes 2017 och 2019 samt den som genomfördes tio år tidigare.
            Undersökningarna visar på stora brister vad gäller sjukvården
            för personer som lever med en sällsynt diagnos.
          </p>
          <p xml:id="i-8tUqBFAU7xw3R1dEEj7vSm">
            Okunskapen kring de sällsynta diagnoserna är särskilt problematisk
            då det är grupper som har behov av kvalificerad vård genom hela
            livet. Samordning av hälso- och sjukvårdens resurser är grundläggande
            för att rätt diagnos ställs samt för att kompetent och likvärdig
            vård ges till dem som har sällsynta diagnoser.
          </p>
          <p xml:id="i-VrWQ9XhySgMraUKM8oQ7jr">
            Behovet av att ”samla expertis för sällsynta sjukdomar” samt
            att ”organisera vårdvägar genom att samarbeta med relevanta experter
            inom landet eller vid behov utomlands” har även lyfts av EU:s
            ministerråd i deras rekommendation avseende sällsynta sjukdomar
            (2009/C151/02). Även Socialstyrelsen har i en rapport från 2010,
            ”Ovanliga diagnoser – Organisationen av resurser för personer
            med sällsynta diagnoser”, pekat på att den kvalitativa specialiserade
            vård som trots allt finns för sällsynta diagnoser är utspridd,
            sårbar och ojämnt fördelad över landet.
          </p>
          <p xml:id="i-FKyYYwqve4t2UsevbXk6Lb">
            Det har nu tagits fram en överenskommelse mellan regeringen och
            Sveriges Kommuner och Regioner som innebär ett viktigt första
            steg för en mer sammanhållen, effektiv, jämlik och patientsäker
            vård. Överenskommelsen är ett bra första steg för en mer sammanhållen
            vård för personer med sällsynta diagnoser, men långt ifrån till­räckligt.
            Utöver att innehållet i överenskommelsen behöver utvecklas krävs
            det en tydlig samordning för att personer med sällsynta diagnoser
            ska få träffa läkare med rätt kompetens och att vården ska vara
            jämlik i hela landet.
          </p>
          <p xml:id="i-95kJ6hrDWoAFSXmg6VeygP">
            De flesta europeiska länder har redan en nationell plan för sällsynta
            diagnoser. Sverige är, tillsammans med Polen, Malta, Island och
            Luxemburg, ensamt om att sakna en nationell plan. Utifrån de sällsynta
            diagnosernas sällsynthet och komplexa behov behöver det finnas
            en handlingsplan som tar ett samlat grepp om vården och omsorgen
            för personer med sällsynta diagnoser. Endast med ett samlat grepp
            och nationell styrning kommer vi att kunna uppnå jämlik och likvärdig
            sjukvård över hela landet.
          </p>
          <p xml:id="i-Nhzn8M8zVZtqvcV7yJjuby">
            I Europa lever 30 miljoner människor med ett sällsynt hälsotillstånd.
            Personer som lever med diagnoser så sällsynta att det inte ens
            är säkert att det finns en läkare i landet som är specialiserad
            på just den diagnosen. Här har EU en enorm möjlighet att spela
            en viktig roll i att främja forskning, utveckling av och tillgång
            till nya terapier och bättre behandlingar liksom att främja samarbeten
            över landsgränser för profession och organi­sationer som arbetar
            med sällsynta hälsotillstånd. Frankrike och Tjeckien, de två länder
            som ingår i vår trojka av ordförandeländer, har lyft upp sällsynta
            hälsotillstånd som ett prioriterat område under sina ordförandeskap.
            Nu har Sverige möjlighet att ta vidare facklan och visa ledarskap
            under ordförandeskapet våren 2023. Genom att arbeta gemensamt
            inom unionen har vi möjlighet att skapa förutsättningar till god
            vård för de 30 miljoner människor som lever med ett sällsynt hälsotillstånd
            inom EU.
          </p>
          <head xml:id="i-4juJEKeeF56Cj7pnY5nsyG" type="h2">
            Möjligheten att utbyta erfarenheter med andra med samma diagnos
            och att skapa förutsättningar för brukarmedverkan
          </head>
          <p xml:id="i-TqMiX9evzNaWZo3a63VAFD">
            Det är viktigt att få möta personer med samma eller en liknande
            diagnos för att utbyta erfarenheter och stärka varandra. Det är
            viktigt att tillsammans med andra med liknande diagnos kunna få
            lära sig om sin diagnos, få till sig forskning och få lära sig
            hur det svenska systemet fungerar och vilka rättigheter en har.
            Det är även viktigt att kunna gå samman för att som patienter
            kunna tala med en röst och stå upp för sina rättigheter. För att
            kunna bedriva föreningsverksamhet är det viktigt med föreningsbidrag.
            För Riks­förbundet Sällsynta diagnosers närmare 70 föreningar
            med sammanlagt 16 000 med­lemmar är det dock sällan möjligt att
            ta del av dagens föreningsbidragssystem på vare sig nationell,
            regional eller lokal nivå. Skälet är att de alla är nationella
            och utan lokal­föreningar. Lever man med en sällsynt diagnos är
            man ganska ensam i landet och kan därför inte bilda lokalföreningar,
            inte heller regionala, eftersom medlemsunderlaget är för litet.
          </p>
          <p xml:id="i-8efJQrJZRTcgxzpj859oTL">
            Det gör att diagnosföreningarna automatiskt hamnar utanför bidragsstrukturen,
            vilket medför att föreningarnas förutsättningar att bedriva verksamhet
            begränsas påtagligt. Denna brist i bidragssystemet bör åtgärdas
            genom att en modell tas fram för att ge organisationsbidrag till
            nationella diagnosföreningar. Motsvarande bidrags­modeller i Danmark
            och Norge kan vara förebilder.
          </p>
          <p xml:id="i-LDmJnuQXoxDLzhmF6aBZeh">
            När det nu har bildats centrum för sällsynta diagnoser (CSD)
            vid landets alla universitetssjukhus, och det i regeringens och
            SKL:s överenskommelse kring den nya kunskapsstyrningen och nivåstruktureringen
            anges att brukarmedverkan ska ingå som en av grundpelarna, blir
            bristen på föreningsstöd särskilt problematisk. Brukar­medverkan
            blir svårt eller omöjligt att genomföra i praktiken eftersom brukarnas
            organisationer har ett ekonomiskt stöd som antingen är sämre än
            för andra förbund i samma storlek eller saknas helt. Det gör att
            det är svårt för organisationerna att samla sina medlemmar så
            som behövs för att säkerställa en god brukarmedverkan.
          </p>
        </div>
        <div xml:id="i-L7LxFXxDfRBn4S3EzzNeJp" type="signatureBlock">
          <list xml:id="i-VLqvuYozkQ9tWpZZNjcGGG">
            <item xml:id="i-LXwYTwvyMFkHPnUn5zbphj" who="i-A9phxhhSVEV1RMX498pFjb" type="signature">
              Alexandra Völker (S)
            </item>
          </list>
        </div>
      </div>
    </body>
  </text>
</TEI>
