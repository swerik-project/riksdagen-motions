<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-FiU-00250">
  <teiHeader>
    <fileDesc>
      <titleStmt>
        <title>EG-rätten, kollektivavtalen och den offentliga upphandlingen</title>
        <author corresp="i-5gSCoqgN8cUnJLfPPLD7nv i-3S4u3rsmsb3bjgrsrZUU6Q">av Christina Axelsson och Anders Karlsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EG-rätten, kollektivavtalen och den offentliga upphandlingen</title>
          <idno type="rdwebb">GW02Fi250</idno>
          <rs type="number">Fi250</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GW02Fi250/text</ref>
          <ref type="dokument_url_html">http://data.riksdagen.se/dokument/GW02Fi250</ref>
          <ref type="dokumentstatus_url_xml">http://data.riksdagen.se/dokumentstatus/GW02Fi250</ref>
          <ref type="doc">http://data.riksdagen.se/fil/76D268BD-518A-46E1-9AA2-817D71056E02</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5gSCoqgN8cUnJLfPPLD7nv</idno>
            <name>Christina Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3S4u3rsmsb3bjgrsrZUU6Q</idno>
            <name>Anders Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VodVhWzb69ya2nzNHSHMdz" type="signed"/>
        <correspContext corresp="i-VodVhWzb69ya2nzNHSHMdz">
          <note type="signatory" corresp="i-5gSCoqgN8cUnJLfPPLD7nv"/>
          <note type="signatory" corresp="i-3S4u3rsmsb3bjgrsrZUU6Q"/>
        </correspContext>
        <correspAction type="numbering" xml:id="i-Wyk9ME4gGKrLVt2LTbV6oG">
          <date when="2008-10-07"/>
        </correspAction>
        <correspAction type="submission" xml:id="i-FeyxECKeSjcyszr5p7rVUc">
          <date when="2008-10-06"/>
        </correspAction>
        <correspAction type="transfer" xml:id="i-JW6s1hmDXFDBkeYbReecJs">
          <date when="2008-10-03"/>
        </correspAction>
        <correspAction type="assigned" xml:id="i-fiyTpdZukCCT4sTvgk8oV"/>
        <correspContext corresp="i-fiyTpdZukCCT4sTvgk8oV">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-8HuStpg8aFtR47XvBgKwCQ">
            Förslag till riksdagsbeslut
          </head>
          <list style="ol">
            <item xml:id="i-LMhWWzapgFR7BXx5jt2gZv">
              Riksdagen tillkännager för regeringen som sin mening vad som
              anförs i motionen om krav på kollektivavtal vid upphandling.
            </item>
            <item xml:id="i-AYRaYcUV26TKvinSkmmGcT">
              Riksdagen tillkännager för regeringen som sin mening vad som
              anförs i motionen om ratificering av ILO:s konvention 94.
            </item>
            <item xml:id="i-Bk88pJB1jMMPbbEke3qDc1">
              Riksdagen tillkännager för regeringen som sin mening vad som
              anförs i motionen om undanröjande av eventuella EG-rättsliga hinder
              för krav på kollektivavtal vid offentlig upphandling.
            </item>
          </list>
        </div>
        <div type="motContent">
          <head type="h1" xml:id="i-C3GTd6WWbXaYNJur68ARN">
            Motivering
          </head>
          <p xml:id="i-Ugca9GYCYJ8WNzhvjnnT1F">
            Det svenska systemet för ordning och rättvisa på arbetsmarknaden
            har byggts upp med både avtal och lagar under många år. Hela vårt
            svenska välfärds­system, den svenska modellen, bygger på att medborgarna
            arbetar, tjänar pengar och betalar skatt. Vi anser att den svenska
            modellen är väl värd att skyddas.
          </p>
          <p xml:id="i-HcZJRSkErXVNvvXVMfyvqy">
            Vi bejakar globaliseringen och ska självklart ha en stor öppenhet
            mot att företag från andra länder ges möjlighet att utföra tjänster
            och entreprenader i Sverige. Men lika självklart är att det ska
            ske på samma villkor som gäller för svenska företag, så att konkurrensen
            blir likvärdig. Denna del av globaliseringen ställer krav på att
            regelverket stärks för att möta invånarnas behov av rättvisa och
            trygghet samt för att ge våra myndigheter redskap så att de verkligen
            kan utöva en effektiv kontroll inom sina respektive områden. Dessutom
            behöver den kontroll som fackföreningsrörelsen utövar anpassas
            och förbättras till den verklighet som redan råder.
          </p>
          <p xml:id="i-8CsMyAeUHbqRzdYZ4Q4GcC">
            Vi anser det självklart att alla som arbetar i Sverige ska ha
            rätt till lika villkor för lika arbete oavsett om arbetstagaren
            bor i vårt land permanent eller tillfälligt. Ingen arbetsgivare,
            oavsett vilket land han/hon kommer ifrån, ska tillåtas dumpa löner
            och anställningsvillkor genom att kringgå eller missbruka regelverket
            på den svenska arbetsmarknaden. Kollektivavtal säkrar lika behandling
            av alla anställda och att arbetsgivaren betalar rätt lön och i
            övrigt gör rätt för sig med arbetsgivaravgifter, eventuell moms
            m.m. Kollektivavtal i stället för lagstiftning är ett grundläggande
            inslag i den svenska modellen. Regeringen bör därför verka inom
            EU för att undanröja de eventuella hindren inom EG-rätten mot
            att kunna ställa krav på kollektivavtal vid offentlig upphandling.
            Det handlar ytterst om våra möjligheter att finansiera den generella
            välfärden i framtiden.
          </p>
          <p xml:id="i-ULBRr5rSJtFkeCuCBYQ5yk">
            När det gäller möjligheten att kräva kollektivavtal vid offentlig
            upphandling anser vi att upphandlingslagstiftningen behöver förtydligas
            för att motverka social dumpning och trygga goda arbetsvillkor
            för anställda hos leverantörer och underleverantörer. Vi vill
            ställa krav på justa villkor vid all offentlig upphandling samt
            med kraft och på alla plan motverka den ekonomiska brottsligheten.
          </p>
          <p xml:id="i-DS7ausDfoTpDVmMVm2P9ut">
            Det har i olika sammanhang hävdats att kommuner och landsting
            inte kan ställa krav på kollektivavtal vid upphandling. Vi anser
            att möjligheten redan finns. Frågan har endast prövats juridiskt
            en gång (1996). Den har dessutom stärks i EU:s upphandlingsdirektiv.
            Där sägs följande i punkt 34:
          </p>
          <p xml:id="i-CEqkYctDY3tivnM9oTJneZ">
            Gällande lagar, förordningar och kollektivavtal rörande arbetsvillkor
            och arbetarskydd, på såväl nationell nivå som gemenskapsnivå,
            är tillämpliga vid fullgörandet av ett offentligt kontrakt om
            dessa bestämmelser och tillämpningen av dem överensstämmer med
            gemenskapsrätten.
          </p>
          <p xml:id="i-PTvsL1GNP2uAJ2xQXu4DmN">
            Rättsutvecklingen inom EU visar också att EG-rätten numera inte
            uppställer några rättsliga hinder mot att ställa bl.a. sociala
            krav vid upphandling. Detta har bekräftats genom uttalanden av
            Upphandlingsutredningen (SOU 2006:28) och gäller även för den
            svenska lagstiftningen. Krav på kollektivavtal vid all offentlig
            upphandling är enligt vår mening ett kraftfullt verktyg i kampen
            mot social dumpning, och regeringen bör därför säkerställa att
            kollektivavtal kan och ska krävas vid all offentlig upphandling.
            Enligt gällande regler talas det om att likvärdiga villkor kan
            uppställas, men vi anser att detta är en alltför svag skrivning
            och att LOU bör ändras så att det tydligt framgår att det är kollektivavtal
            som ska krävas. Det förefaller under alla omständigheter orimligt
            att regering och riksdag i olika sammanhang uttrycker stor enighet
            om att den svenska modellen med kollektivavtal som huvudsakligt
            verktyg för att reglera förhållandena på arbetsmarknaden är ett
            bra system, samtidigt som det offentliga självt inte förmår bidra
            till att stärka en fortsatt hög grad av kollektivavtalstäckn ing
            på arbetsmarknaden, när den bedriver upphandling för skat tebetalarnas
            medel.
          </p>
          <p xml:id="i-BnhZSxKm6z63Qsw4s5LVDT">
            Den svenska arbetsmarknaden utmärks av att kollektivavtalen har
            en stor täckning och omfattar över 90 % av arbetstagarna. Avtalen
            har normerande verkan och gäller även för oorganiserade arbetstagare.
            På grund av detta har det inte funnits något behov av att lagstiftningsvägen
            fastslå att ett kollektivavtal gäller erga omnes, dvs. för alla
            arbetstagare inom ett visst geografiskt område eller en viss bransch.
            Genom tidigare lagstiftningsarbete inom EU, när det s.k. utstationeringsdirektivet
            (96/71/EG) antogs, har det efter initiativ från Sverige och Danmark
            tydliggjorts att både svenska och danska kollektivavtal kan jämställas
            med erga omnes-avtal. Detta klargör enligt vår mening att krav
            på kollektivavtal vid offentlig upphandling har en hög legitimitet
            i Sverige.
          </p>
          <p xml:id="i-KUD7eFzy5JU7N5Qct7YkF2">
            En närliggande fråga rör ratificering av ILO:s konvention 94,
            som slår fast att offentliga myndigheters upphandling ska innehålla
            klausuler som garanterar arbetare löner, arbetstid och andra arbetsvillkor
            som inte är mindre förmånliga än de som finns i kollektivavtal
            för arbete av samma sort i den bransch och i det område där arbetet
            utförs. En ratificering av ILO:s konvention 94 skulle, liksom
            ett krav på kollektivavtal vid upphandling, kraftigt förbättra
            möjligheterna att motverka social dumpning, eftersom företag som
            konkurrerar med hjälp av dåliga villkor för sin personal då utestängs
            från offentliga upphandlingar. Konventionen underlättar upprätthållandet
            av goda löne- och anställningsvillkor i vårt land, och vi anser
            att Sverige nu bör ratificera den.
          </p>
          <p xml:id="i-JwXvmhY7YA5Tv48odt8EWw">
            Det har dock uppgetts att det finns frågetecken när det gäller
            förhållandet mellan gällande EG-rätt å ena sidan och konventionens
            regler å andra sidan. Upphandlingsutredningen diskuterar frågan
            om ILO:s konvention 94 är förenlig med EG-rätten, men ger inget
            entydigt besked om sin uppfattning. Med hänsyn till att sammanlagt
            nio EU-länder redan har ratificerat konventionen förefaller det
            dock osannolikt att det numera finns några EG-rättsliga hinder
            mot en ratificering av konventionen även i Sverige.
          </p>
        </div>
        <div type="motSignatures">
          <list>
            <item xml:id="i-Skugc3n3oBmw86AzjCQFDf">
              Christina Axelsson (s)
            </item>
            <item xml:id="i-2xC6m7DDbPRPwUWCxNm1rN">
              Anders Karlsson (s)
            </item>
          </list>
        </div>
      </div>
    </body>
  </text>
</TEI>
