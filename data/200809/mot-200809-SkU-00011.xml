<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00011">
  <teiHeader>
    <fileDesc>
      <titleStmt>
        <title>med anledning av prop. 2008/09:62 F-skatt åt fler</title>
        <author corresp="i-H5HJUuQkcmeBKzDKgSJFMx">av Lars Johansson m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:62 F-skatt åt fler</title>
          <idno type="rdwebb">GW02Sk11</idno>
          <rs type="number">Sk11</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk11/text</ref>
          <ref type="dokument_url_html">http://data.riksdagen.se/dokument/GW02Sk11</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk11</ref>
          <ref type="doc">http://data.riksdagen.se/fil/8410B5D5-6B5E-44C3-B81E-21895F883354</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RV58z4JKLyvuKAyG2XobP8</idno>
            <name>Laila Bjurling</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9xcMYrrML4AzXQ6jGcD6e2</idno>
            <name>Christin Hagberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DKVEwjAedaaDyvZjYRUhUM</idno>
            <name>Britta Rådström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HXbqFEyQ3cDBEvGisHaWzR</idno>
            <name>Birgitta Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-2FzRJdxm7m9bxz5JrGY9JW"/>
        <correspContext corresp="i-2FzRJdxm7m9bxz5JrGY9JW">
          <ref>Proposition 2008/09:62</ref>
        </correspContext>
        <correspAction xml:id="i-RfXF21ST8AWgFMm8GfZVrD" type="signed"/>
        <correspContext corresp="i-RfXF21ST8AWgFMm8GfZVrD">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-RV58z4JKLyvuKAyG2XobP8"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-9xcMYrrML4AzXQ6jGcD6e2"/>
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-DKVEwjAedaaDyvZjYRUhUM"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-HXbqFEyQ3cDBEvGisHaWzR"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction type="referral" xml:id="i-UJWXXmqSrVELo55avCivyh">
          <date when="2008-11-14"/>
        </correspAction>
        <correspAction type="dismissal" xml:id="i-MfS5vVw4u5TyQKpnD3XNs4">
          <date when="2008-11-13"/>
        </correspAction>
        <correspAction type="dismissal" xml:id="i-B9WqmkGpJwr5ibQqy6o7ZW">
          <date when="2008-11-13"/>
        </correspAction>
        <correspAction type="transfer" xml:id="i-FJZE4zML7dx4x2x8vSueeh">
          <date when="2008-11-12"/>
        </correspAction>
        <correspAction type="submission" xml:id="i-LJvENuja9A81Hsaqcad7fL">
          <date when="2008-11-12"/>
        </correspAction>
        <correspAction type="assigned" xml:id="i-YW8eamRBPc7sRxVeAKLBS8"/>
        <correspContext corresp="i-YW8eamRBPc7sRxVeAKLBS8">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5aAjAbnExGUj2FByTPSHeV">
            Förslag till riksdagsbeslut
          </head>
          <list style="ol">
            <item xml:id="i-FhWSDBydh973M8GxD4WyaN">
              Riksdagen avslår propositionens förslag på ändringar i 13 kap.
              1 § inkomstskattelagen (1999:1229).
            </item>
            <item xml:id="i-LXwKTsiEk8MV1tSY35fpW2">
              Riksdagen begär att regeringen lägger fram förslag till åtgärder
              som begränsar möjligheten att få F-skattsedel då vederbörande
              varit inblandad i skattefusk eller annan brottslig verksamhet.
            </item>
            <item xml:id="i-ETcJEgso78TAvQ34dB7Jp8">
              Riksdagen begär att regeringen lägger fram förslag till åtgärder
              som ökar möjligheten att återkalla F-skattsedel då vederbörande
              varit inblandad i skattefusk eller annan brottslig verksamhet.
            </item>
          </list>
        </div>
        <div type="motContent">
          <head type="h1" xml:id="i-H7U2R31fGuSThaUcK91mwB">
            Är det svårt att få F-skatt?
          </head>
          <p xml:id="i-DMcSvtedDqbA3RGwjf66EX">
            Den nya borgerliga regeringen lovade i sin regeringsförklaring
            att minska svårigheterna med att få F-skattsedel. En utredning
            om översyn av kraven för F-skattsedel tillsattes i augusti 2007.
            I utredningsuppdraget låg att se över självständighetsrekvisitet
            i inkomstskattelagens näringsverksamhetsbegrepp. Syftet i denna
            del var att det skulle bli enklare att starta näringsverksamhet
            för dem som bara hade en eller ett fåtal uppdragsgivare. Vidare
            skulle det också utredas om det var ändamålsenligt att behålla
            kravet på att bedriva näringsverksamhet för att få F-skattsedel.
            Utredningen redovisade sitt resultat i betänkandet F-skatt åt
            fler (SOU 2008:76) i juli 2008. Utredningen gav egentligen föga
            stöd för regeringens problembeskrivningar.
          </p>
          <p xml:id="i-YT5hHkAmTYhv5sUasZmPJW">
            Alltfler har F-skattsedel, vilket talar emot problembeskrivningen
            att det är så få som får skattsedel och så svårt att få den. Vid
            utgången av år 2000 var 609 794 personer registrerade för F-skatt.
            Denna siffra hade ökat till 754 189 år 2007, dvs. en ökning med
            knappt 24 %. Antalet ansökningar om F-skatt har också ökat i stort
            sett årligen, från 67 828 ansökningar år 2000 till 81 565 år 2007.
          </p>
          <p xml:id="i-38MRF1vNcbaRJWdQtywpjY">
            Avslagen på ansökningar om F-skattsedel är få. Under 2007 avslogs
            2 075 ansökningar. Antalet avslag på grund av att det inte var
            fråga om näringsverksamhet var 919. Det innebär att ca 1 % av
            antalet ansökningar avslogs av detta skäl. Denna siffra har legat
            relativt konstant sedan år 2000; längre tillbaka i tiden går inte
            betänkandet.
          </p>
          <p xml:id="i-9WqtqJHX6dpka1jSPEi6ua">
            Uppgiften om att bara 1 % av alla ansökningar om F-skatt avslås
            utifrån att det inte rörde sig om näringsverksamhet fanns redan
            i utredningens direktiv. Utredningens egen undersökning bekräftade
            detta samtidigt som den visade att mindre än en halv procent av
            avslagen var avslag på grund av att självständighetsrekvisitet
            inte var uppfyllt.
          </p>
          <p xml:id="i-BCtGuU4dBTJeoEcY88jmxL">
            I antal avslag handlade självständighetsrekvisitet, enligt utredningens
            betänkande (s. 113) om ca 330 ansökningar år 2006. Inte heller
            med de föreslagna ändringarna skulle alla dessa sökande få F-skattsedel.
          </p>
          <p xml:id="i-YSTofzaoo55w4jNSXcU7ik">
            I sammanfattningen (s.18) konstaterar utredningen utifrån sin
            granskning av avslagen 2006 att det var relativt få ansökningar
            som avslogs enbart på grund av att antalet uppdragsgivare var
            för få. Flertalet avslogs för att arbetet skulle bedrivas under
            alltför anställningsliknande förhållanden, och i dessa fall saknade
            antalet uppdragsgivare betydelse!
          </p>
          <p xml:id="i-9PAcwRXMP3YSJMqUmWUyi3">
            Utredningen avfärdade därmed en utbredd myt, nämligen den att
            det skulle vara svårt att få F-skattsedel och att detta hämmar
            företagandet. Det fanns heller inga mätbara skillnader mellan
            hur mäns och kvinnors ansökningar behandlas. Utredningen ifrågasatte
            även det samband som regeringen i direktiven underförstått hävdat:
            att det skulle finnas ett samband mellan antal utfärdade F-skattsedlar
            och nyföretagande.
          </p>
          <p xml:id="i-JUaEYg266NDbm7TShFD5Vc">
            I den andra vågskålen, även för regeringen, har kontrollproblematiken
            legat. Redan med gällande regler finns ett möjligt problem med
            oseriösa företagare som ingen vill ge ökat spelutrymme. I sig
            utgör dessa ett konkurrensproblem, och infiltrationen i näringslivet
            av den organiserade brottsligheten är också ett allvarligt hot
            mot seriösa företagare. Samtidigt bör sägas att utredningen F-skatt
            åt fler konstaterat att återkallelsegrunderna av F-skattsedel
            (missbruk av densamma och näringsförbud) inte förefaller ha använts
            i någon större utsträckning av Skatteverket.
          </p>
          <p xml:id="i-EABKRiMWasSJrqPaQVBFcp">
            Att det ska bli enklare att starta och driva företag är en ambition
            vi delar, men då utredningen visat att F-skattereglerna knappast
            var något problem skulle regeringen utifrån utredningens resultat
            ha kunnat lämna frågan. I stället har regeringen valt att lägga
            fram en proposition som bäddar för stora bekymmer inte minst eftersom
            regeringen har ändrat utredningens förslag till förändring av
            lagtexten och valt att lyfta fram partsavsikten.
          </p>
          <p xml:id="i-8vTEsz94rF8dvyGgZLH3Ti">
            Propositionen äventyrar den arbetsrättsliga gränsdragningen mellan
            arbetstagare och uppdragstagare och riskerar att minska uppbördseffektiviteten.
          </p>
          <head type="h1" xml:id="i-SJXKRh4kvEDDVrE3dSAFDV">
            Upplösning av arbetstagarbegreppet
          </head>
          <p xml:id="i-Q6ZBoNSiCzzJNyk7Mq2JU4">
            Då skatterättens gränsdragningar mellan inkomstslagen tjänst
            och näring, eller mellan A-skattsedel och F-skattsedel, ligger
            nära den för arbetsrätten grundläggande gränsdragningen mellan
            arbetstagare och uppdragstagare så finns det vid varje förändring
            i skatterättens gränsdragningar en risk att denna smittar av sig
            på arbetsrätten.
          </p>
          <p xml:id="i-RNVyUc1XSVfzyMB6v1KCsF">
            Det finns två sorters smittoeffekter, som i utredningen benämns
            rättsliga och sociologiska.
          </p>
          <p xml:id="i-Xen71k9DUy9xincF12g8qi">
            Rättsliga smittoeffekter uppstår då en gränsdragning på ett rättsområde
            påverkar hur domstolar gör en liknande gränsdragning på ett annat
            område, t.ex. om det faktum att en person beviljats F-skattsedel
            tillåts påverka bedömningen hos en domstol eller myndighet som
            har att avgöra huruvida personen är att anse som arbetstagare
            i arbetsrättslig mening. Skatteverkets bedömning, vilken grundar
            sig på andra kriterier än de som gäller inom arbets- och socialförsäkringsrätten,
            blir därmed styrande eller skapar en presumtion att personen är
            uppdragstagare.
          </p>
          <p xml:id="i-Sw2WBapfs7NYnPJ8YYYfHD">
            I utredningens direktiv fanns en uttalad önskan om en sammansmältning
            av begreppen inom olika rättsområden, något som hade kunnat leda
            till oönskade rättsliga smittoeffekter där skatterättsliga avgöranden
            skulle kunna påverka Arbetsdomstolens och de allmänna domstolarnas
            praxis.
          </p>
          <p xml:id="i-VKJLp5eTdiA2sr268ucEHV">
            Sociologiska smittoeffekter uppstår när det faktum att en person
            beviljats F-skattsedel påverkar hur denna person betraktas arbetsrättsligt
            i vardagen, dvs. i andra situationer än då en domstol eller myndighet
            har att bedöma personens status. En person med F-skattsedel betraktas
            ofta i praktiken som uppdragstagare även arbetsrättsligt trots
            att Skatteverket inte gjort någon sådan bedömning. Relationen
            mellan uppdragsgivaren/arbetsgivaren och uppdragstagaren/arbetstagaren
            kommer därför att präglas av antagandet att den arbetspresterande
            parten inte har de rättigheter som skulle tillkomma denne enligt
            arbetsrätten.
          </p>
          <p xml:id="i-TxwJModtiLbjWLH3wUXoDZ">
            I kommittédirektiven, betänkandet och propositionen betonas att
            antalet uppdragsgivare inte ska ha någon avgörande betydelse,
            dvs. att uppdragstagaren enbart arbetar åt en uppdragsgivare ska
            inte vara något hinder för att få F-skattsedel. Vidare framgår
            att det också av regeringen anses som naturligt att en uppdragstagare
            startar sin verksamhet med den tidigare arbetsgivaren som sin
            första uppdragsgivare. Det är omöjligt att förutse spridningseffekterna
            och hur arbetsmarknadens parter kommer att anpassa sig till de
            föreslagna lättnaderna i möjligheten att få F-skattsedel. Frågan
            kan ställas på sin spets om vissa företag utifrån propositionens
            lagändring beslutar att helt upphöra att ha personal eller att
            ha vissa personalkategorier anställda. I stället tvingas de anställda
            att ansöka om F-skattsedel för att kunna behålla jobbet eller
            få jobb. Dessa anställda förlorar sitt arbetsrättsliga skydd och
            måste sätta sig in i skatte- och annan företagsadministration.
          </p>
          <p xml:id="i-LLcFybLjpxj9ZvHYD6yum9">
            Regeringens förslag stärker arbetsgivarnas möjligheter att laborera
            mellan ett anställnings- och ett uppdragsförhållande gentemot
            löntagarna. Detta underminerar anställningsskyddet och hela den
            svenska arbetsmarknadsmodellen med kollektivavtal som det främsta
            instrumentet för att reglera löner och anställningsvillkor. I
            stället öppnas det upp för godtycklighet. Precis som i frågan
            om att försämra arbetslöshetsförsäkringen finns risken också här
            att den fackliga organisationsgraden minskar och att löntagarnas
            inflytande i arbetslivet därmed reduceras .
          </p>
          <p xml:id="i-ASiRZd3nuKNKeWQZcXnTHM">
            Även andra beslut som fattats av den borgerliga regeringen är
            sammankopplade med F-skattefrågan. Mindre framgångsrika företeelser
            som vårdnadsbidraget och avdrag för hushållstjänster ska stimuleras
            och stödjas genom det aktuella förslaget. I propositionen står
            det (s. 25):
          </p>
          <p xml:id="i-4U7VjBs2v5ge81gv9R1tQP">
            Det kan inte heller uteslutas att den som enbart hyr ut sin arbetskraft
            till kortare uppdrag hos flera olika uppdragsgivare kan anses
            bedriva näringsverksamhet.
          </p>
          <p xml:id="i-FFzomd5DrZFJokrtDdPuqH">
            Genom detta kan alltså våra barnvakter förädlas till näringsidkare.
          </p>
          <head type="h1" xml:id="i-Rwv2zjRWjoj6WssTA2pKHK">
            Skatteverkets kontrollmöjlighet
          </head>
          <p xml:id="i-YHHeKaR6fY1k8axKH8Kfbb">
            Det föreslagna utvidgade näringsbegreppet, såsom det slutligen
            har utformats och förklarats i författningskommentaren, kommer
            i många fall att medföra en ökad osäkerhet för den som ansöker
            om F-skattsedel.
          </p>
          <p xml:id="i-DmJAD7QSQVjG66H3mAX9ht">
            Eftersom F-skattsedel kan tilldelas redan när det finns en avsikt
            att starta en näringsverksamhet har Skatteverket normalt inte
            någon möjlighet att vid ansökningstillfället göra en djupare kontroll
            av om den beskrivna verksamheten slutligen kommer att uppfylla
            kraven för näringsverksamhet eller inte. Ofta har verksamheten
            över huvud taget inte kommit i gång när ansökan om F-skattsedel
            lämnas in, dvs. det finns inga ingångna avtal, och de föreslagna
            nya kriterierna i propositionen graden av beroende respektive
            integration i uppdragsgivarens verksamhet går därmed inte att
            bedöma. Det blir därför i praktiken omöjligt för Skatteverket
            att vid ansökningstillfället åtskilja de två olika kategorier
            som man beskriver i författningskommentaren (s. 33 i propositionen),
            dvs. de som typiskt sett inte ska tilldelas F-skattsedel och de
            som ska det. Detta kan komma att medföra att fler som ansöker
            och tilldelas F-skattsedel inte kommer att uppfylla kraven för
            näringsverksamhet när den slutliga bedömningen i samband med taxeringen
            görs. Det är mycket viktigt att den som tilldelas F-skattsedel
            kan känna sig säker på att den beskrivna verksamheten också kommer
            att beskattas i inkomstslaget näringsverksamhet.
          </p>
          <p xml:id="i-DGpuBJsLemmqfd9Pc9fuxk">
            Att anställda kan tvingas eller lockas till att ansöka om F-skattsedel
            innebär också problem för Skatteverket. Det kan vid själva taxeringen
            visa sig vara tveksamt om deras respektive tänkta verksamheter
            uppfyller kraven. Propositionens lagförslag kan innebära en ärendeökning
            för Skatteverket. Med tanke på kraven att ansökningar om F-skattsedel
            ska behandlas likartat och snabbt kan denna ärendeökning bli svårhanterlig.
          </p>
          <p xml:id="i-3dJJhyjUSZBGoJ54zy6tRh">
            Osäkerheten gäller om den preliminära bedömningen av om näringsverksamhet
            bedrivs, som görs i samband med tilldelningen, kommer att stämma
            överens med den slutliga bedömningen som görs först vid taxeringen.
            Det gäller särskilt i de fall där sökanden avser att enbart ställa
            sin arbetskraft till förfogande, vilket redan i dag är en vanlig
            grund för ansökan om F-skattsedel inom olika branscher. Betänkandet
            ger inga konkreta exempel på vilka nya kategorier uppdragsgivare
            som skulle kunna få F-skattsedel med de föreslagna ändringarna.
            Förslaget är således otydligt och ger ingen reell vägledning vare
            sig för presumtiva nya företagare eller för Skatteverket.
          </p>
          <head type="h1" xml:id="i-UyFBR3agLpsuo6GBuunGMJ">
            Regeringen har lämnat utredningens förslag
          </head>
          <p xml:id="i-VFBcY1yezFmFUNy8prtu7r">
            Regeringen har inte följt utredningens förslag utan ändrat i
            förslaget till förändring i lagtexten. Partsavsikten har flyttats
            upp och blivit det viktigaste kriteriet trots att utredningen
            var ense om att inte ge partsavsikten den största betydelsen.
            Regeringens förslag river alltså upp denna enighet.
          </p>
          <p xml:id="i-5bXTqKxdcx1fCDfH9MLDJJ">
            Det bör då också noteras att remissinstanserna positionerat sig
            med en annan lagtextskrivning än den som nu föreligger i propositionen.
            Det finns anledning att anta att flera remissinstanser, inte minst
            de fackliga organisationerna, hade avgett mer kritiska synpunkter
            till den lagtext och de författningskommentarer som nu finns i
            propositionen.
          </p>
          <p xml:id="i-6SE8xAXb9h7Gf6ut4WmjJo">
            Det är överlag svårt att se när personer utifrån den nya lagstiftningen
            inte kan bedömas vara näringsidkare. En vikarie eller extraanställd
            vid jul kan bli näringsidkare utifrån följande text (författningskommentarer,
            s. 32 i propositionen).
          </p>
          <p xml:id="i-QPRWF69axwEz3Dy6FiejLj">
            En verksamhet som innefattar att man hyr ut sig själv för kortare
            uppdrag till olika uppdragsgivare kan dock komma att bedömas annorlunda.
            Det kan vara fråga om att ersätta ordinarie anställda till följd
            av tillfälligt behov av arbetskraft till exempel på grund av sjukfrånvaro
            eller att rycka in vid arbetstoppar. Det kan i sådana fall förekomma
            att tjänsterna tillhandahålls under sådana former och villkor
            att det är fråga om självständig verksamhet.
          </p>
          <p xml:id="i-Ja44DeJ4WvWBSktJwFqQj9">
            Lite påpassligt har också ordet bland annat strukits i propositionen
            jämfört med i lagrådsremissen. Lagrådsremissens text löd nämligen:
            En verksamhet som bl.a. innefattar.
          </p>
          <p xml:id="i-PzgaHVvU1SXFkL11CZyQyG">
            Dessutom står det tidigare i propositionen (s. 26):
          </p>
          <p xml:id="i-Kr5iqDLXS5wnGtQnXhfAVY">
            Den omständigheten att uppdragstagaren utför arbetet i uppdragsgivarens
            lokaler eller använder dennes maskiner behöver inte innebära att
            vederbörande är inordnad i uppdragsgivarens verksamhet.
          </p>
          <p xml:id="i-8qejHjT6XmK1KVesiZcfZ">
            Vilken löntagare kan med detta synsätt inte klassas som näringsidkare?
          </p>
          <head type="h1" xml:id="i-NPtCFPhGR59BTZhULhFkSM">
            Regeringen måste återkomma med förslag
          </head>
          <p xml:id="i-EXKmG39939M8Y7vkDEVibG">
            Utredningen F-skatt åt fler kom egentligen fram till att en lagändring
            inte behövdes men såg sig ändå tvungen att leverera någon form
            av lagändringsförslag. Regeringens proposition visar tydligt att
            regeringen, oavsett utredningens resultat och förslag, ville ha
            större och tydligare förändringar förändringar som ska stärka
            arbetsgivarna, försvaga arbetsrätten, underminera fackliga organisationers
            arbete samt understödja andra borgerliga favoritprojekt som avdrag
            för hushållstjänster. Vad detta betyder för skattekontrollen tycks
            också ointressant för regeringen.
          </p>
          <p xml:id="i-XuZMWekxxqBkTUoA75sp5X">
            Mot bakgrund av ett växande hot från både oseriösa företagare
            och kriminella organisationers ökande aktivitet inom tidigare
            seriösa branscher är det märkligt att regeringen i sin proposition
            inte tagit tillfället i akt att ställa några krav på innehavarna
            av F-skattsedlar. Den liberalisering som föreslagits skulle mycket
            väl kunna ha kombinerats med större möjligheter att vägra utfärda
            F-skattsedlar och att återkalla dem i de fall då det uppenbart
            handlar om oseriösa företagare eller kriminella. Regeringen bör
            även titta på Skatteverkets förslag om exempelvis tidsbegränsad
            F-skattsedel. Regeringen måste ha förtroende för att myndigheter
            som Skatteverket oväldigt sköter sina uppgifter och att dessas
            kontroller sker på ett serviceinriktat sätt och i gott syfte.
            I fråga om prövning och återkallande av F-skattsedel måste regeringen
            återkomma till riksdagen med förslag.
          </p>
        </div>
        <div type="motSignatures">
          <list>
            <item xml:id="i-2LUvN1y4LJCkg6bHqtnYMb" who="i-H5HJUuQkcmeBKzDKgSJFMx">
              Lars Johansson (s)
            </item>
            <item xml:id="i-9bvSYt3AVnjxNmkFeWuh7N" who="i-RV58z4JKLyvuKAyG2XobP8">
              Laila Bjurling (s)
            </item>
            <item xml:id="i-8LA4Bk8bBnKsHQbfyfCt9r" who="i-YMP8nuJqySuXaujevkGpSV">
              Raimo Pärssinen (s)
            </item>
            <item xml:id="i-XW292ZpdKGeAZrdPiQYjn1" who="i-9xcMYrrML4AzXQ6jGcD6e2">
              Christin Hagberg (s)
            </item>
            <item xml:id="i-UhQof76Dp2VdgXZKPdqiYr" who="i-Q8hYBES3N7Q4fZnAATRjsd">
              Fredrik Olovsson (s)
            </item>
            <item xml:id="i-3VvjU5qY4LML6ovym2mQaq" who="i-DKVEwjAedaaDyvZjYRUhUM">
              Britta Rådström (s)
            </item>
            <item xml:id="i-WNfau3Ew3UenSScKXEq3Xz" who="i-V3GjREvdYiesCjNn7quoGc">
              Hans Olsson (s)
            </item>
            <item xml:id="i-KH75M48gkfyB7Dm2CVLwkb" who="i-HXbqFEyQ3cDBEvGisHaWzR">
              Birgitta Eriksson (s)
            </item>
            <item xml:id="i-CNFaDXc9LgAm2CY1ga8KRA" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-FDZNZLYz5N5dvyWqV2fsLi" who="i-WG11xmCpAW9nyyXv1sJFAK">
              Helena Leander (mp)
            </item>
          </list>
        </div>
      </div>
    </body>
  </text>
</TEI>
