<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_20/mot_200405_MJ_20-0001.pdf"/>
      <pb facs="riksdagen-motions-pdf/data/200405/mot_200405_MJ_20/mot_200405_MJ_20-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ20 pnr: fp1185
          </p>
          <p>
            Motion till riksdagen 2004/05:MJ20
          </p>
          <p>
            av Sverker Thorén m.fl. (fp) med anledning av prop. 2004/05:65
          </p>
          <p>
            Århuskonventionen
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att Tryckfrihetsberedningen i tilläggsdirektiv ges i
            uppdrag att utreda de förändringar som kan behövas för att reservationen
            mot kravet på rättslig prövning av regeringens och statsråds beslut
            i fråga om utlämnande av allmän handling skall kunna hävas.
          </p>
          <p>
            Motivering
          </p>
          <p>
            Århuskonventionen kopplar samman frågor om mänskliga rättigheter
            och miljön. Enligt konventionen är ett tillfredsställande miljöskydd
            väsentligt för att man skall kunna åtnjuta grundläggande mänskliga
            rättigheter. Den utgår också från att ett större samhälleligt
            deltagande från allmänhetens sida leder till bättre miljö och
            innebär därför att allmänheten skall garanteras vissa medborgerliga
            och politiska rättigheter. Konventionen skiljer sig från andra
            internationella miljöavtal genom att den ålägger parterna skyldigheter
            i förhållande till allmänheten. Andra miljöavtal innehåller främst
            skyldigheter som gäller förhållandet parterna emellan. Århuskonventionen
            är unik genom att den tydligt slår fast att tillgången till och
            utövandet av dessa rättigheter har betydelse för allmänhetens
            möjligheter att kunna påverka sin miljö. Den enskilda människan
            är liberalismens utgångspunkt. Målet är hennes frihet och
          </p>
          <p>
            livschanser. Frågorna om mänskliga rättigheter, miljö, enskildas
            och organisationers möjlighet till deltagande i samhällsprocesserna
            är och har därför alltid varit viktiga i Folkpartiet liberalernas
            politik. Drygt sex år efter undertecknandet av den globala konventionen
            om allmänhetens rätt att ha tillgång till information i miljöfrågor,
            kunna delta i beslutsprocesser om miljön och begära överprövning
            av beslut i miljöfrågor, har nu regeringen föreslagit riksdagen
            att konventionen skall ratificeras. Folkpartiet liberalerna ser
            positivt på att Sverige snarast möjligt ratificerar Århuskonventionen
            och tillstyrker de
          </p>
          <pb facs="riksdagen-motions-pdf/data/200405/mot_200405_MJ_20/mot_200405_MJ_20-0002.pdf"/>
          <p>
            2004/05:MJ20
          </p>
          <p>
            lagändringar som föreslås i propositionen. Vi är dock negativa
            till att Sverige, ett land som säger sig vara drivande på miljörättens
            område, anmäler en reservation vad gäller konventionens krav på
            tillgång till rättslig prövning av regeringens och statsråds beslut
            i fråga om utlämnande av handling som innehåller miljöinformation.
            Folkpartiet liberalerna har sedan länge fört fram den stora betydelsen
            av att alla människor får kunskap om miljön och insikt i följderna
            av miljöförstöring. Detta har också varit Sveriges officiella
            linje bl.a. i samband med Stockholmsdeklarationen 1972 och Rio-deklarationen
            1992. Under Sveriges ordförandeskap i EU våren 2001 hade också
            miljöfrågorna prioritet. Århuskonventionen är ett viktigt instrument
            för utvecklingen av den internationella miljörätten. Att tillträda
            konventionen innebär ett tydligt ställningstagande för betydelsen
            av öppna och demokratiska beslutsprocesser och borde därför ligga
            helt i linje med svensk politik. Det är därför anmärkningsvärt
            att det inte skett tidigare. Århuskonventionen har tre huvudteman:
          </p>
          <p>
            . Allmänhetens rätt att ta del av miljöinformation som finns
            hos myndigheter. Här delar Folkpartiet = liberalerna regeringens
            och remissinstansernas bedömning att Sverige i fråga om rätten
            till miljöinformation till stor del uppfyller konventionens krav
            genom offentlighetsprincipen och att de kompletterande förslagen
            är tillräckliga för att konventionen skall kunna efterlevas. 2.
            Allmänhetens rätt till delaktighet i beslutsprocesser som har
            inverkan på miljön. Den reservation regeringen här föreslår kan
            accepteras eftersom arbete pågår som gör det möjligt att reservationen
            kan hävas före utgången av 2006. Utformningen av miljöorganisationernas
            talerätt för att vår lagstiftning skall leva upp till konventionens
            krav måste övervägas. Denna fråga är för närvarande föremål för
            utredning inom PBL-kommitténs uppdrag och redovisas vid halvårsskiftet
            2005. Det är inte lämpligt att föregripa denna utredning och redan
            i detta lagstiftningsärende presentera förslag. Detsamma gäller
            miljöorganisationers möjlighet till rättslig prövning av vissa
            tillståndsbeslut som regeringen fattar som första instans enligt
            t.ex. naturgaslagen och efter överklagande enligt 18 kap. miljöbalken.
            Regler kommer inte att hinna införas förrän senare under år 2005/06.
            Folkpartiet liberalerna menar att Århuskonventionens syfte vad
            gäller deltagande i beslutsprocesser i miljöfrågor är centralt
            för en hållbar utveckling. När tilltron till experters och myndigheters
            hantering av exempelvis olika mi minskar är ökad delaktighet i
            beslutsfattandet av stort värde för riskhanteringen. Allmänhetens
            deltagande berikar beslutsunderlaget och ger beslutsfattarna möjlighet
            att bilda sig en bättre bild av läget än om allmänheten inte deltar.
            Delaktighet underlättar också större social uppslutning bakom
            beslut, också då åsikterna om vad som är ett lämpligt beslut är
            delade. Det finns också ett högt demokratiskt egenvärde i ökad
            delaktighet. Viktigt är att Sverige i dessa frågor fortsätter
            att driva på utvecklingen och inte väljer att invänta eventuella
            kompromissförslag och försvagningar på EU-nivå.
          </p>
          <pb facs="riksdagen-motions-pdf/data/200405/mot_200405_MJ_20/mot_200405_MJ_20-0003.pdf"/>
          <p>
            3. Allmänhetens tillgång till rättslig prövning i miljöfrågor.
            Den tredje s.k. pelaren i Århuskonventionen är att allmänheten
            skall ha rätt att få vissa frågor prövade av en självständig instans.
            Det gäller dels prövning av beslut som rör rätten till information
            och delaktighet i miljöbeslut, dels prövning av handlingar och
            underlåtenhet att handla på miljöns område. Konventionen innehåller
            ett krav på att beslut om utlämnande av allmän handling skall
            kunna prövas av domstol. Möjlighet till sådan prövning finns enligt
            svensk lag dock inte för beslut fattade av regeringen och statsråd.
            Dåvarande regeringsrådet Mats Melin har på regeringens uppdrag
            utrett behovet av eventuella författningsändringar som kan vara
            nödvändiga för att genomföra konventionen i den del den gäller
            möjligheterna till överprövning av regeringsbeslut och beslut
            av statsråd som innebär att handlingar som innehåller miljöinformation
            inte lämnas ut. Melin har kommit fram till att konventionen förutsätter
            att en offentlig myndighets beslut att vägra lämna ut en handling
            som innehåller miljöinformation alltid skall kunna överprövas
            av domstol eller annat liknande organ, och det även om det är
            en stats regering eller ett statsråd som vägrat utlämnande. Om
            Sverige skall kunna ratificera konventionen behövs därför lagändring
            så att svensk rätt står i överensstämmelse med konventionens krav.
            Detta framgår även klart av remissinstansernas svar. Regeringens
            förslag till riksdagen i denna del är att ”tillträdet till konventionen
            skall förenas med en reservation med innebörden att Sverige inte
            genomför konventionernas krav på tillgång till rättslig prövning
            av regeringens och statsråds beslut i fråga om utlämnande av allmän
            handling”. Detta är enligt Folkpartiet liberalerna varken i samstämmighet
            med ett tydligt ställningstagande för betydelsen av öppna och
            demokratiska beslutsprocesser eller i linje med svensk politik
            på området. Det är viktigt att Sveriges tillträde till Århuskonventionen
            inte ytterligare fördröjs. Därför godtar Folkpartiet regeringens
            förslag till tillträde och två reservationer Folkpartiet anser
            dock att reservationerna så snart som möjligt bör hävas. Riksdagen
            bör tillkännage för regeringen som sin mening att Tryckfrihetsberedningen
            i tilläggsdirektiv ges i uppdrag att utreda de förändringar som
            kan behövas för att reservationen mot kravet på rättslig prövning
            av regeringens och statsråds beslut i fråga om utlämnande av allmän
            handling skall kunna hävas.
          </p>
          <p>
            Stockholm den 7 februari 2005
          </p>
          <p>
            Sverker Thorén (fp) Lennart Fremling (fp) Anita Brodén (fp) Marie
            Wahlgren (fp)
          </p>
          <p>
            2004/05:MJ20
          </p>
        </div>
      </div>
    </body>
  </text>
</TEI>
