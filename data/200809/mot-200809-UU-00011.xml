<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00011">
  <teiHeader>
    <fileDesc>
      <titleStmt>
        <title>med anledning av prop. 2008/09:69 Fortsatt svenskt deltagande i den internationella säkerhetsstyrkan i Afghanistan (ISAF)</title>
        <author corresp="i-2EZPhWWR7yHztg3zN2aNvh">av Peter Rådberg m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:69 Fortsatt svenskt deltagande i den internationella säkerhetsstyrkan i Afghanistan (ISAF)</title>
          <idno type="rdwebb">GW02U11</idno>
          <rs type="number">U11</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U11/text</ref>
          <ref type="dokument_url_html">http://data.riksdagen.se/dokument/GW02U11</ref>
          <ref type="dokumentstatus_url_xml">http://data.riksdagen.se/dokumentstatus/GW02U11</ref>
          <ref type="doc">http://data.riksdagen.se/fil/4BCDD713-EA3D-4497-9B72-16F2767DCAF0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-V5RbMdiZjovXTxkuzEGzU2"/>
        <correspContext corresp="i-V5RbMdiZjovXTxkuzEGzU2">
          <ref>Proposition 2008/09:69</ref>
        </correspContext>
        <correspAction xml:id="i-MpZBF3XtjK2UBp2cFsJfe3" type="signed"/>
        <correspContext corresp="i-MpZBF3XtjK2UBp2cFsJfe3">
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction type="referral" xml:id="i-3omurJzbGf4tQxcNVPUBXU">
          <date when="2008-12-05"/>
        </correspAction>
        <correspAction type="dismissal" xml:id="i-WGK8R3iBm7PJmaG1g8Fttr">
          <date when="2008-12-04"/>
        </correspAction>
        <correspAction type="dismissal" xml:id="i-8AGQnLFtvirzZdgKHctYGm">
          <date when="2008-12-04"/>
        </correspAction>
        <correspAction type="transfer" xml:id="i-Mj41w4e8kLC32vx1TxQBmk">
          <date when="2008-12-03"/>
        </correspAction>
        <correspAction type="submission" xml:id="i-NV8JjPEW2uph5MFZQhKQ4o">
          <date when="2008-12-03"/>
        </correspAction>
        <correspAction type="assigned" xml:id="i-8EAUxiTERd9vF6hKPwHx8Z"/>
        <correspContext corresp="i-8EAUxiTERd9vF6hKPwHx8Z">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-FzV76ipArTaT4feXSsvkLe">
            Förslag till riksdagsbeslut
          </head>
          <list style="ol">
            <item xml:id="i-HLqQsvfAJgQLG5kcBeCaJH">
              Riksdagen avslår regeringens förslag att skicka fler soldater
              och militära rådgivare till Afghanistan.
            </item>
            <item xml:id="i-PKAxBRwoQy1v6Npdf5SiTZ">
              Riksdagen tillkännager för regeringen som sin mening vad som
              anförs i motionen om att regeringen måste återkomma till riksdagen
              med en strategi för den svenska civila och militära insatsen i
              Afghanistan, inklusive en s.k. Exit Strategy.
            </item>
            <item xml:id="i-QfgZM6t1thzN1iMnYggBEt">
              Riksdagen tillkännager för regeringen som sin mening vad som
              anförs i motionen om att Sverige och svenska myndigheter ska ha
              en enhetlig syn på situationen i Afghanistan.
            </item>
            <item xml:id="i-YNccTWC44Qf8Tvtsezqp1U">
              Riksdagen tillkännager för regeringen som sin mening vad som
              anförs i motionen om riskerna med en sammanblandning av ISAF-
              och OEF-styrkorna.
            </item>
            <item xml:id="i-5oJ7y9LpWdzAHafkvrHUHn">
              Riksdagen tillkännager för regeringen som sin mening vad som
              anförs i motionen om att regeringen i kontakter med företrädare
              för den amerikanska regeringen måste kräva att USA upphör med
              flygbombningar för att FN ska kunna uppnå målet att bringa fred
              och säkerhet till Afghanistan.
            </item>
            <item xml:id="i-AuzEZt6NxXo7Suq9CLbEtw">
              Riksdagen tillkännager för regeringen som sin mening vad som
              anförs i motionen om att öka det civila biståndet till Afghanistan.
            </item>
            <item xml:id="i-RRR2KFo4M6826DBJxhdDNj">
              Riksdagen tillkännager för regeringen som sin mening vad som
              anförs i motionen om behovet av helikopterkapacitet till den svenska
              insatsen bl.a. för sjukvårdstransporter.
            </item>
          </list>
        </div>
        <div type="motContent">
          <head type="h1" xml:id="i-2H8Xr6sd5UqeQdgkn2zS7c">
            Bakgrund
          </head>
          <p xml:id="i-7eKXN69jMtKm9k3jjfiyjF">
            Regeringen söker riksdagens stöd (proposition 2008/09:69) för
            att ställa en svensk väpnad styrka om högst 855 personer till
            förfogande för deltagande i den internationella säkerhetsstyrkan
            i Afghanistan (ISAF) till utgången av december månad 2009, under
            förutsättning att det även fortsättningsvis finns ett giltigt
            mandat för styrkan enligt beslut av Förenta nationernas säkerhetsråd.
          </p>
          <p xml:id="i-RjffcKtEwfZ9pnd6UymnW7">
            Skulle riksdagen ge sitt godkännande beräknas den faktiska styrkan
            att under 2009 uppgå till ca 500 personer vilket innebär en ökning
            med drygt 100 personer jämfört med 2008.
          </p>
          <p xml:id="i-7RR3h9wLBNnKcnB1yK5LzZ">
            Miljöpartiet de gröna anser att det har varit riktigt att sända
            svensk trupp med FN-mandat till Afghanistan. Landet är ett av
            världens allra fattigaste länder. Det har i snart tre decennier
            varit drabbat av väpnad konflikt och inbördeskrig, och fortsätter
            nu att söndras av hot från talibaner och andra regeringskritiska
            grupperingar, många bestående av rent kriminella element, och
            utsätter den civila befolkningen för fara. Det afghanska folket
            har fått utstå svåra umbäranden. Allvarlig fattigdom råder och
            det är stor brist på mat och rent vatten. Det utländska hjälpbehovet
            är enormt. Svenskt bistånd, främst i form av Svenska Afghanistankommittén,
            har under lång tid varit på plats för att bistå med hjälp till
            det afghanska folket. Behovet av civila hjälpinsatser kommer att
            kvarstå under överskådlig framtid.
          </p>
          <head type="h1" xml:id="i-ChTafeNNNQydXTkRZeM8ZJ">
            Det aktuella säkerhetsläget
          </head>
          <p xml:id="i-TyYj8TmWTzvkf6eoeMvbR1">
            Miljöpartiets bedömning av säkerhetsläget i Afghanistan är att
            det har försämrats avsevärt i hela landet under senare tid. I
            regeringens begäran om att sända svensk trupp om högst 855 personer
            ryms även en marginal för eventuella evakueringsinsatser. Att
            regeringen uttrycker sig så explicit om evakuering måste tolkas
            som att säkerhetsläget är allvarligt. Kanske allvarligare än vad
            regeringen vill göra sken av. Det här är en brist i regeringens
            framställan av ärendet där man målar upp en alltför positiv bild
            av läget, vilket riskerar att vilseleda allmänheten om hur situationen
            är för de svenska män och kvinnor som tjänstgör i den norra delen
            av Afghanistan, där den svenska styrkan är lokaliserad.
          </p>
          <p xml:id="i-C74NQ7Gh1ebFhJa4pZWUDo">
            Situationen i Afghanistan kan beskrivas som att vi går ett steg
            framåt men två bakåt. Självfallet görs vissa framsteg vad gäller
            det internationella biståndet för sjukvård och skola, där nu en
            majoritet av befolkningen har tillgång till grundläggande sjukvård
            och antalet barn som går i skola är större än någonsin tidigare.
            Detta gäller även flickor. Under 2008 har antalet elever ökat
            till cirka sex miljoner jämfört med mindre än en miljon under
            talibantiden.
          </p>
          <p xml:id="i-D4Yu3SGm5ULT58biYLooKf">
            Röda Korset har tidigare i år gett en mörk bild av landets utveckling.
            Våldet har ökat och drabbar nu också utländska hjälparbetare.
            Bara de senaste månaderna har över 30 utländska hjälparbetare
            dödats. Vi kan bara konstatera att president Karzai inte har lyckats
            leverera demokrati, fred och stabilitet till landet i den utsträckning
            befolkningen och världssamfundet hade hoppats på.
          </p>
          <p xml:id="i-SjAN9uZm7t6ArNbMZnfEiH">
            Arbetslösheten är mycket hög i Afghanistan. Eftersom det inte
            finns någon officiell afghansk statistik är arbetslöshetssiffrorna
            inte helt säkra, men de är höga. Fattigdomen är utbredd även den.
            Uppskattningsvis lever 40 % av befolkningen på mindre än en halv
            dollar om dagen. Korruptionen är omfattande och en stor del av
            ekonomin som inte kommer från utländskt bistånd utgörs av den
            ökande handeln av opiumvallmo och den illegala framställningen
            av opium och heroin. Detta är något som inte bidrar till att öka
            allmänhetens förtroende för president Karzai, eftersom flera av
            hans ministrar misstänks vara f.d. krigsherrar och drogbaroner.
          </p>
          <p xml:id="i-7g8U8NPn5sSGdQPZkrvjnv">
            Enligt vår bedömning är utvecklingen i Afghanistan långtifrån
            tillfredsställande. Framför allt har USA:s strategi varit ett
            misslyckande, vilket påverkat hela situationen på ett negativt
            sätt. Vår bedömning är därför att biståndsbehovet i Afghanistan
            är och kommer att vara mycket stort framöver. Internationell väpnad
            personal, med stöd av ett FN-mandat, kommer även fortsättningsvis
            att behövas för att ge skydd till civilbefolkningen och för att
            möjliggöra civil närvaro i form av bistånd och uppbyggnadssatsningar.
            Stabilitet behövs för att biståndet ska kunna nå ut till den civila
            befolkningen. Trots alla negativa signaler vi nås av om läget
            i Afghanistan skulle det kunna bli värre om alla utländska trupper
            drogs hem från den ena dagen till den andra.
          </p>
          <p xml:id="i-UqvWdDspn9F84E4YfSn7Uu">
            Detta gäller naturligtvis också den svenska truppen, vars nuvarande
            mandat upphör den 20 december i år. Någon strategi för ett snabbt
            tillbakadragande, om en förlängning av detta mandat inte skulle
            få gehör i riksdagen, har regeringen inte presenterat. Miljöpartiet
            anser att det är en uppenbar brist i hanteringen av detta ärende
            och anser att en Exit Strategy för att kunna dra tillbaka befintlig
            trupp under ordnade former ska utarbetas. Det är viktigt att regeringen
            sätter upp tydliga mål och en tidsplan för ett eventuellt återdragande
            av Sveriges militära insats i Afghanistan. Detta för att inte
            hamna i en liknande situation när det är dags att besluta om en
            eventuell framtida förlängning.
          </p>
          <p xml:id="i-ELPNUziVmWoN1pvyPHm5W1">
            Frågan måste nu allvarligt ställas om det internationella samfundets
            nuvarande strategi över huvud taget leder åt rätt håll och om
            det ens är möjligt att vinna kriget mot talibanerna. Finns det
            ens förutsättningar för att ISAF ska kunna fullfölja sitt fredsfrämjande
            uppdrag på grund av USA:s politiska och militära haveri? Det finns
            ingen militär lösning på den afghanska konflikten. Snarare borde
            dialog inledas med samtliga parter som är involverade i konflikten
            och även Afghanistans grannländer, som Pakistan, Iran och Ryssland
            m.fl., för att stabilisera landet och garantera att landet uppnår
            en varaktig fred.
          </p>
          <p xml:id="i-VNVQ9WtzcqzqNc7wBjXiA">
            Miljöpartiet anser med grund i ovanstående att det inte är möjligt
            att dra tillbaka befintlig svensk trupp när det nuvarande mandatet
            går ut. Vi ger dock inte något oreserverat stöd till svenskt deltagande
            i ISAF. Inom bara ett par månader kommer det helt avgörande svaret
            på frågan hur den tillträdande amerikanska administrationen avser
            att agera i Afghanistan. Det finns anledning att avvakta till
            dess att den nya amerikanska politiken kan bedömas. Om det någon
            gång är rätt tid för ett bokslut och möjlighet till kraftigt omtag
            för den internationella närvaron i Afghanistan, så är det nu vid
            ett amerikanskt regimskifte. I avvaktan på detta anser således
            Miljöpartiet att den svenska regeringen främst bör fokusera på
            att ge den befintliga svenska styrkan bättre utrustning och sjuktransportkapacitet
            samt att utöka satsningarna på det civila biståndet.
          </p>
          <head type="h1" xml:id="i-EaJbknPvMGY3f5nEE7hWpE">
            Svenska myndigheters syn på situationen i Afghanistan
          </head>
          <p xml:id="i-NLbs1e84hF7xmorRvPmWMd">
            Miljöpartiet anser dessutom att regeringens agerande vad gäller
            Afghanistan inte är logiskt och framför allt inte konsekvent.
            Den borgerliga regeringen vill nu skicka fler soldater till en
            relativt lugn del av Afghanistan på grund av försämrat säkerhetsläge,
            samtidigt som Sverige utvisar afghanska flyktingar från olika
            delar av landet till huvudstaden Kabul, där säkerhetsläget är
            allt annat än lugnt med motiveringen att säkerhetsläget är bra.
            Framtiden för de flyktingar vi skickar dit är allt annat än ljus.
            Utvisningarna till Kabul fortsätter trots att UNDP avråder från
            att göra det. Till bilden hör att Sverige i samband med upprättandet
            av ambassaden i Kabul beslöt att denna inte skulle handlägga viseringsansökningar
            och andra migrationsärenden på grund av säkerhetssituationen i
            Kabul. Detta går naturligtvis inte ihop. Svenska myndigheters
            tolkning av situationen i Afghanistan bör vara enhetlig. Om regeringen
            anser att säkerhetsläget i Kabul är så illa att ambassaden inte
            får ta emot besökare bör detta gälla även andra svenska myndigheters
            bedömningar. Dessa bör dessutom inte göra någon skillnad på om
            det handlar om svenska eller afghanska medborgare.
          </p>
          <head type="h1" xml:id="i-Qn8Rz9GCXauHRJNd5kqn5p">
            Uppenbar risk för sammanblandning mellan ISAF och OEF
          </head>
          <p xml:id="i-5FBfdS7WbrCep4k5cpQb8k">
            Miljöpartiet ser allvarligt på Svenska Afghanistankommitténs
            varningar att ISAF-styrkan i allt högre grad riskerar att sammanblandas
            med den amerikanska krigförande koalitionen Operation Enduring
            Freedom (OEF). Risken har med tiden inte minskat utan snarare
            ökat. Vi nås ständigt av medieuppgifter om amerikanska övergrepp
            och brott mot de mänskliga rättigheterna. Det är viktigt att markera
            ett tydligt avståndstagande mot USA:s krig mot terrorismen, som
            varit mer än kontraproduktivt för de samlande ansträngningarna
            att skapa fred och social utveckling i regionen. Regeringen skriver
            i propositionen att under 2007 dödades uppskattningsvis ca 8 000
            människor i konfliktrelaterat våld i Afghanistan. Av dessa bedöms
            ca 1 500 ha varit civila. De amerikanska urskillningslösa flygbombningarna
            tillskrivs ca 400 av dessa dödade civila. Detta är naturligtvis
            inte acceptabelt och rent kontraproduktivt för den FN-ledda insatsen.
          </p>
          <p xml:id="i-Ax5Zbq13d9ttgib91FwT3s">
            Det går inte att vinna afghanernas själ och hjärta om man samtidigt
            för krig mot dem. Det måste därför bli ett slut på USA:s flygbombningar
            av Afghanistan. OEF:s samverkan med ett antal ökända krigsherrar
            inom den norra alliansen gör att OEF är starkt ifrågasatt även
            bland afghanerna.
          </p>
          <p xml:id="i-ESJDEukiCHDeJMWv7pN9Pk">
            En av förutsättningarna när Miljöpartiet en gång godkände FN-insatsen
            var att det var separata organisationer och ledningar för ISAF
            och OEF-styrkan, vilket uttryckligen framgår av FN-resolutionen.
            Man kan dock allvarligt ifrågasätta om det råder någon skillnad
            mellan organisationerna. Enligt då gällande rotationsprincip tog
            den amerikanske generalen Dan Bomber McNeill den 1 februari 2007
            över befälet för styrkan. En position som USA nu inte verkar vilja
            släppa ifrån sig. Ny befälhavare sedan juni 2008 är den amerikanske
            generalen David D. McKiernan.
          </p>
          <p xml:id="i-HVQZF2rZyeK8prbcq543Rw">
            Utöver den uppenbara risken att många afghaner får svårt att
            skilja mellan de Natoledda FN-insatserna och de amerikanska krigförande
            styrkorna inom OEF, finns risken att all utländsk närvaro förlorar
            sin legitimitet om USA inte förmår att hålla sig till folkrättsliga
            regler i sitt krig mot terrorismen.
          </p>
          <p xml:id="i-E6dcFatS3EkTawGqcWTBA">
            Miljöpartiets bedömning är att de amerikanska styrkornas övergrepp
            i högsta grad har försvårat FN-styrkornas mål: att bringa säkerhet
            och stoppa våldet i landet. Våldspiralen växer för var dag och
            låter sig inte stoppas med mera våld. Det krävs därför ett rejält
            omtag i den internationella Afghanistanpolitiken och framför allt
            ett nytänkande hos den borgerliga regeringen när det gäller hur
            vi ska hantera den svenska insatsen, både den civila och den militära.
            Nu hade det självfallet varit lämpligt att invänta hur den nya
            amerikanska strategin kommer att se ut innan riksdagen beslutar
            om ett förlängt svenskt mandat då detta går ut för årsskiftet.
          </p>
          <p xml:id="i-WvgWobccJrMUyMgLAVt5qw">
            Den 4 oktober 2008 avslöjade Svenska Dagbladet att svenska elitofficerare
            ur de svenska specialförbanden tjänstgör som militära rådgivare
            till den afghanska armén, i s.k. OMLT (Operational Mentor and
            Liasons Teams). I många fall befinner sig dessa officerare nära
            stridslinjen i operationer mot upprorsmän. Formellt har riksdagen
            godkänt att Sverige har rådgivare i afghanska armén. Men då framgick
            det inte att de skulle vara med vid strider. De svenska rådgivarna
            verkar helt separerade från den svenska huvudstyrkan. De bor på
            den amerikanska basen, Mike Spann, och arbetar på den närliggande
            afghanska armébasen Camp Shaheen. Svenska officerare bor och arbetar
            tillsammans sida vid sida med amerikanska soldater. Miljöpartiet
            har vid upprepade tillfällen varnat för att ISAF-styrkorna riskerar
            att sammanblandas med de stridsförande amerikanska OEF-styrkorna.
            För den svenska insatsen är detta olyckligt, och på grund av regeringens
            bristfälliga agerande med de militära rådgivarna riskerar den
            svenska huvudstyrkan att utsättas för en ökad risk och hotbild.
            Detta är naturligtvis inte acceptabelt.
          </p>
          <head type="h1" xml:id="i-NsgTRvg52LNMyeB6WE3ZD6">
            Fokus bör ligga på det civila biståndet
          </head>
          <p xml:id="i-KghtqJ5cyvo2dgPep35kRJ">
            Som tidigare nämnts är den svenska truppens uppdrag att främja
            fred och säkerhet samt att skapa förutsättningar för återuppbyggnad
            och utveckling. Fred och återuppbyggnad är grundläggande för en
            fredlig utveckling i regionen och därför bidrar Sverige också
            med medel för civilt utvecklingssamarbete utöver den militära
            insatsen. För år 2008 ger Sverige ca 425 miljoner kronor. Regeringen
            planerar att utöka det civila biståndet till 500 miljoner kronor
            till 2011. Samtidigt beräknas den militära insatsen för 2009 att
            kosta 1 095 miljoner kronor. Att satsa så mycket mer på den militära
            insatsen än på utvecklingssamarbete är inte rimligt.
          </p>
          <p xml:id="i-5JQj8Qhr5JduitoGrU2LG7">
            I förra årets riksdagsmotion (2006/07:U6) skrev Miljöpartiet
            att vi anser att summan för militära insatser bör ligga i paritet
            med den summa som anslås för utvecklings­samarbete. Den uppfattningen
            står vi fast vid. Vi ser att regeringen ökar ambitionen på det
            civila biståndet men att det inte är till en tillräcklig nivå.
            Trots ökningen kommer den militära insatsen kosta dubbelt så mycket
            som regeringen är beredd att satsa på det civila biståndet.
          </p>
          <p xml:id="i-37oSFvXMDbyp45Q6Dp9gpp">
            En grundförutsättning för fred är återuppbyggnaden av landet
            och stärkande av civilsamhället samt att sociala, ekonomiska och
            medmänskliga åtgärder vidtas. Därför är bistånd huvudingrediensen
            i skapandet av fred. Det är Miljöpartiets åsikt att denna obalans
            mellan insatserna inte är rimlig. Det är därför viktigt att vi
            kan skapa en bättre balans genom att ge mer resurser på det civila
            biståndet.
          </p>
          <p xml:id="i-9yxqoNHCeS3J4JBQJvfVJw">
            Regeringen bör återkomma till riksdagen med en tydlig målformulering
            där det tydligt specificeras vilka mål som ska uppnås för att
            den svenska styrkans arbete i Afghanistan ska anses vara utfört.
            Utan en tydlig målbild är det svårt att se hur effektiv styrkan
            är. Det är också av vikt att vi preciserar vilken tidsram insatsen
            har. Det räcker inte som regeringen skriver i sin proposition.
            Vad som krävs är att regeringen tar ett helhetsgrepp för både
            den militära och den civila sidan av Afghanistaninsatsen. Detta
            helt i enlighet med den strategi för Sveriges internationella
            insatser som riksdagen har antagit.
          </p>
          <p xml:id="i-SbCtWt88VHF5339YveuhtJ">
            Tanken är att regeringen genom strategin ska knyta utrikes-,
            utvecklings, säkerhets- och försvarspolitiken närmare varandra.
            Målsättningen är att Sverige ska ta ett större och mer samordnat
            ansvar i freds- och säkerhetsfrämjande insatser. En utgångspunkt
            för strategin är att svenska insatser ska utformas som integrerad
            och samlad politik gentemot det aktuella landet. Där så är möjligt
            ska bidragen utformas med både civila och militära delar. I strategin
            understryks att utvecklingssamarbetet kan utgöra en viktig del
            av den samlade svenska förmågan. Säkerhet och utveckling är varandras
            förutsättningar och för att nå varaktiga framsteg i länder som
            till exempel Afghanistan måste den svenska närvaron präglas av
            denna insikt, menar regeringen.
          </p>
          <p xml:id="i-2BzuVv4gwn5eTZmhq4tH4o">
            Miljöpartiet noterar också att regeringen slår ett slag för FN-resolutionen
            1325 och att Försvarsmakten har en genderrådgivare på det svenska
            militära förbandet vid den regionala enheten för säkerhet och
            återuppbyggnad. Detta är bra. Däremot oroas vi över att vi skickar
            militära rådgivare som verkar utanför den svenska huvudstyrkans
            ramar, och som vistas i miljöer och i sammanhang som ur den svenska
            styrkans perspektiv inte är så lämpligt. Miljöpartiet efterlyser
            därför att Försvarsmakten noggrant följer upp arbetet med den
            svenska värdegrunden bland samtliga svenska soldater och officerare
            på plats i Afghanistan.
          </p>
          <head type="h1" xml:id="i-C4Nmqw5M1pxvgwvqVeu3Ax">
            Civila insatser viktiga
          </head>
          <p xml:id="i-NVxEX3r7EcivudjZEzD6LM">
            Det krävs under överskådlig tid ett omfattande och uthålligt
            bistånd för att få det afghanska samhället att fungera. Miljöpartiet
            anser att det råder en kraftig obalans i resurser mellan den militära
            och den civila insatsen i Afghanistan. Bistånd till återuppbyggnad
            utgör bara en bråkdel av militärutgifterna. Om inte denna obalans
            bryts kommer missnöjet hos civilbefolkningen att öka och situationen
            riskerar att försämras ytterligare. Omvärlden bidrar med ett militärt
            stöd runt 100 miljoner dollar per dag, men bara med sju miljoner
            dollar till det civila biståndet och återuppbygganden, enligt
            Svenska Afghanistankommittén. Sedan 2001 har 25 miljarder dollar
            spenderats på säkerhetsrelaterad hjälp bl.a. i form av uppbyggnad
            av en afghansk säkerhetsstyrka.
          </p>
          <p xml:id="i-PSmS9DCPwf4K488kdTKt8Z">
            Trots frikostiga löften om civilt bistånd för återuppbyggnad
            och utveckling når inte pengarna fram. Enligt en rapport från
            paraplyorganisationen Agency Coordinating Body For Afghan Relief
            (Acbar) har västvärlden inte levererat utlovat civilt bistånd
            på tio miljarder dollar, och enligt den afghanska regeringen har
            EU-kommissionen och Tyskland levererat knappt två tredjedelar
            av det utlovade biståndet. Det finns många anledningar till detta.
            Den officiella förklaringen är oftast att majoriteten av pengarna
            försvinner på grund av korruption. Men enligt en rapport från
            ActionAid är endast 40 % av de utlovade pengarna verkligt bistånd.
            60 % kommer aldrig afghanerna till del. Enligt rapporten från
            Acbar försvinner omkring 40 % av det bistånd som kommer fram genast
            tillbaka till de rika länderna i form av företagsvinster och höga
            konsultarvoden. Ett exempel på detta är Usaid, den amerikanska
            statens bistånds­organisation, som kritiseras för att ge biståndskontrakt
            till kommersiella bolag, som tar en stor del av biståndet till
            sina egna vinster och sedan låter underleverantörer utföra själva
            jobbet. 10 % av den ursprungliga biståndssumman når fram till
            det afghanska folket. En bjärt kontrast till detta som förtjänar
            att omnämnas är att en fjärdedel av skolorna i Afghanistan är
            uppbyggda med hjälp av Svenska Afghanistan-kommittén.
          </p>
          <p xml:id="i-8xVFsEWgQPEUoCH6w2ywRe">
            Många internationella biståndsorgan kritiseras också för att
            ge pengar till bistånd till mottagarlandet för att köpa produkter
            i givarlandet. På den här punkten skiljer sig återigen det amerikanska
            biståndet från det skandinaviska, som i många kretsar hyllas som
            väldigt effektivt. 47 % av det amerikanska biståndet går till
            att betala löner till tekniskt stöd medan motsvarande siffra för
            det norska biståndet är en bråkdel. Norge lyfts i dessa sammanhang
            fram som ett föredöme. Norge har höjt sitt bistånd till Afghanistan
            så att det ska ligga på samma nivå som de militära insatserna.
            Det är en rimlig målsättning och en viktig signal till omvärlden.
            I det sammanhanget är det viktigt att lyfta fram vikten av att
            det är till utvecklingsinsatser som biståndspengarna ska gå, inte
            till nya ambassader, som den svenska regeringen har gjort i Kabul.
          </p>
          <head type="h1" xml:id="i-RruvGb5EA6kAtwh8nskPYU">
            Nej till truppökning
          </head>
          <p xml:id="i-Py7jQjWFnNsDWgp3T4ziLs">
            Miljöpartiet anser att det i alla avseenden vore lämpligare att
            vänta med några avgörande beslut om den svenska insatsen i Afghanistan
            tills den nya amerikanska administrationen har tillträtt och presenterat
            sin nya strategi. Vi vet inte vilken väg den nya administrationen
            väljer att ta. Vi får hoppas att den tillträdande amerikanska
            presidenten Obama tar avstånd från fortsatt ensidig militär upptrappning
            i Afghanistan och väljer en politiskt hållbar lösning. Afghanistan
            är ett land som varit i krig under ca 30 år. Ingen utländsk makt
            har någonsin med militära medel lyckats ta makten eller slå ned
            olika krigsherrar mer än under mycket korta perioder. Inget tyder
            på att talibanerna kan besegras militärt, och den afghanske president
            Karzai talar nu om att föra samtal även med talibanerna. Detta
            initiativ borde uppmuntras. Problemet i dag är inte för mycket
            dialog med de olika aktörerna i den afghanska konflikten utan
            snarare för mycket våld.
          </p>
          <p xml:id="i-HY9277LZFmUhgFqzmg5u9o">
            Miljöpartiet kan inte godkänna en ökning av antalet rådgivare
            och soldater. Däremot anser vi att helikopterkapacitet, Medevac
            , är nödvändig om olyckan skulle vara framme. På grund av det
            stora avståndet inom det svenska Provincial Reconstruction Team
            (PRT) måste det finnas tillgång till ambulanshelikoptrar. En sådan
            möjliggör också att den svenska truppen får möjlighet att vara
            mer operativ och synlig inom sitt område.
          </p>
          <p xml:id="i-8GWGKdkwzn6Ci6r6y4HVAR">
            Miljöpartiet kan däremot inte godkänna regeringens begäran att
            sända en transportflygenhet till Afghanistan. Skulle säkerhetsläget
            dramatiskt förändras till det sämre och behovet uppstår för en
            akut evakuering av den svenska personalen, måste det självfallet
            finnas resurser för att styrkan på ett snabbt och effektivt sätt
            kan evakueras. I händelse av en sådan står flygtransportenheten
            stationerad i Förenade arabemiraten och borde inom ett par timmar
            kunna komma till den svenska styrkans undsättning.
          </p>
        </div>
        <div type="motSignatures">
          <list>
            <item xml:id="i-LSH9bJN2PFckBifm9GRN5R" who="i-2EZPhWWR7yHztg3zN2aNvh">
              Peter Rådberg (mp)
            </item>
            <item xml:id="i-T2eXHEuwU1LKEdRTMyfkCf" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-K5gy1wMZcuDE8J9sMP8Gvh" who="i-PPtpTU7erj7n8C4rdQihuK">
              Lage Rahm (mp)
            </item>
            <item xml:id="i-UmVFQiQFRrHfFhrZW7mDZ4" who="i-Q6UywURdDfH4kXfTm7hwEb">
              Max Andersson (mp)
            </item>
            <item xml:id="i-AqrfciPvXEDGYens4zEmvL" who="i-9x2nw6aosA3pyEJfJTc1eD">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
