<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_297/mot_200506_MJ_297-0001.pdf"/>
      <div type="motHeader" xml:id="i-FCJA9LmTnJfGjwJVPEU3JC">
        <div type="motTitle" xml:id="i-3pExZQg4xuKemy6vU75Kxs"/>
        <div type="motSubmissionInfo" xml:id="i-CnNabxp5YUk9NDvNdB3mqN"/>
      </div>
      <div type="motBody" xml:id="i-WsRUeNXay819zWvELhRxdc">
        <div xml:id="i-XLmmL6tpaDTKf1oiHjrS8c">
          <p xml:id="i-JoG14phVjidPUQz15QurJr">
            2005/06 mnr: MJ297 pnr: v361
          </p>
          <p xml:id="i-2TE2Upcd83XzovAPb4hCST">
            Motion till riksdagen 2005/06:MJ297
          </p>
          <p xml:id="i-MpzsGycyMfrLLMseypFq8">
            av Kjell-Erik Karlsson m.fl. (v)
          </p>
          <p xml:id="i-TXsUiE8ypPeYGKG5xWr5R8">
            Marksanering
          </p>
          <p xml:id="i-S3V2uGr62ng56TALmCvtoN">
            Förslag till riksdagsbeslut
          </p>
          <p xml:id="i-cpUXoXuRv94rvkMGb6Lyi">
            1. Riksdagen tillkännager för regeringen som sin mening vad i
            motionen anförs om att takten och ambitionerna när det gäller
            marksanering bör höjas om miljökvalitetsmålet för marksanering
            skall nås inom rimlig tid. 2. Riksdagen tillkännager för regeringen
            som sin mening vad i motionen anförs om att regeringen skall föra
            en dialog och förhandlingar med berörda näringsverksamheter för
            att öka näringslivets engagemang i marksaneringen.
          </p>
          <p xml:id="i-Sj7q48i3EsSoNzM1KDSvFt">
            Miljökvalitetsmålet för marksanering nås ej
          </p>
          <p xml:id="i-R3FVLppL943GXpUr5mwVMg">
            Regeringen konstaterar i sin proposition Svenska miljömål — ett
            gemensamt uppdrag 2004/05:150 att miljökvalitetsmålet för marksanering
            inte nås förrän om tidigast 40-50 år med nuvarande anslag och
            ambitionsnivå. Det som gör att tiden för måluppfyllelse har sträckts
            ut är en ny kunskap om marktillståndet. Fler områden som är förorenade
            har upptäckts och fler områden än vad man visste tidigare är svårt
            skadade. Antalet förorenade områden som skulle behöva någon form
            av sanering beräknas nu totalt vara 40 000-45 000. Erfarenheterna
            hittills har visat att efterbehandling av förorenade områden är
            komplicerade, tidskrävande och kostsamma. Därför är det omöjligt
            att åtgärda alla förorenade områden som innebär stor risk eller
            mycket stor risk inom en generation. Men en insats på 1 miljard
            kronor per år, varav drygt hälften statliga medel, bedöms samtliga
            1 300 objekt i den högsta riskklassen att vara åtgärdade 2050.
            En effekt är att det blir svårt att nå målet ”Giftfri miljö”.
            Sannolikt kommer ny lagstiftning, främst EU:s ramdirektiv för
            vatten och EU-förordningen om svårnedbrytbara organiska föroreningar,
            att ställa nya krav på sanering och efterbehandling. Även detta
            betyder att ambitionerna när det gäller marksanering i Sverige
            måste höjas de närmaste åren.
          </p>
          <pb facs="riksdagen-motions-pdf/data/200506/mot_200506_MJ_297/mot_200506_MJ_297-0002.pdf"/>
          <p xml:id="i-Fy5iPSt7RRdNS3qtdC15mX">
            2005/06:MJ297
          </p>
          <p xml:id="i-HLwShpMxXWCz9dXhwKPdad">
            En annan aspekt som måste beaktas är förorenade områden i tätorter
            som lämpar sig för bostadsbebyggelse. I många fall går det utmärkt
            att kombinera ambitioner att åtgärda de mest riskfyllda platserna
            först med ambitioner att åtgärda platser lämpliga för bostadsbebyggelse,
            eftersom bl.a. hälso- och miljöriskerna med svårt förgiftade miljöer
            är störst i tätorter.
          </p>
          <p xml:id="i-A4Z8CFic2SPRFEtENcN8dm">
            Nya medel och ökat engagemang från näringslivet
          </p>
          <p xml:id="i-PCg8Hm1BnPH1YJiLBXJcVy">
            Riksdagen har under stor enighet fattat beslut om att miljökvalitesmålen
            ska vara uppfyllda inom en generation. När riksdagen tog dessa
            beslut innebar det att målen skulle vara uppnådda senast år 2020.
            Frågan är då vad man gör när man konstaterar att målen inte nås.
            Vänsterpartiet kan förstå att tidsgränser i extremt svåra fall
            kan tänjas och flyttas. Vänsterpartiet anser att anslagen till
            marksanering bör höjas kraftigt. Det är möjligt att vi inte klara
            tidsgränsen till år 2020 — bl.a. finns det inte teknisk kapacitet
            eller arbetskraftskapacitet för det — men att flytta gränsen till
            år 2050 är inte acceptabelt. Att bygga upp en fungerande, högeffektiv
            saneringsbransch ger också utrymme för svenska insatser i andra
            länder i vår närhet som har stora behov av marksanering. Vänsterpartiet
            menar att takten och ambitionerna när det gäller marksanering
            måste höjas om miljökvalitetsmålet för marksanering ska nås inom
            rimlig tid. Detta ska ges regeringen till känna. Vänsterpartiet
            anser också att regeringen ska upprätta dialog och förhandlingar
            med berörda näringslivssektorer i syfte att öka deras engagemang
            för marksanering. Inte minst de nya nedslående resultaten som
            visar att antalet skadade områden är betydligt fler borde föranleda
            nya initiativ. Detta ska ges regeringen till känna. Petroleumbranschen
            har exempelvis tagit ett stort ansvar för sanering av nedlagda
            bensinstationer. Detta kan tjäna som gott exempel. I många fall
            finns det inte längre något ansvarigt företag, det har t.ex. upphört
            att existera, men då borde branschen ta åtminstone ett delansvar.
            På så sätt borde t.ex. teleindustrin och skogsindustrin ta ett
            ansvar för skadade områden som deras sektorer orsakat. Det finns
            naturligtvis fall där ingen bransch kan göras ansvarig, t.ex.
            områden som skadats av tjärtillverkning, eftersom själva näringen
            upphört. I sådana fall får staten ta ansvaret fullt ut.
          </p>
          <p xml:id="i-SwKmTsdJdEGsEpdFAPYhCy">
            Stockholm den 28 september 2005
          </p>
          <p xml:id="i-3Sfsk8Mww9uutus7NEnYax">
            Kjell-Erik Karlsson (v) Owe Hellberg (v) Sten Lundström (v) Peter
            Pedersen (v) Sven-Erik Sjöstrand (v) Karin Thorborg (v)
          </p>
          <pb facs="riksdagen-motions-pdf/data/200506/mot_200506_MJ_297/mot_200506_MJ_297-0003.pdf"/>
          <p xml:id="i-GF5Zf1KJz1AMsGG3wHRfrr">
            2005/06:MJ297
          </p>
        </div>
      </div>
    </body>
  </text>
</TEI>
