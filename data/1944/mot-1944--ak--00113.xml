<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__113/mot_1944__ak__113-001.pdf"/>
      <fw xml:id="i-C8cJtfnR8rCceNssdLDgTU">
        6 Motioner i Andra kammaren, nr 113.
      </fw>
      <div type="motHeader" xml:id="i-PND47XeJQwV5o46nJLXeyF">
        <div type="motTitle" xml:id="i-3j988fKkY9ivTJbtdzWwMt"/>
        <div type="motSubmissionInfo" xml:id="i-BEyVuu3sgSeREPhEAK9MuU"/>
      </div>
      <div type="motBody" xml:id="i-6UDpmrKyVMwCBp92BZxP46">
        <div xml:id="i-KqiPmCtm2H8Tgzw9WESEpq">
          <p xml:id="i-UWcZWFSDCzSc5iRtsan4a6">
            Nr 113.
          </p>
          <p xml:id="i-TELbFVxE9kM4aXvn5RoBGP">
            Av herr Nilson i Spånstad m. fl... om anslag till hantverkslåne-
            fonden.
          </p>
          <p xml:id="i-CLCiYkcoydNDu8xs8TB7Bs">
            Landsbygdens avfolkning bedömes från olika utgångspunkter ganska
            olika. Vissa iakttagare mena att vad som sker allenast innebär
            en rationaliserings- process — folkminskningen på landsbygden
            är endast ett uttryck för ett min- skat: arbetskraftsbehov. På
            andra håll och särskilt på landsbygden betraktas vad som nu sker
            väsentligen annorlunda. Här hävdas att folkminskningen måste leda
            till ödesdigra konsekvenser i flera avseenden. En ytterligare
            fort- gående avfolkning, som medför sammanslagning av brukningsdelarna,
            kan även om den är försvarbar ur ekonomiska synpunkter vara till
            skada för byn eller bygden i dess helhet. Det förhåller sig nämligen
            så att förutsättningarna för vad man kallar social och kulturell
            standard icke kunna upprätthållas, när antalet människor på en
            ort blir för ringa. Med folkminskningen försvinna skolorna, de
            isolerade bygdernas kulturhärdar, postgången inskränkes, vägun-
            derhållet på enskilda vägar blir än mera betungande och ensamheten
            mera tryckande. På senare tid ha till dessa sedan gammalt kända
            och diskuterade företeelser kommit nya och oroväckande drag i
            befolkningsutvecklingen. I många bygder försiggår vid sidan av
            jordbrukets avfolkning en annan lika bekymmersam utveckling. Bygdens
            hantverkare, som alltid ha haft en säker inkomst i sina yrken,
            åldras och försvinna, utan att nya träda till. Härigenom har det
            blivit nödvändigt att skicka arbeten, som tidigare kunnat utföras
            på platsen, till stä- dernas hantverkare. På längre sikt är denna
            utveckling, om den ostört får fortgå, lika farlig för landsbygdens
            fortsatta utveckling som den företeelse, som vållar jordbruket
            dess stora svårigheter. En nedgång av den småindustriella och
            hantverksbetonade företagsamheten på landsbygden leder till mycket
            be- kymmersamma följder, som förstärka varandra allteftersom de
            träda i verk- samhet. Befolkningens antal nedgår, affärsverksamheten
            minskar, skatteunder- laget och den ekonomiska bärkraften sjunka.
            Utvecklingen kan liknas vid en sugande virvelrörelse, som ödelägger
            de kommuner och orter, som drabbas av densamma. Befolkningsutvecklingen
            för landsbygdens vidkommande ter sig sålunda
          </p>
          <pb facs="riksdagen-motions-pdf/data/1944/mot_1944__ak__113/mot_1944__ak__113-002.pdf"/>
          <fw xml:id="i-Umar4Xyp4Wi7TqyxyKuJ9R">
            Motioner i Andra kammaren, nr 113. 7
          </fw>
          <p xml:id="i-8eJrYuCPMQYhmK2wYUznwr">
            mycket mörk, och det gäller icke endast de rena jordbrukskommunerna
            utan ofta nog i lika hög grad småorter och stationssamhällen.
            Det framstår som nöd- vändigt att på allvar söka hejda denna ödesdigra
            utveckling och hindra en där- med följande social och kulturell
            utarmning av landsbygden. I detta läge er- bjuder småföretagsamheten,
            som hantverket och småindustrien bruka kallas med ett gemensamt
            namn, goda möjligheter att vrida utvecklingen över i sun- dare
            spår. Småföretagsamhetens förutsättningar ha på ett avgörande
            sätt för- ändrats på de sista årtiondena. Den tekniska utvecklingen
            har icke gjort den mindre företagsamheten överflödig — såsom man
            en gång trodde — utan tvärt- om gynnat den. Härtill har framför
            allt bidragit explosionsmotorns ökade an- vändning och den elektriska
            kraften, varigenom industrien gjorts oberoende av kraftkällans
            läge. Vidare har höjningen av levnadsstandarden i samband med
            den ekonomiska utvecklingen lett till uppkomsten av ett stort
            antal repa- rationsverkstäder och installationsföretag. Detta
            har medverkat till att hantverk och småindustri kunnat bevara
            sin konkurrensförmåga i förhållande till stor- industrien.
          </p>
          <p xml:id="i-MuakiTZPEk6yaVNdJqwqAg">
            Småföretagsamhetens storlek och betydelse i svenskt näringsliv
            har ofta varit föremål för underskattning. Det stöter givetvis
            på svårigheter att avgränsa småföretagsamheten från storindustrien.
            Om emellertid antalet arbetare per arbetsställe lägges till grund
            för denna gräns erhållas visserligen ungefärliga men ändå tillförlitliga
            siffror. Räknas företag med upp till 10 anställda till hantverk
            och småindustri sysselsattes inom dessa enligt 1931 års företagsräk-
            ning 224 000 arbetare, fördelade på 97 000 företag, med en omsättning
            på om- kring 1 650 milj. kronor. Om gränsen drages vid företag
            med högst 50 anställda, utgjorde småföretagen 105000 eller 98
            procent av samtliga, antalet arbetare 393 000 eller 46 procent
            av totalantalet och omsättningen 3400 milj. kronor eller nära
            44 procent av den totala omsättningssiffran inom industri och
            hant- verk. Utsikterna för hantverkets och småindustriens framtida
            bestånd kunna så- ledes betecknas som goda både på grund av den
            tekniska utvecklingen och ur andra synpunkter. Faran ligger icke
            så mycket i att konkurrensen från stor- industrien skall bliva
            övermäktig, utan fastmera i att också småföretagsamheten koncentreras
            till de större städerna. Detta sker ingalunda alltid genom de
            egna inneboende ekonomiska krafterna, utan många städer ha genom
            att be- driva en skicklig och målmedveten ackvisitionsverksamhet
            förstått att locka hantverk och småindustri till sig. Billiga
            tomter i goda lägen bjudas ut, lokaler till förmånliga priser
            kunna hyras och nedsatta krafttaxor erbjudas o. s. v. Dessutom
            ställa sig kredit- och finansieringsmöjligheterna lättare i städerna,
            där bankledningarna ofta känna sig solidariska med de allmänna
            strävandena. Till sist kommer den uppmuntran, som ligger i själva
            det visade positiva intres- set, något som icke bör förbises.
            Alltjämt växer det, åtminstone i vissa bygder, upp flera unga
            än som kunna
          </p>
          <pb facs="riksdagen-motions-pdf/data/1944/mot_1944__ak__113/mot_1944__ak__113-003.pdf"/>
          <fw xml:id="i-Kqrh8V4rFnbM1Wn3fnKyWW">
            8 Motioner i Andra kammaren, nr 113.
          </fw>
          <p xml:id="i-F8SfbrneGohcKUfwMf88FM">
            finna sin bärgning inom jordbruksnäringen och som därför måste
            söka sin utkomst inom andra yrken. För dessa återstå — såsom förhållandena
            nu äro ordnade — inga andra möjligheter än att begiva sig till
            städerna och lämna den miljö, där de vuxit upp och som behöver
            dem för sitt fortsatta bestånd. En bygd kan icke, som ovan nämnts,
            uppnå en tillfredsställande social, ekono- misk och kulturell
            standard om antalet människor blir för ringa. I denna situa- "tion
            utgör hantverket och småindustrien ett godtagbart alternativ,
            detta så mycket mer som många av landsbygdens ungdomar gärna önska
            stanna kvar som egna företagare i sin gamla miljö. Många landsbygdssamhällen
            ha plats för nya företagare och kunna bjuda goda utkomstmöjligheter
            utan att det där- för behöver komma till skadlig nyetablering
            av företag i branscher, där antalet företagare redan är tillräckligt
            för platsens behov. Det ingår ingalunda i vår tankegång att uppmuntra
            konkurrerande företag, som icke kunna vinna av- sättning. Bland
            de svårigheter, som småföretagsamheten utan tvivel har att kämpa
            med, stå kredit- och finansieringsmöjligheterna i främsta rummet.
            En lösning av dessa svårigheter skulle i hög grad befrämja hantverkets
            och småindustriens utveckling. Härvid kunna olika vägar tänkas,
            beroende på de lokala förutsätt- ningarna. En av de enligt vår
            mening bästa vägarna torde vara att genom en direkt för hantverket
            och småindustrien avpassad utlåningsverksamhet stödja drif- tiga
            unga människor, som önskade slå sig fram som egna företagare.
            Visserligen finns det redan nu vissa möjligheter att erhålla statens
            stöd för nyetablerade hantverksbetonade företagare, men det är
            vår uppfattning att en annan upp- läggning av det statliga stödet
            skulle visa sig mera framgångsrik. Vad vi där- vid närmast tänka
            på är en organisation av hantverksstödet efter samma eller liknande
            linjer, som prövats och befunnits lämpliga när det gäller att
            genom egnahemsverksamheten bereda möjlighet för ungdomen att starta
            som egna företagare inom jordbruket. En motsvarande låneverksamhet
            för hantverkets del torde inte erfordra en ny statlig organisation
            för låneförmedlingen eller att de därmed förenade uppgifterna
            läggas på ett redan arbetande ämbetsverk. Därest staten efter
            i förväg bestämda riktlinjer utfärdade bestämmelser för låneverksamheten
            torde det kanske rent av befinnas lämpligast att själva utlå-
            ningen omhänderhades av bygdens egna kreditinrättningar, som synas
            ha de bästa förutsättningar att sköta den grenen av verksamheten.
          </p>
          <p xml:id="i-9ZqWESgXLnEW4WjZtHqYY6">
            Det förefaller därför naturligast att stödet lämnades i den formen
            att de redan existerande statliga lånefonderna förstärktes och
            att dessa efter ändring av reglementena under betryggande former
            fingo disponeras för utlåning av sparbanker och kreditföreningar
            vad städerna beträffar. För landsbygdens del torde det dessutom
            vara lämpligt att jordbrukskassornas redan uppbyggda och på landsbygdens
            förhållanden inriktade organisation toges i anspråk. Därige- nom
            torde den mest effektiva kontakten mellan låntagare och långivare
            kunna
          </p>
          <pb facs="riksdagen-motions-pdf/data/1944/mot_1944__ak__113/mot_1944__ak__113-004.pdf"/>
          <fw xml:id="i-RSvuAwz9ij1Nz2WwGR62UN">
            Motioner i Andra kammaren, nr 113. 9
          </fw>
          <p xml:id="i-XXgDovPhTGddnwNAZL2QNs">
            åvägabringas samtidigt som det statliga stödet i bakgrunden gav
            styrka och möjligheter åt verksamheten.
          </p>
          <p xml:id="i-HkPgmhu19Cdx1Uk3p61ShK">
            Den tekniska och ekonomiska utvecklingen undergår för närvarande
            stora och snabbt skiftande förändringar. Småföretagsamheten har
            icke trots sin starka livskraft och anpassning genom sina mindre
            resurser på vissa områden samma möjligheter som storindustrien
            att följa utvecklingen. Det är därför nödvän- digt att förbättra
            hantverkets och småindustriens möjligheter i detta avseende. Det
            kan bäst ske genom vidgad konsulentverksamhet med understöd av
            staten. Att staten bidrager till dylik verksamhet beträffande
            småföretagsamheten måste anses lika naturligt som att staten understödjer
            liknande verksamhet inom jord- bruket. Den ökade konsulentverksamheten
            bör liksom hittills bedrivas under ledning av Sveriges hantverks-
            och småindustriorganisation. För att uppnå full effektivitet böra
            de delar av landet, där företagsföreningen ej finnes, indelas
            i distrikt och varje distrikt tilldelas en konsulent. Denne skulle
            alltså äga all- sidig teknisk kunskap och kommersiell utbildning.
          </p>
          <p xml:id="i-SfWRDKR2X5yDPUntahyHCH">
            Yrkesskickligheten är ett oeftergivligt villkor för att småföretagsamheten
            skall kunna bestå i konkurrensen med den storindustriella produktionen.
            Yrkesutbild- ningen måste för den skull underlättas på allt sätt.
            Som bekant inrättas för närvarande över hela landet verkstadsskolor.
            Det är betydelsefullt att kurs- planerna också lämna tillräckligt
            utrymme åt de hantverksbetonade yrkena. Detta synes icke alltid
            vara fallet, ett förhållande som bör uppmärksammas. Den lägre
            yrkesundervisningen befinner sig endast i sin början, men det
            är icke desto mindre viktigt att den får en inriktning, som lämpar
            sig också för hant- verket och småindustrien. Den högre yrkesutbildningen,
            som sedan några år tillbaka bedrives vid Statens hantverksinstitut,
            bör ytterligare utbyggas, då f. n. ej alla, som önska deltaga
            i kurserna, kunna beredas plats.
          </p>
          <p xml:id="i-5ZJfi7Cc2iKhqRxokYiPCv">
            Småföretagsamhetens framtid beror i sista hand på företagarnas
            personliga insats. Under den väntade fredskrisen kommer deras
            förmåga att taga nya initiativ att sättas på hårda prov. Svårigheter
            av många slag kunna uppstå vid näringslivets omställning till
            fredsproduktion. Efterkrigsplaneringen pågår på alla områden.
            Härvid kan småföretagsamhetens problem lätt skjutas åt sidan av
            mäktigare intressen. Det är därför av vikt att hantverket och
            småindustrien röna ett tillräckligt beaktande vid planeringen
            av efterkrigsproblemen.
          </p>
          <p xml:id="i-GS4HxtuK3wHdmhuFjK8C8X">
            Med anledning av vad ovan anförts hemställes,
          </p>
          <p xml:id="i-FLqjTXZChAPoGvsUZYXFiJ">
            att riksdagen för budgetåret 1944—45 måtte anvisa dels ett reservationsanslag
            på 3 miljoner kronor till hantverkslånefon- den, dels medel att
            användas till statsbidrag för vidgad kon- sulentverksamhet inom
            småindustrien och hantverket; och att riksdagen i skrivelse till
            Kungl. Maj:t måtte begära dels att villkor och bestämmelser för
            lån ur hantverkslånefonden
          </p>
          <pb facs="riksdagen-motions-pdf/data/1944/mot_1944__ak__113/mot_1944__ak__113-005.pdf"/>
          <fw xml:id="i-HWBkdK96QGvDSYaLKijwnP">
            10 Motioner i Andra kammaren, nr 113.
          </fw>
          <p xml:id="i-YHz1EXL6ZF4BB4DfsVDGg2">
            ändras i överensstämmelse med vad i motionen angivits, dels att
            yrkesundervisningen för den hantverksbetonade företagsamhe- ten
            på allt sätt befrämjas.
          </p>
          <p xml:id="i-7ydDfVs21E1ZpiuY4rx9q8">
            Stockholm den 19 januari 1944.
          </p>
          <p xml:id="i-PLPPY5UaZEdxU8muCMZDJu">
            Hj. R. Nilson Sven Johansson Sven Andersson i Spånstad. i Mysinge.
            i Vigelsbo. Anders Pettersson Per Persson K. E. Hansson i Dahl.
            i Norrby. . i Skediga. Arvid Jonsson C. 0. Carlsson J. V. Pettersson
            i Skedsbygd. i Bakeröd. i Norregård. Aron Gustafsson J. Onsjö.
          </p>
          <p xml:id="i-TFa763v8Hf371M84RoqBPq">
            i Lekåsa.
          </p>
        </div>
      </div>
    </body>
  </text>
</TEI>
