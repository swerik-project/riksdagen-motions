<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0761/mot_199899_MJ_0761-0001.pdf"/>
      <div type="motHeader" xml:id="i-HFd2sKqfadebsHebS6ytgV">
        <div type="motTitle" xml:id="i-ryyBw8MNu9yzvpnFmfqGL"/>
        <div type="motSubmissionInfo" xml:id="i-X3uofckxKEy8MNXhxYWUov"/>
      </div>
      <div type="motBody" xml:id="i-TkAmcRoCTQhcrh4dMv7FJR">
        <div xml:id="i-CvDYrK6gU496eu2Y9dB5Zk">
          <p xml:id="i-6uASQs1Vzpi3cEsPhuVvFU">
            1998/99 MJ761 MJ761
          </p>
          <p xml:id="i-GRizxh1hWfBMhP6At8tmN9">
            Motion till riksdagen 1998/99:MJ761
          </p>
          <p xml:id="i-4itF6MLuVetDzkxFjqZ37e">
            av Karl-Göran Biörsmark (fp) Skydd av Vättern
          </p>
          <p xml:id="i-2LuhExQPnUmW1nfm2Z3vkj">
            Vättern är en känslig sjö som är utsatt för mycket stora föroreningsrisker,
            vilket också har engagerat många människor, som ser Vättern som
            en omistlig framtida vattentäkt. Sedan lång tid tillbaka har man
            kunnat konstatera att Vättern blir allt mer betydelsefull som
            framtida dricksvattentäkt. Hundratusentals människor får redan
            idag sitt färskvatten från Vättern och det finns intresse från
            många fler att på sikt få ansluta sig. Vätterns dricksvatten är
            än så länge av god kvalitet. Däremot finns miljöskador och tecken
            på rubbad balans när det gäller djur och växter. Om några arter
            slås ut kan det få allt större följdverkningar. Vättern är näringsfattig,
            har relativt enkla näringskedjor och lång om- sättningstid. Dessa
            faktorer ökar möjligheten att belysa och utreda principiella samband
            och följa såväl effekterna av en ökad belastning (t.ex. kväve)
            som en minskande belastning (t.ex. klororganiska föreningar).
            De forskningsförslag som bl.a. Vätternvårdsförbundet arbetat fram
            ställer stora krav på systematik och ekologisk kunskap. Programmet
            är av stort allmänt intresse. Även internationellt finns intresse
            av att denna forskning görs.
          </p>
          <p xml:id="i-HY3ngtfhkSeKwXmCKZUKVt">
            1 Kväveomsättningen
          </p>
          <p xml:id="i-SquKQjvNZ76apRiTQPJ9Vu">
            I Vättern (liksom i Vänern) har kvävehalten ökat dramatiskt under
            den senaste 20-årsperioden. Det rör sig om en fördubbling, samtidigt
            som fosforhalten minskat. Oron är stark för att ekosystemets struktur
            kommer att förskjutas. Via Motala ström lämnar idag Vättern ifrån
            sig dubbelt så mycket kväve som för 20 år sedan. Naturvårdsverkets
            utredning visar att förändringen kan bero på interna processer
            i Vättern. Det behövs kunskap om vilka processer det är och hur
            dessa påverkas av höga halter av metaller och klororganiska ämnen.
            Den kunskapen saknas. Främst behövs vetskap om miljöför- oreningarnas
            effekter på den mikrobiella kvävecykeln.
          </p>
          <pb facs="riksdagen-motions-pdf/data/199899/mot_199899_MJ_0761/mot_199899_MJ_0761-0002.pdf"/>
          <p xml:id="i-JqMqVbkGQmYSAe4xU33ysF">
            2 Klororganiska ämnen/dioxin
          </p>
          <p xml:id="i-61H4JnqPtNG59FDLmkf2bA">
            Precis som när det gäller metallförekomsten så saknas idag löpande
            övervakning av tillförseln av klororganiska ämnen till Vättern.
            Dessa ämnen kan antas påverka ett flertal nyckelprocesser i sjön
            och det är djupt otillfredsställande att kvalificerad kunskap
            saknas. I debatten om dioxin i fisk har vätterrödingen varit mycket
            omdiskuterad. Detta har grundat sig på ett alltför litet och ofullständigt
            material. Man vet att fisk i Vättern innehåller klororganiska
            föreningar som är typiska för blekeriutsläpp, men detta är en
            otillräcklig kunskap. Denna situation ger upphov till ryktesspridning
            och oro, inte minst bland Vätterns yrkesfiskare.
          </p>
          <p xml:id="i-4HEFuyvNoeMjt1ZcBH6o4w">
            3 Metallförekomsten
          </p>
          <p xml:id="i-AFyS6WXNRoq9RRkDGXacbU">
            Trots att Vättern är en ren sjö är dess bottnar förorenade av
            höga metallhalter. Det går inte att med säkerhet bedöma om metallbelastningen
            på Vättern tenderar att minska eller öka. Dessutom saknas nu möjligheter
            att bedöma om metaller utgör en delorsak till de förändringar
            som registrerats i kvävecykeln och i bottensamhällena i Vättern.
          </p>
          <p xml:id="i-UFLyz9UEAJv9PZDWhDq8cP">
            4 Miljöfarligt gods
          </p>
          <p xml:id="i-7dBAXth2YeNrn2fJpg4PC6">
            En ofta förbisedd riskfaktor är olyckor med transporter av farligt
            gods. Vätterns läge i en mycket trafiktät region och sjöns extrema
            känslighet för vissa olyckor av detta slag utgör en uppenbar hotbild.
            Vättern är ju bl.a. en mycket viktig vattentäkt. Därför måste
            effekterna av eventuella olyckor med farligt gods utredas. Det
            gäller transporter av gods både på och runt Vättern. För detta
            ändamål behövs ett prognosinstrument i form av en datamodell som
            kan beräkna inblandning och spridning i Vätterns vattenmassa.
          </p>
          <p xml:id="i-5atahLRpLacst7YtgpUjm6">
            5 Kvävebelastning från trafiken
          </p>
          <p xml:id="i-Lf5QQ5QkLuTuEB7AnPT1P1">
            De kvävemätningar som löpande gjorts i Vättern har visat att
            framförallt nitraterna har ökat på ett drastiskt sätt. Detta är
            inget unikt för Vättern, men det kan inte härledas från de kända
            kvävekällorna. Fortfarande måste fler betydande källor fastställas,
            framförallt vill man undersöka trafiktäta områden.
          </p>
          <p xml:id="i-QApohwEgZUQ7GrWGNGBYwY">
            6 Bottnarnas ekologi
          </p>
          <p xml:id="i-TRPxFKQYAsNGjd8cc5tNg1">
            Betydande koncentrationsförhöjningar av såväl metaller som klororganiska
            ämnen finns i Vätterns bottensediment. Vilken effekt detta får
            för bottenlevande organismer, anrikning i näringskedjan, förskjutningar
            inom och mellan olika organismgrupper är för närvarande dåligt
            undersökta. De senaste 15-20 åren har flera bottenorganismer gått
            kraftigt tillbaka, t.ex. laken och djupsiken. Yrkesfiskare och
            allmänhet har rapporterat att grund som tidigare var bra fiskeplatser
            nu är överväxta och att det är ett ökat
          </p>
          <p xml:id="i-LXTj7c9QrxSWQgCAuSCD8m">
            Mot. 1998/99MJ761
          </p>
          <pb facs="riksdagen-motions-pdf/data/199899/mot_199899_MJ_0761/mot_199899_MJ_0761-0003.pdf"/>
          <p xml:id="i-G7hTidgFJcjALAqr9p1LPY">
            Mot. 6 påslag av trådalger på fisknät m.m. Det behövs således
            en bred 1998/99MJ761 studie av bottensystemets funktion.
          </p>
          <p xml:id="i-HKz43iYjggnQx88i2jjjo6">
            Zz Hemställan
          </p>
          <p xml:id="i-NWT2sj3MMh4K2qVJP1orEH">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om vikten
            av stöd och förebyggande skydd av Vättern som natur- och kulturområde
            och som dricksvattentäkt.
          </p>
          <p xml:id="i-9ZukiLcTpuy6Yq3N8N4NRs">
            Stockholm den 28 oktober 1998
          </p>
          <p xml:id="i-8Zt5r9ax4xwR4hevh1muKb">
            Karl-Göran Biörsmark (fp)
          </p>
        </div>
      </div>
    </body>
  </text>
</TEI>
