<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_a_fk__19/mot_1914_a_fk__19-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 19. 1
          </p>
          <p>
            Nr 19.
          </p>
          <p>
            Av herr Kjellén, Rudolf, angående beloppet av de i regerings-
            formens $ 63 omnämnda kreditivsummor.
          </p>
          <p>
            Regeringsformens $ 63 har följande lydelse, som i allt väsentligt
            kvarstår oförändrad allt sedan 1809: »Dessutom böra, för oförsedda
            händelser, tvenne särskilda till- räckliga summor anslås och till
            utbetalning å riksgäldskontoret anvisas; den ena att vara tillgänglig,
            då Konungen, till rikets försvar eller andra högst viktiga och
            angelägna ändamål, sedan hela statsrådets tankar där- över blivit
            inhämtade, finner den vara oundvikligen nödig; den andra att,
            vid infallande krig, av Konungen lyftas, sedan han statsrådet
            in pleno hört och Riksdagen sammankallat. Riksdagens förseglade
            anord- ning å sistnämnda summa må ej förr brytas, eller summan
            av fullmäk- tige i riksgäldskontoret utbetalas, än sedan riksdagskallelsen
            blivit i all- männa tidningarna kungjord.» Med den: omsikt, som
            utmärker 1809 års grundlagsstiftare, har man här velat fnansiellt
            sörja för statsändamålet även i »oförsedda händelser» (»särskilda
            händelser», nuvarande riksdagsordningen $&amp; 39). Summorna 1 fråga,
            de 8. k. kreditiverna, äro således icke positivt avsedda för kända
            behov, vare sig av normal karaktär men oviss storlek (»för- slagsanslag»),
            eller av bestämt belopp men tillfällig och övergående natur (»e.
            o. anslag»); för sådana är sörjt inom riksstaten. De i &amp; 63 omnämnda
            summor stå helt utanför riksstaten (»dessutomp»), såsom av varje
            Riksdag ånyo anvisade reserver med rent hypotetisk användning.
            Hypotesen för deras tillgripande bestämmes närmare i paragrafens
            fortsättning: det oförutsedda behovet skall gälla »rikets försvar
            eller andra högst viktiga och angelägna ändamål» i ena fallet,
            »infallande krig» i det andra. För att yttermera inskärpa undantagskaraktären
            hos Bihang till Riksdagens protokoll 1914. 3 saml. 11 häft. (Nr
            19) 1
          </p>
          <pb facs="riksdagen-motions-pdf/data/1914/mot_1914_a_fk__19/mot_1914_a_fk__19-002.pdf"/>
          <p>
            2 Motioner i Första kammaren, Nr 19.
          </p>
          <p>
            anslagen i fråga har man omgärdat deras anlitande medelst den
            extra garantien av hela statsrådets hörande, vartill i senare
            fallet kommer riksdagskallelses utfärdande. Det faller i ögonen,
            att det förstnämnda anslaget är av generell, men det sistnämnda
            av speciell räckvidd; det förra har en vidare ram, inom vilken
            även det senare faller. 1 krigs- tillfälle stå således bägge till
            förfogande. Lagstiftaren har här genom en originell anordning,
            i ett allmännare sammanhang, velat för svenska staten till dels
            tillgodose också det behov av första finansiell krigsbered- skap,
            som senare föranlett den praktiska statskonsten i Tyskland att
            upplägga den bekanta direkta »krigsskatten» i Juliustornet i Spandau.
            Det fredens århundrade i vår historia, som omslutes av nu ingångna
            år, har förskonat den svenska statsmakten från anledning att tillgripa
            denna av lagstiftaren anvisade utväg i hela dess utsträckning.
            Endast det förstnämda kreditivet har här — vid sidan av dess bruk
            för rena inrikes ändamål — kommit till användning. Skuggan, som
            ett hotande krig kastar framför sig, är i detta fallet nog, liksom
            överhuvud varje uppfordran i den yttre situationen att med särskilt
            allvar betänka rikets säkerhet. Krimkriget 1854, det tysk-danska
            kriget 1864, det fransk- tyska kriget 1870, unionskrisen 1905
            och (i viss mån) Balkankriget 1912 ge de senaste exemplen på »oförsedda
            händelser», då detta kre- ditiv helt eller delvis tagits i anspråk
            för sådant ändamål (se nedan bilaga ID. Det är Konungen, som bestämmer,
            när och till vilket belopp kre- ditiverna skola komma till användning;
            men det är Riksdagen, som bestämmer maximalgränserna, d. v. s.
            summornas storlek. Vid denna fixering är Riksdagen fullständigt
            obunden av det konventionella språk- bruk, som betecknat de bägge
            anslagen såsom respektive det lilla (mindre) och det stora (krigs-)
            kreditivet; det hänför sig till den grundlagsstiftande Riksdagens
            proportionella anordning, som i regeln varit normerande, men har
            icke hindrat, att det s. k. lilla kreditivet 1854 sattes högre
            än det s. k. stora (3 ”/,, resp. 3 miljoner rdlr rmt) och fr.
            o. m. 1895 be- stämts lika med detta (7 '/s miljoner kronor; se
            bil. I). I samma mån den moderna krigföringen ställer allt större
            anspråk på den första bered- skapen, hava fordringarna växt på
            det förra i jämförelse med det senare, vilket ju alltid blir fullkomligt
            otillräckligt för det verkliga krigsbehovet, och vars lyftande
            ju snarast möjligt skall åtföljas av Riksdags samman- träde. Men
            om Riksdagen alltså är fullt fri beträffande den inbördes pro-
            portionen mellan de två summorna, så är den bunden av grundlagens
            uttryckliga bokstavsföreskrift om dem bägge, att de skola vara
            tillräck-
          </p>
          <pb facs="riksdagen-motions-pdf/data/1914/mot_1914_a_fk__19/mot_1914_a_fk__19-003.pdf"/>
          <p>
            Motioner i Första kammaren, Nr 19. 3
          </p>
          <p>
            liga. De skola ge en tillnärmelsevis betryggande säkerhet för
            tillgodo- seende av därmed avsedda syften. Redan i detta grundlagsbud
            ligger en bestämd anledning, i en tid med sjunkande penningevärde,
            att icke för länge vidhålla en gång fixe- rade siffror. Dessa
            »streck» sjunka av sig själva som alla andra; de ökade prisen
            på alla förnödenheter måste tid efter annan påkalla en revision
            uppåt, endast och allenast för att kreditiverna icke skola för-
            svagas till sitt verkliga värde. På denna grund allena, och med
            uttryck- ligt åberopande av grundlagens krav på tillräckligheten,
            vidtog 1892 års Riksdag en avsevärd höjning på båda kolumnerna.
            Ännu mycket mera påkallat blir kravet på sådan höjning, om till-
            lika själva ändamålet, som med kreditiven skall tillgodoses, blivit
            ut- sträckt. Detta följer alldeles särskilt med varje ökning av
            landets försvars- krafter; ju större antal trupper, fästningar,
            krigsfartyg m. m., som finnas tillgängliga, desto högre växer
            självklart det finansiella behovet vid ut- rustningen. Också motiverades
            1895 års nya höjning av kreditiv- summorna såsom »en enkel följd
            av den vid 1892 års urtima riksdag beslutade, snart genomförda
            förbättring av härordningen och den ut- veckling av landets försvarsväsende,
            som under de senare åren ägt rum, varigenom, särskilt om neutralitetens
            upprätthållande fordrar truppers ställande på krigsfot, kostnaderna
            nu blivit större än förut, då antalet av såväl stamtrupperna som
            beväringsklasserna var lägre». Som en tredje, här mäktigt inverkande,
            faktor kommer slutligen den allmänna utrikespolitiska situationen.
            Givetvis måste den öva in- flytande icke blott — som vi redan
            sett — på summornas användning, utan även på deras föregående
            fixering. Ju mera spänd situationen är, Ju mindre »oförsedd» alltså
            händelsen av ett »infallande krig» ter sig, desto angelägnare
            måste det vara att fullt utnyttja de utvägar till stärkande av
            rikets trygghet och eventuella handlingskraft, som lagligen erbjuda
            sig. Sålunda säger 1854 års statsutskott (utl. nr 329) i motiveringen
            till sitt förslag om höjning av det lilla kreditivet, vilken höjning
            seder- mera av Riksdagen vidtogs: »Sedan ett vitt utseende krig
            utbrutit mellan Europas mäktigaste stater, vilket krig till en
            huvudsaklig del torde komma att utföras i närheten av Sveriges
            gränser, är det sanno- likt, att omvårdnaden om detta rikes oberoende
            och självbestånd möj- ligen kommer att under den närmaste framtiden
            kräva vida större kost- nader och ansträngningar för ordnandet
            och förbättrandet av rikets försvarsväsende, än som härtill erfordrats
            under den förflutna längre tide- rymd, då denna världsdels flesta
            stater fått åtnjuta ett ostört fredslugn.» Att det spända förhållandet
            till Norge år 1895 bidrog till Riksdagens
          </p>
          <pb facs="riksdagen-motions-pdf/data/1914/mot_1914_a_fk__19/mot_1914_a_fk__19-004.pdf"/>
          <p>
            4 Motioner i Första kammaren, Nr 19.
          </p>
          <p>
            (av Första kammaren genomdrivna) beslut om kreditivernas höjning
            detta år, lär numera icke heller av någon kunna bestridas.
          </p>
          <p>
            Ännu i dag, efter 18 riksdagar och snart 19 år, kvarstå båda
            kreditiverna vid det belopp, 71/, miljoner kronor vartdera, som
            år 1895 för dem bestämdes. Vid föredragning av statsutskottets
            hithörande memorial år 1909 i Första kammaren 24/, gjorde herr
            Wallenberg med styrka gällande, att dessa summor numera icke kunna
            anses tillräckliga för sina ändamål, och lade utskottet på hjärtat
            att taga frågan om en höjning i över- vägande. Sedan dess hava
            ytterligare fyra riksdagar gått utan att denna maning lett till
            någon påföljd. Redan den långa tid, som sålunda givits den allmänna
            prisstegringsprocessen att sänka det verkliga värdet av kreditivsummorna,
            synes med bestämdhet påkalla en förändring i antydd riktning.
            Men om kreditivsiffrorna stått stilla, så har försvarsväsendet
            gått framåt. Under denna tid infaller nämligen antagandet och
            utförandet av 1901 års härordning, förutom fästningsanläggningen
            vid Boden, flottans utbyggande m. m. Och just nu stå vi — som
            vi hoppas — omedelbart inför en ny försvarsreform, tilläventyrs
            mera omfattande än någon tillförene, uppburen av en folkmening
            av sällspord styrka. Enligt tillkännagivande i Konungens trontal
            har innevarande Riksdag att förvänta förslag om »förbättringar
            i försvarsväsendet»; bakom denna utfästelse stå herr statsministerns
            ”/,, 1913 utstakade programlinjer om bland annat en ny årsklass
            vid infanteriet tillika med organiserade reservtrupper, om en
            ny fästning, om större utveckling av flottan m. m. — allt ändamål,
            som enligt generalstabschefens nedan citerade yttrande 1895 (Bil.
            IIT) måste direkt inverka på storleken av det lilla kreditivet.
            Är det rimligt att alltjämt behålla det vid samma gräns, som fixerades
            för mera än en halv mansålder sedan, i överensstämmelse med den
            tidens svaga försvars- utveckling? Från samma uttalande av 21
            december 1913 hava vi herr stats- ministerns vittnesbörd, att
            vår yttre politiska ställning just nu »innebär mycket allvar»
            och »påfordrar välbetänkt omsorg om vårt försvar», ty »Éuropas
            fred har mera än en gång hängt på en skör tråd» under den sista
            tidens »Balkanförvecklingar», och det kan hända, att tråden »genom
            tillstötande omständigheter kan brista». Statsministern har härmed
            en- dast givit uttryck åt världens allmänna mening, att ett krigsutbrott
            mellan stormakterna varit mera hotande nära på sistone än på någon
          </p>
          <pb facs="riksdagen-motions-pdf/data/1914/mot_1914_a_fk__19/mot_1914_a_fk__19-005.pdf"/>
          <p>
            Motioner i Första kammaren, Nr 19. d
          </p>
          <p>
            föregående tid som vår generation upplevat; och molnen stå ännu
            på himlen. Det bör tilläggas, att ett sådant krig »till en huvudsaklig
            del torde komma att utföras i närheten av Sveriges gränser», såsom
            1854 års statsutskott på sin tid yttrade. I själva verket skall
            detta, ovan sid. 3 citerade, yttrande befinnas påfallande tillämpligt
            på det närva- rande ögonblicket, om vi endast utbyta hänvisningen
            till krigsutbrottet mot krigshotet. Även från denna sida sett
            bör alltså en anpassning av kreditiverna efter tidens behov just
            nu vara motiverad. Alla de synpunkter, som förr var för sig ansetts
            påkalla en höjning — penningvärdets fall 1892, försvarsreformen
            1895, krigsfaran 1854 (liksom förut redan 1815) — förena sig i
            detta ögonblick att göra frågan fullkomligt aktuell.
          </p>
          <p>
            Om det sålunda får anses till fullo styrkt, att 1895 års kreditiv-
            siffror icke längre böra bibehållas, så återstår att undersöka,
            till vilka belopp de nu böra höjas med avseende å den av grundlagen
            påfordrade »tillräckligheten». Att siffrorna måste sättas mycket
            väsentligt bögre än förut, är påtagligt, och bör i och för sig
            icke heller verka avskräc- kande, då det allvarliga nödläge, som
            är förutsättningen för summornas tillgripande, i varje fall måste
            tillgodoses. Statsutskottet, om det finner sig böra taga hänsyn
            till här framlagda synpunkter, lärer icke underlåta att vid sin
            åtgärd i frågan anlita den tekniska sakkunskap, som närmast har
            ordet i frågan, nämligen den militära. Endast några antydningar
            kunna i en enskild motion vara på sin plats, till fixering av
            utgångs- punkterna för en beräkning. Angående syftet med kreditiven
            föreligger en utredning i general- stabschefens P. M. bifogad
            reservationen från Första kammarens leda- möter i statsutskottet
            1893 (mem. nr 90), vilken reservation låg till grund för denna
            Riksdags beslut om förhöjda siffror. Där framställes som »huvudsakliga
            betydelsen» av det lilla kreditivet, att det skall sätta krigsstyrelsen
            i stånd att vidtaga erforderliga »militära åtgärder till neutralitetens
            bevarande»; närmare preciserat som tillräckligt att » bestrida
            kostnaderna för fästningarnes sättande i försvarstillstånd, för
            flottans utrustning samt för utrustning och underhåll av det större
            eller mindre antal landtrupper som anses böra mobiliseras». Detta
            fordras som ett »oundgängligt villkor» för att krigsstyrelsen
            skall kunna fullgöra sina plikter. Då vidare Riksdagen, enligt
            8 51 riksdagsförordningen i dess lydelse av 1894, kan sammankomma
            redan på 7:de dagen efter kallelse, vilken snabbaste termin givetvis
            komme att tillämpas i krigstillfälle, så
          </p>
          <pb facs="riksdagen-motions-pdf/data/1914/mot_1914_a_fk__19/mot_1914_a_fk__19-006.pdf"/>
          <p>
            6 Motioner i Första kammaren, Nr 19.
          </p>
          <p>
            ligger här tillika en anvisning om den tidslängd, för vilken
            krigskredi- tivet kan anses böra praktiskt avpassas. Det siffermässiga
            resultatet av dessa förutsättningar kan givetvis icke här diskuteras
            och överhuvud endast approximativt uppskattas; men under alla
            förhållanden lär kravet i fråga icke kunna sättas lägre än 50,000,000
            kronor. Detta skulle alltså vara minimalbehovet ur ren försvarssynpunkt,
            enligt principerna i generalstabschefens P. M. 1895. Nu bör emellertid
            icke förbises, att det finnes även andra utvägar att finansiera
            den militära beredskapen än kreditivens. Den praktiska statskonsten
            i våra dagar kan icke stanna kvar helt på de linjer, som uppdrogos
            för mera än ett sekel sedan. Särskilt efter 1911 års reform av
            riksstaten och uppläggandet av en statsverkets kassafond har staten
            medel i händerna, som under eljest gynnsamma omständigheter skulle
            kunna avsevärt lindra dess bekymmer även i krigets nödläge; andra
            hjälpkällor här att förtiga. I själva verket hava kreditiven —
            som . professor G. Cassel anmärker i artiklar om »Finansiell krigsberedskap»
            augusti 1912 — till en del förändrat karaktär, sedan antecipationer
            på Riksdagens beviljande myndighet blivit en vanligare sak, och
            i all synnerhet sedan Riksdagen år 1904 givit bemyndigande att
            upplåna 15 miljoner kronor »för beredande åt riksgäldskontoret
            av tillräckliga kassa- reserver i utlandet»; sifferbeloppet, tillika
            med motionärens (V. Moll) motivering, visar att man härmed avsett
            en garanti just för kreditivens ändamål, och ligger deras nuvarande
            praktiska betydelse således även och väsentligen däri, att de
            »representera ett för krigsfall disponibelt utländskt tillgodohavande»,
            som då kan »tjäna som värn mot en farlig försämring av vår betalningsbalans».
            Men såsom utländsk krigsreserv, fortsätter Cassel, är »den nu
            bestämda summan alldeles för liten och måste allra minst fördubblas».
            Genom positiv överslagsberäkning stöder han detta resultat, enligt
            vilket det med kreditiven avsedda huvud- ändamålet skulle sättas
            till minimum 30,000,000 kronor. Om vi förslagsvis stanna vid denna
            slutsiffra såsom den rimligaste, så må emellertid anmärkas, att
            den icke synes böra uppnås genom för- dubbling av vartdera kreditivet
            för sig, såsom de nu äro bestämda. I anknytning till vad ovan
            (sid. 2) yttrats angående det nuvarande inbördes förhållandet
            mellan kreditiven, torde man kunna beteckna som mera praktiskt
            och effektivt, att hela ökningen (eller åtminstone slut- siffran
            20 miljoner kronor) faller på det av grundlagen först omnämnda.
            Vid denna undersökning hava vi frånsett från de andra »viktiga
            och angelägna» ändamål, för vilka detta anslag avsetts och även
            ej sällan tagits i bruk (ex. vid farsoter, missväxter, större
            brandskador).
          </p>
          <pb facs="riksdagen-motions-pdf/data/1914/mot_1914_a_fk__19/mot_1914_a_fk__19-007.pdf"/>
          <p>
            Motioner i Första kammaren, Nr 19. 7
          </p>
          <p>
            Före 1862/3 års riksdag var det t. o. m. icke ovanligt att beräkna
            den delen av kreditivet lika stor som den till försvaret anslagna
            delen (se Bil. ID. Numera, med våra förbättrade kommunikationer,
            tidens utvecklade försäkringsväsende o. s. v., torde dessa övriga
            ändamål icke i samma grad som förr påkrävå extra åtgärder i anslagsväg.
            Aven det »lilla» kreditivet har med tiden fått en så dominerande
            karaktär av för- svarsanslag och krigsreserv, att dess övriga
            uppgifter knappast Synas böra väsentligt inverka på summans beräkning.
            Men visserligen med- verkar denna sida av saken till att göra
            en enskild motionär betänksam i fråga om ett positivt sifferyrkande.
            En given följd av varje förändring, som sträcker sig även till
            krigskreditivets belopp, blir, att den nya siffran måste införas
            även i den »förseglade anordning» som grundlagen omtalar. Huruvida
            åter det ändrade sammanlagda beloppet skall sättas i stället för
            den nu- varande siffran 15 miljoner i den punkt av reglemente
            för riksgälds- kontoret (nu $ 17, mom. 2), som hänvisar till 1904
            års beslut, måste bero på ett nytt, särskilt Riksdagens beslut,
            i särskild ordning.
          </p>
          <p>
            »I en nations arbete för sin beredskap för kriget», så börjar
            pro- fessor Cassel sin citerade undersökning, »måste helt naturligt
            de rent militära åtgärderna i främsta rummet dra till sig uppmärksamheten.
            Men det duger icke att stanna vid utbildning och utrustning av
            armé och flotta, vid ordnande av kommunikationer och proviantering
            och dylikt, det kräves utöver den militära krigsberedskapen jämväl
            en finansiell krigsberedskap. Ett krig i våra dagar ställer icke
            blott enorma krav på statskassan, utan förorsakar därutöver en
            mängd svårigheter för landet i ekonomiskt, finansiellt och monetärt
            hänseende. Det gäller att vara beredd på dessa krav och dessa
            svårigheter, att möta dem — som man möter kriget självt — så långt
            möjligt med på förhand vidtagna anord- ningar, men i övrigt med
            väl genomtänkta planer. Det land, som äger en dylik finansiell
            krigsberedskap, har därigenom i utomordentlig grad stärkt sin
            militära ställning. I den mån militär styrka överhuvud kan avvärja
            ett krig, måste också den finansiella krigsberedskapen vara ett
            värn för freden, liksom den även är ägnad att i viss grad minska
            de förluster och lidanden ett krig medför.» Denna framställnings
            riktighet och klokhet lär få anses obestridlig. Nu äger vårt statsskick
            ett egendomligt institut, som, om det också icke ensamt och fullständigt
            löser uppgiften, direkt syftar i denna riktning. Det synes då
            höra till ett rätt allvar med vår brännande försvarsfrågas
          </p>
          <pb facs="riksdagen-motions-pdf/data/1914/mot_1914_a_fk__19/mot_1914_a_fk__19-008.pdf"/>
          <p>
            8 Motioner i Första kammaren, Nr 19.
          </p>
          <p>
            behandling, och tillika inför yttervärlden avge ett nytt vittnesbörd
            om vår beslutsamhet att i alla riktningar hävda vårt nationella
            oberoende, om vi nu icke försumma att göra oss detta institut
            i möjligaste mån till godo genom att anpassa det efter tidens
            uppenbara fordringar. På grund av vad sålunda anförts får jag
            vördsamt hemställa, att Riksdagen måtte besluta |
          </p>
          <p>
            att de i regeringsformens $ 63 omförmälda tvenne anslagssummor
            må under tiden intill nästa riksdag bestämmas till belopp som
            sammanlagt uppgå till 30 miljoner kronor, eller den siffra som
            eljest kan befinnas stå i överensstämmelse med grundlagens före-
            skrift att de skola vara »tillräckliga». Stockholm den 24 januari
            1914.
          </p>
          <p>
            Rudolf Kjellén.
          </p>
          <p>
            I motionens syfte instämma: H. Wrangel. K. Wallenberg.
          </p>
          <p>
            Carl Hamilton. Hans Ericson.
          </p>
          <pb facs="riksdagen-motions-pdf/data/1914/mot_1914_a_fk__19/mot_1914_a_fk__19-009.pdf"/>
          <p>
            Motioner i Första kammaren, Nr 19. 9
          </p>
          <p>
            Bilaga I. Kreditivernas storlek i rdlr rmt eller kr. Anvisade
            av Riksdagar — »Lilla&gt; kreditivet höjer opecient »Stora&gt; kreditivet
            1809/10—12 —......nnnnnnn. 750,000 — 1,500,000 1815—28 nn nn 2,250,000
            1,500,000 3,000,000 1828/30—34/35.... .. oo 1,500,000 | 750,000
            3,000,000 1840/41—44;5 nn. 750,000 -— 3,000,000 1847/8—50/1 rtrresessrarnea
            1,500,000 750,000 3,000,000 1859/4 mms 3,750,000 3,000,000 3,000,000
            1856/8— 59/60 ......... 1,500,000 750,000 3,000,000 1862/3—91
            = ......n..dln. 1,500,000 — 3,000,000 1892—94 sn 2,500,000 — 5,000,000
            1895—19183 .snonnnnnn 7,500,000 — 7,500,000 Bilaga II.
          </p>
          <p>
            Lilla kreditivets användning.
          </p>
          <p>
            För äldre tider efter uppgifter i statsutskottets utlåtande nr
            329 vid 1853/4 års riksdag.
          </p>
          <p>
            År Omfattning Ändamål
          </p>
          <p>
            1811 mn helt (750,000) försvaret 1814 on helt (750,000) försvaret
            1819—22 annnnnnnnn 750,000 försvaret 1822—23 onnnnnnnnnn 33,000
            »andra ändamål» 1826 = msnsnsssnssesrerr rna 375,000 låneunderstöd
            åt bruksägare i Värmland 1828 somm omkr. 500,000 ersättning för
            den återgångna »skeppshandeln» 1831—34 nns 750,000 kostnader för
            kolerans bekämpande
          </p>
          <p>
            Bihang till Riksdagens protokoll 1914. 3 saml. 11 häft. (Nr 19)
            2
          </p>
          <pb facs="riksdagen-motions-pdf/data/1914/mot_1914_a_fk__19/mot_1914_a_fk__19-010.pdf"/>
          <p>
            10 Motioner i Första kammaren, Nr 19.
          </p>
          <p>
            År Omfattning Ändamål 1835—1840 ........ ... 750,000 försvaret
            1838 mnnensnssssrerer area 150,000 byggnadslån åt Växjö efter
            1838 års eldsvåda Po reser ererenea o. 100,000 garnisonsförstärkning
            i huvudstaden 1844 ones n. 450,000 understöd åt Växjö efter 1843
            års eldsvåda 1846—7 sne 525,000 undsättning efter 1845 års missväxt
            Po rens ssrrsrsenann 75,000 lån åt brandskadade i Åmål samt understöd
            för tomtregleringar i Amål och Kungsbacka 1848—50 usnsnnnnnn 525,000
            kostnader för kolerafarsoten 1803 sem n. -200,000 kolerafarsoten
            oo derrrrrsssrasesaererene 750,000 försvaret 1855-—7 sosoumssanvss
            2,250,000 försvaret 1865 unna o. 380,000 försvaret 1867—8 .snnnnnnnnnenn
            nen 1,030,000 missväxt i Norrland 1870—1 on helt (1,500,000) försvaret
            : 19085 nonsens 0. 3,280,000 försvaret [1912 on snara — försvaret]
          </p>
          <p>
            Om sistnämnda fall upplysa riksgäldsfullmäktige i berättelsen
            !5/, 1913 (banko- utskottets memorial nr 2, sid. 34), att Kungl.
            Maj:t genom särskilda brev av "/,. och 21/,, 1912 anvisat vissa
            belopp å det mindre kreditivet, vilka dock ännu icke blivit i
            riksgäldskontoret lyfta. De lära icke heller sedermera ha uttagits.
            16 (15) riksdagars anvisade kreditiv hava således tagits i anspråk,
            därav 12 av ståndsriksdagarnas (alla utom 1815, 1856/8, 1859/60
            och 1865,6), men endast 4 (3) av de 47 kammarriksdagarnas. Av
            22 specificerade användningar komma 10 på försvarets räkning,
            3 på farsoters, 3 på brandskadors, 2 på missväxters. Under senaste
            60 år har kreditivet tillgripits endast 8 (7) gånger, varav 6
            (5) för försvaret. Endast 3 gånger (1811, 1814, 1870/1) har kreditivet
            fullständigt lyftats, alla gångerna för försvaret. Men dessutom
            har hela den åt försvaret anslagna delen (hälften av slutsumman)
            lyftats såväl på senare delen av 1830-talet som år 1853, och likaså
            den för andra ändamål avsedda under koleraepidemien i förra delen
            av 1830-talet.
          </p>
          <pb facs="riksdagen-motions-pdf/data/1914/mot_1914_a_fk__19/mot_1914_a_fk__19-011.pdf"/>
          <p>
            Motioner i Första kammaren, Nr 19. 11
          </p>
          <p>
            Bilaga III.
          </p>
          <p>
            4
          </p>
          <p>
            P. M. av generalstabschefen 1895.
          </p>
          <p>
            Statsutskottets memorial nr 90 vid 1895 års riksdag, bilaga till
            reservation.
          </p>
          <p>
            Med hänsyn till de bestämmelser, som lämnas uti $ 63 regeringsformen
            rörande iakttagandena vid det lilla eller stora kreditivets lyftande,
            lär man med allt fog kunna påstå, att det förstnämnda, lilla kreditivet,
            har sin huvudsakliga betydelse, då fråga är om militära åtgärder
            till neutralitetens bevarande. Uppstår fara för verkligt krig,
            måste, på grund av gällande bestämmelser, Riksdag inkallas, och
            därmed äro ju villkoren enligt 8 63 regeringsformen för stora
            kreditivets lyftande ävenledes uppfyllda. I övrigt lär det under
            nuvarande tid kunna sägas vara full- komligt otänkbart, att ett
            verkligt krig skulle kunna börja utan att Riksdag ögon- blickligen
            inkallas. Helt annorlunda är förhållandet i fråga om vidtagande
            av erforderliga militära åtgärder till neutralitetens bevarande.
            Neutralitetens bevarande är så självklart en av regeringens allra
            främsta uppgifter, att Riksdagen har rätt att fordra av sin regering,
            det Riksdagen ej besväras med inkallande vid första tecken till
            fara för krig mellan några av våra grannstater. De militära åtgärderna
            för neutralitetens bevarande måste emellertid vara så avvägda,
            att de icke verka hämmande eller försvårande på intagandet av
            full- ständig krigsberedskap, därest det framdeles skulle visa
            sig, det neutraliteten varder kränkt eller vi eljest nödgas uppgiva
            densamma och sluta oss till den ene eller andre av de krigförande.
            Omfånget av de militära åtgärderna för neutralitetens bevarande
            lär icke under alla förhållanden varda enahanda. Ju större utsikten
            är, att vår neutralitet varder kränkt, dess större omfattning
            måste dessa åtgärder få. Vid krig t. ex. mellan England och Ryssland
            är faran för en neutralitetskränkning vida större än vid ett krig
            mellan Tyskland och Ryssland. Tyskland äger ju sjöfästningar i
            Östersjön, som kunna tjäna till stöd för dess krigsföretag till
            sjös, och denna makt behöver därför ej söka sig hamnar eller upplagsorter
            på våra kuster, något som England däremot kan antagas behöva,
            så avlägset som det är från krigsskåde- platsen 1 Östersjön. Om
            vi under ett krig mellan Tyskland och Ryssland måhända kunna nöja
            oss med att sätta våra sjöfästningar i stånd, mobilisera de där
            1) förlagda fästnings- artillerikårerna (med stam och beväring)
            samt utrusta vår flotta (ävenledes med stam och beväring), så
            lära vi, vid ett krig mellan England och Ryssland, icke kunna
            undgå att sätta en eller annan av våra arméfördelningar på fältfot,
            på samma gång de förut omnämnda åtgärderna med hänsyn till sjöfästningarna
            och flottan vidtagas.
          </p>
          <p>
            ') Även Gotlands fästningsartilleri samt antagligen också infanteri
            och fältartilleri.
          </p>
          <pb facs="riksdagen-motions-pdf/data/1914/mot_1914_a_fk__19/mot_1914_a_fk__19-012.pdf"/>
          <p>
            12 Motioner i Första kammaren, Nr 19.
          </p>
          <p>
            En partiell mobilisering (med stam och beväring) av enstaka kårer
            — såsom fästningsartillerikårerna — eller av särskilda arméfördelningar
            har först blivit möjliggjord med antagandet av 1892 års förbättrade
            härordning. Tillförene var det fullkomligt omöjligt, på grund
            särskilt av specialvapnens osystematiska för- delning på de gamla
            militärdistrikten och de otillräckliga trängkårerna m. m. dylikt,
            att ens ifrågasätta en partiell mobilisering. Som övergångstiden
            från de gamla förhållandena till 1892 års härordning nu nalkas
            sitt slut och de nyuppsatta avdelningarna blivit, om icke förlagda
            till sina framtida garnisonsorter, så åtminstone organiserade
            såsom självständigt för sig bestående kårer, måste man vara betänkt
            på att, så vitt möjligt, uttaga det nya steget i avséende å mobiliseringsanordningarna.
            För att emellertid krigsstyrelsen skall kunna vidtaga alla de
            åtgärder, som, under olika förutsättningar med hänsyn till uppstående
            krig på Östersjön, kunna erfordras för bevarandet av vår neutralitet
            och som bero på densamma, fordras såsom oundgängligt villkor,
            att det lilla kreditivet höjes; så att man förmedelst detsamma
            kan bestrida kostnaderna för fästningarnas sättande i försvarstillstånd,
            för flottans utrustning samt för utrustning och underhåll av det
            större eller mindre antal landtrupper, som anses böra mobiliseras.
          </p>
          <p>
            STOCKHOLM, ISAAC MARCUS' BOKTRYCKERIAKTIEBOLAG, 1914,
          </p>
        </div>
      </div>
    </body>
  </text>
</TEI>
