<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00341">
  <teiHeader>
    <fileDesc>
      <titleStmt>
        <title>Regional framtid</title>
        <author corresp="i-FAhoYDeAxVXRZmnF5LnHgv">av Kent Persson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regional framtid</title>
          <idno type="rdwebb">GV02N341</idno>
          <rs type="number">N341</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N341/text</ref>
          <ref type="dokument_url_html">http://data.riksdagen.se/dokument/GV02N341</ref>
          <ref type="dokumentstatus_url_xml">http://data.riksdagen.se/dokumentstatus/GV02N341</ref>
          <ref type="doc">http://data.riksdagen.se/fil/7918F046-C9A3-4963-8DAF-1C0895DCF6D0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ESTyc4Rbmqfm2MvD36TZ6N" type="signed"/>
        <correspContext corresp="i-ESTyc4Rbmqfm2MvD36TZ6N">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction xml:id="i-XBfMd2uMFA4G8xZYyfkAGk" type="referral">
          <date when="2007-10-16"/>
        </correspAction>
        <correspAction xml:id="i-Go5MuQ2vL4MVqgokf4Fijc" type="dismissal">
          <date when="2007-10-16"/>
        </correspAction>
        <correspAction xml:id="i-FBMJUWFHf2QG7HZUbz7GW6" type="numbering">
          <date when="2007-10-08"/>
        </correspAction>
        <correspAction xml:id="i-4ohjPPC1qHiQS2xuGyPGt8" type="submission">
          <date when="2007-10-05"/>
        </correspAction>
        <correspAction xml:id="i-ADzNfSAn4H7a7QvgY3Rfno" type="transfer">
          <date when="2007-10-05"/>
        </correspAction>
        <correspAction xml:id="i-JCCuqAufqWJN7uATLuyPKr" type="assigned"/>
        <correspContext corresp="i-JCCuqAufqWJN7uATLuyPKr">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BgZVb5p8LUm8Pxg6X4HWqe" type="motBody">
        <div xml:id="i-Loayc7oJJjX3bvzFpYTsbn" type="motProposal" subtype="förslag">
          <head xml:id="i-HYBQPWYpSQBLA21FYoDgUE">
            1 Förslag till riksdagsbeslut
          </head>
          <list xml:id="i-2tbDVxSva93BhJ6znf693y" style="ol">
            <item xml:id="i-63uCuKi6dVB39FCZZaR1f2">
              Riksdagen tillkännager för regeringen som sin mening vad som
              anförs i motionen om målformuleringar om sysselsättning som kan
              vidareutvecklas i syfte att minska regionala obalanser. 1
            </item>
            <item xml:id="i-C6mHAcm66Vt6ZX91cQeurn">
              Riksdagen tillkännager för regeringen som sin mening vad som
              anförs i motionen om nationella respektive lokala planer för arbetsmarknadsregioner
              och infrastruktur. 2
            </item>
            <item xml:id="i-2s9VsMvPXXWMh26F7N87f2">
              Riksdagen tillkännager för regeringen som sin mening vad som
              anförs i motionen om en nationell plan för lokalisering av statliga
              verk och myndigheter.
            </item>
            <item xml:id="i-Mg3n2TuLSWEVu8BjPhC1tE">
              Riksdagen tillkännager för regeringen som sin mening vad som
              anförs i motionen om att förstärka näringslivsutvecklingen genom
              att öka tillgängligheten till högskoleutbildning, kvalificerad
              yrkesutbildning och vidareutbildning på mindre orter. 3
            </item>
            <item xml:id="i-3FShBno58AjBvuLAj54UUf">
              Riksdagen tillkännager för regeringen som sin mening vad som
              anförs i motionen om att genomföra ett moratorium för de aktuella
              verken och företagen rörande service.
            </item>
            <item xml:id="i-C6nVciw6e9q35iuyMZAUjV">
              Riksdagen tillkännager för regeringen som sin mening vad som
              anförs i motionen om att värna lanthandelns överlevnad.
            </item>
            <item xml:id="i-D9EXmuXrBGh6GwQW5cZKFQ">
              Riksdagen begär att regeringen lägger fram förslag om hur en
              del av de värden som vattenkraften genererar ska kunna återföras
              till de vattenkraftsproducerande regionerna enligt vad i motionen
              anförs.
            </item>
          </list>
          <p xml:id="i-Gm24CECXjNg9g7uDEQ4bNT">
            1 Yrkande 1 hänvisat till AU.
          </p>
          <p xml:id="i-MdL9z3AS9eenuCaN73qYTe">
            2 Yrkande 2 hänvisat till TU.
          </p>
          <p xml:id="i-oHgTQHuCciFAgLeQk2173">
            3 Yrkande 4 hänvisat till UbU.
          </p>
        </div>
        <div xml:id="i-Fa2Gqs1Htf93riFhGoFZLt" type="motContent">
          <head xml:id="i-NpWiogQ2D85ZA1NVuMdB7h" type="h1">
            2 Regionala sysselsättningsmål
          </head>
          <p xml:id="i-SV59SfS8g5KDTUGwSWnwAe">
            Hela Sverige skall leva är en målsättning som de flesta ställer
            sig bakom. Trots det har vi stora regionala orättvisor som är
            svåra att bryta. Tillväxten är ojämnt fördelad, och andelen sysselsatta
            i storstadsområdena är generellt högre än i skogslänen. De allra
            lägsta siffrorna återfinns i skogslänens inland.
          </p>
          <p xml:id="i-3RvJpvQrtqcbtiPSg1eK7y">
            Från att ha en stolt historik som ett föregångsland för andra
            när det gäller solidaritet och regional utveckling har vi nu en
            utveckling mot ett Sverige som vänder glesbygden ryggen för att
            gynna de redan gynnade. Den nya regeringens politik ser inga problem
            med att lägga ner och avfolka stora delar av Sverige. Bit för
            bit tas pengar från Norrlands inland, landsbygder och från storstädernas
            miljonprojektsområden för att sänka skatter och öka inkomster
            för dem som bor i välbärgade områden. Den borgerliga regeringen
            urholkar en solidarisk kommunal skatteutjämning, vilket hindrar
            tillväxt, service och välfärd i våra lands- och glesbygder. Det
            blir mindre pengar till kommuners och landstings satsningar på
            vård, skola och omsorg. Privatisering inom skolan och omsorgen
            bidrar med kostnadsökningar för såväl kommuner som för den enskilde,
            vilket innebär att skolor och annan välfärdsservice läggs ner
            på mindre orter.
          </p>
          <p xml:id="i-FMxJsLyukkEexQprzqqPnC">
            Alliansregeringen försämrar möjligheterna att bo och arbeta utanför
            ett fåtal storstadsområden. Bergslagsgruppen har i en studie Förutsättningar
            för byggande på landsbygden, 2006 påvisat att det finns ett stort
            behov av bostadsbyggande på mindre orter. Det är i första hand
            hyresbostäder till äldre, familjer och ungdomar som fattas. Svårigheter
            att få lån med rimliga villkor och brist på kapital i inlandet
            hämmar utvecklingen av företag som kan skapa fler arbetstillfällen.
          </p>
          <p xml:id="i-7GynBxDtgwCxFW5wnKGnsH">
            Vänsterpartiet anser att vi behöver formulera mer offensiva och
            operativa mål som höjer ambitionsgraden för att få en rättvisare
            och jämnare utveckling av tillväxt och sysselsättning i landet.
            Dessa mål kan sedan ligga till grund för en mer medveten styrning
            av resurser där ett helhetsgrepp kan tas för aktiva insatser som
            skapar bättre möjligheter till tillväxt, stärker lokala arbetsmarknader,
            samordnar statliga företags strategier och lokalisering, osv.
          </p>
          <p xml:id="i-6dnHB2KHqhgHvWA3BQ1yKH">
            Högerns s.k. jobbpolitik är en modern flyttlasspolitik som ställer
            krav på att man måste ta ett jobb var som helst i hela landet
            från första dagen när man är arbetslös. Även om jobbet är tillfälligt,
            deltid eller i en annan bransch. Arbetslösa tvingas sälja sina
            hus för att jaga bostäder i redan överhettade områden med priser
            och hyror som överstiger en normal arbetares ekonomiska möjligheter.
          </p>
          <p xml:id="i-WJBVvgBFH2Thjsm2cdEwmq">
            Vi anser att regeringens politik alltmer innebär en tvångsförflyttning
            av personer till storstäderna. Istället bör politiken tillvarata
            och utveckla de regionala resurserna genom att flytta arbetsplatserna
            ut från storstadsområdena och stärka incitamenten för etablering
            av företag utanför storstäderna.
          </p>
          <p xml:id="i-GeRAEjfp4dJxD48SX3Hzqy">
            Vi föreslår därför att riksdagen begär att regeringen lägger
            fram förslag på hur målformuleringar om sysselsättning kan vidareutvecklas
            så att de även innefattar en ambition om att minska de regionala
            obalanserna. Detta bör riksdagen som sin mening ge regeringen
            till känna.
          </p>
          <head xml:id="i-7K7gsqKDRvHAsqRXartVdP" type="h1">
            3 De långa avståndens land
          </head>
          <p xml:id="i-Ktviw58xPUzMifXMRnXS6F">
            Vi vet att skillnaden mellan olika regioners ekonomiska utveckling
            beror på sådant som folkmängd, möjligheter till transporter och
            andra former av kommunikationer. Men även sådant som närhet till
            utbildning och forskning spelar stor roll. Men hur fungerar det
            och vilka åtgärder på särskilt transportområdet måste vidtas för
            att få ett uthålligt samhälle i alla delar av landet? Vi har inte
            svar på alla frågor men vi anser det viktigt att i detta skeende
            av arbetsmarknadsregionernas liv ställa åtminstone frågorna och
            få en mer heltäckande bild av läget.
          </p>
          <p xml:id="i-R4ZMTKypr4ZC2k8kN115gJ">
            Vänsterpartiet anser att man i de olika arbetsmarknadsregionerna
            måste öka ansträngningarna väsentligt för att få till de smartaste
            och mest attraktiva kollektiva transportlösningarna för arbetspendlande.
            Det kan handla om att tidtabeller kan kroka i varandra så att
            väntetiderna blir så korta som möjligt vid övergången mellan olika
            färdmedel och att de kollektiva transporterna har högre turtäthet,
            blir snabbare och bekvämare för att kunna konkurrera med bilen
            som färdmedel.
          </p>
          <p xml:id="i-KbreS9rKnC5sScZhNeQdEx">
            Vänsterpartiet vill därför se en nationell plan för hur vi skall
            möta de utmaningar som vi står inför när det gäller att alltmer
            dels smälta samman arbetsmarknadsregionerna till en helhet, dels
            utveckla Sveriges samlade ekonomi och gemensamma välstånd. Detta
            eftersom vi är övertygade om att varje region behövs i detta arbete.
            Men det krävs också lokala planer inom varje arbetsmarknadsregion
            som analyserar var problemen för ett utökat arbetspendlande ligger.
            Detta bör riksdagen som sin mening ge regeringen till känna.
          </p>
          <head xml:id="i-5r8xenxpd7qctD8XsXQaV7" type="h1">
            4 En nationell plan för lokalisering av statliga verk och myndigheter
          </head>
          <p xml:id="i-FXvsgTn9NH6Un5VEsEaPkY">
            De regionala arbetsmarknaderna i Sverige ser mycket olika ut
            både vad gäller antal arbeten och i vilka sektorer dessa arbeten
            finns. Enligt tidigare erfarenheter från t.ex. 1960- och 1970-talen
            genomfördes med framgång omlokalisering av statens verksamheter.
            Dessa lokaliseringar har haft mycket stor betydelse för de orter
            som kommit i fråga. Dessa omlokaliseringar berörde ca 11 000 personer.
            En utvärdering kom bl.a. fram till att omlokaliseringarna under
            den första tiden innebar påfrestningar för såväl berörda myndigheter
            som enskilda individer. Samtidigt påverkades mottagningsortens
            befolkningsunderlag och skatteunderlag positivt, och arbetsmarknaden
            breddades. Ny personal har också vitaliserat ett flertal myndigheter.
            Omlokalisering av statlig verksamhet kan således vara ett verktyg
            både för att främja en myndighets utveckling och för den regionala
            utvecklingen i Sverige. Tidigare har statlig verksamhet av tradition
            och logistiska skäl placerats i huvudstaden, när regional närvaro
            inte varit nödvändig. Den alltmer avancerade informationstekniken
            gör nu också myndigheter mer lättrörliga.
          </p>
          <p xml:id="i-2NKzZUDicDTYm4gfPcHuD1">
            Av de statliga företagen har drygt 60 procent sitt säte i Stockholmsområdet.
            När det gäller myndigheterna har enligt Glesbygdsverket närmare
            75 procent av de statliga myndigheter som bildats eller ombildats
            under en tioårsperiod fram till 2003 placerats i Stockholms län.
            Även om varje enskild verksamhet tycker sig ha övervägande skäl
            för en Stockholmsplacering kan ändå helheten bli fel. Vi underutnyttjar
            resurser som finns i andra delar av landet, och vi riskerar att
            överanstränga Stockholmsregionen.
          </p>
          <p xml:id="i-WVvxMYPYcyLnDSWVmNcKjd">
            Regeringen avser att lägga ned eller kraftigt omstrukturera flera
            myndigheter, vilket i hög grad kommer att påverka framför allt
            arbetsmarknadsregionerna utanför storstäderna. Ett aktuellt exempel
            är den nya myndighet som ska bildas genom sammanslagning av Räddningsverket
            och Krisberedskapsmyndigheten. Där föreslår utredaren att två
            av fyra räddningsskolor helt ska läggas ned och att myndigheten
            ska ha sitt säte i Stockholm. Sveriges alla kommuner förlorar
            därmed närhet och tillgänglighet till de viktiga och nödvändiga
            utbildningar som finns inom brand- och räddningsväsendet. Vänsterpartiet
            anser att utbildningsplatserna ska finnas kvar och att myndigheten
            ska förläggas till Karlstad, där Räddningsverket finns idag.
          </p>
          <p xml:id="i-BpaxPZi6uk5MvpJupit1V2">
            Vänsterpartiet anser att statliga myndigheter och företag bör
            kunna etableras på många orter. Vänsterpartiet vill understryka
            att varje beslut om omlokalisering av befintlig verksamhet eller
            lokalisering av nya myndigheter bör föregås av noggranna överväganden.
            De möjligheter som står till buds för att åstadkomma en bättre
            regional balans måste så långt som möjligt tas till vara. En plan
            för omlokalisering bör upprättas. Omlokaliseringsplanen bör vara
            långsiktig på fem alternativt tio års sikt. Detta bör riksdagen
            som sin mening ge regeringen till känna.
          </p>
          <head xml:id="i-VqSMBytE4Uzmeet8QUXtFX" type="h1">
            5 Kunskap för utveckling
          </head>
          <p xml:id="i-YVeb1xkbxNhM2ebwVgLUJx">
            En allt större del av produktionen sker inom tjänste- och servicesektorn.
            Även inom den traditionella industrin ökar kunskapsinnehållet
            i förädlingsprocesserna. Efterfrågan på välutbildad arbetskraft
            ökar. Men utan kunskap tenderar även enkla göromål att bli svårhanterliga.
            Det gäller att kunna använda datorer och Internet för att klara
            av att betala räkningar, det gäller att kunna programmera den
            nya tv-apparaten och tusentals andra nya krav i vår närmiljö.
          </p>
          <p xml:id="i-PTA3F4Z9qpoooGPW98a3vQ">
            Utbildning och forskning var under lång tid knutna till ett fåtal
            orter. Regionaliseringen av högskolorna har betytt mycket för
            att jämna ut skillnaderna i utbildningsnivåer mellan storstäder
            och övriga Sverige.
          </p>
          <p xml:id="i-EovRpNsQ81foBFVZqkzTaa">
            Vänsterpartiet anser att högskolorna i ökad omfattning måste
            stärka sin närvaro till fler orter och kunna erbjuda kvalificerad
            yrkesutbildning, samt aktivt medverka i landsbygdens näringslivsutveckling.
            Ökade satsningar på vidareutbildning även vid folkhögskolor och
            studieförbund är åtgärder, som kan stärka landsbygdens utvecklingskraft.
            Detta skall regeringen ges till känna.
          </p>
          <head xml:id="i-2BFiNHUZgNRHEuchJ2C612" type="h1">
            6 Regional service av statliga företag och verk
          </head>
          <p xml:id="i-4djosZJs5HefremkXAgrGh">
            De genomgripande nedskärningar av servicen som nu är aktuella,
            bl.a. av Försäkringskassan, Skatteverket och arbetsförmedlingen,
            kommer i hög grad att drabba landsbygdens tre miljoner invånare.
            En utveckling som också ska ses mot bakgrunden av polisens nästan
            totala frånvaro i många kommuner, den pågående totala nedläggningen
            av Svensk Kassaservice, SJ:s prioritering av storstadstrafiken,
            nedläggningen av många apotek i mindre kommuner, tingsrätternas
            försvinnande från större delen av landet och infrastrukturens
            sämre utveckling utanför storstäderna.
          </p>
          <p xml:id="i-TDi5JA97M5UKKySxtQq1HN">
            En anledning till att större delen av Sverige får en allt sämre,
            i första hand statlig service, är att regeringen via bolagsbildning
            gjort företagsekonomin viktigare än huvudmålet bra service till
            alla medborgare. En annan orsak är att regeringarna glömt eller
            struntat i att via ägardirektiv och regleringsbrev se till att
            den statliga servicen och infrastrukturen har en hög kvalitet
            i hela riket. Vanföreställningar om effektivitet, kvalitet och
            kompetens i de statliga verkens ledningar spelar också roll när
            vi skall försöka förklara varför det som nu sker tillåts att fortsätta.
          </p>
          <p xml:id="i-9kbtZQTXPyihxxh31vPgFw">
            I början av 2000-talet sade ledande politiker i alla riksdagspartier
            att hela Sverige skulle få en bredbandsanslutning i syfte att
            stärka hushållens kompetens, utbildningsmöjligheter och arbetsmarknad
            samt företagens konkurrenskraft. Nu är utbyggnaden nästan helt
            genomförd. Men den fina nya infrastrukturen har också negativa
            förtecken för miljoner invånare. Tillgången på bredband blir ett
            argument för att centralisera servicen till ett fåtal större städer.
            Exempelvis Skatteverkets handläggare och service från hela Norrlands
            inland avser flytta till Norrlandskustens större städer. Skatteverkets
            chef har t.o.m. sagt att kvalificerad service och kompetens kräver
            arbetsplatser med minst 100 anställda när verket gör om skattekontoren
            i bl.a. Sveg, Strömsund, Vilhelmina, Arvidsjaur och Lycksele till
            servicekontor med 13 anställda.
          </p>
          <p xml:id="i-XfgXopeoqCwHyKRMJr2tz6">
            Vänsterpartiet föreslår nu ett ettårigt moratorium som innebär
            att Skatteverket, AMS och Försäkringskassan måste stoppa sina
            konkreta serviceförsämringar landet runt till dess att regeringens
            nya strategi och handlingsplan för landsbygdens utveckling blir
            klar i Regeringskansliet. Att samtidigt som detta arbete pågår
            i regeringen tillåta en nedmontering av väsentlig service och
            infrastruktur anser vi helt oacceptabelt.
          </p>
          <p xml:id="i-7nbBehHcXEytZjQBawVUST">
            Landsbygden har på grund av outvecklad infrastruktur aldrig fått
            en ärlig chans att visa hela sina utvecklingskraft i en tid då
            dessa regioners rika resurser blir alltmer efterfrågade. Vänsterpartiet
            anser att regeringen via ett moratorium bör visa de aktuella verken
            och företagen att en bra service till medborgarna går före kortsiktiga
            vinstintressen. Detta bör riksdagen föreslå regeringen.
          </p>
          <head xml:id="i-Q2z5L9V6PipuUcgWajQEMe" type="h1">
            7 En fungerande lanthandel
          </head>
          <p xml:id="i-W7RxEc1vUEUjhRtkTuUkrB">
            Lanthandeln i Sverige kännetecknas både av positiva eldsjälar
            och pessimistiska handlare. Tyvärr domineras denna del av dagligvaruhandeln
            av butiksägare som håller på att ge upp eller nyligen gjort sorti
            från marknaden.
          </p>
          <p xml:id="i-HW67cTcZbdfMdXpwfgidZS">
            Människor måste kunna känna sig trygga i förvissningen om att
            ha tillgång till nödvändiga dagligvaror. Inte minst gäller det
            alla de äldre, särskilt många kvinnor, som inte har tillgång till
            bil eller körkort. Landsbygden i Sverige har en framtid, många,
            särskilt barnfamiljer, önskar flytta till och bo i tätortsnära
            landsbygd. Men för att det skall vara möjligt måste det finnas
            tillgång till bl.a. skola och butik inom rimligt avstånd.
          </p>
          <p xml:id="i-FsX8BXCWxidNeCjTi43qXP">
            Omkring 100 000 hushåll har mer än 10 km till sin närmaste butik.
            Närmare 35 % av de 1 100 butiker som är kvar sist på sin ort bedöms
            ha låg omsättning, vilket gör att sannolikheten för nedläggning
            är stor den närmaste tiden.
          </p>
          <p xml:id="i-Un7wyDz1QBK9wmPFBTbTgd">
            Anledningarna till denna utveckling är flera. Att lågprishandeln
            ständigt utökar sina domäner är en stor anledning. Vidare har
            de tre stora kedjorna Ica, Coop och Axfood satsat på stora butiker
            i större orter och det innebär att de direkt eller indirekt lägger
            ned butikerna på landsbygden. Lanthandeln får så höga priser av
            grossisterna att de inte klarar konkurrensen.
          </p>
          <p xml:id="i-3QR7BBxwzZgkn8MEJzmqQc">
            Vänsterpartiet anser att denna utveckling är oacceptabel eftersom
            den missgynnar landsbygdsbefolkningen så mycket att det hämmar
            den lokala ekonomiska utvecklingen, start av nya företag, en ökad
            inflyttning, ett fortsatt kvarboende och hela den närservice som
            gör boende på landsbygden till ett positivt alternativ. Utan en
            fungerande lokal service kan inte någon berörd kommun eller något
            landsbygdsdistrikt överleva. För de cirka tre miljoner människor
            som bor på landsbygden är livsmedelshandelns nedmontering ett
            stort problem.
          </p>
          <p xml:id="i-FMwGnLKmidf2TDNK6tPhBL">
            Vänsterpartiet menar att Konsumentverket, som i dag jobbar med
            lanthandelsfrågan, tillsammans med andra aktörer på olika sätt
            måste stödja utvecklingen av en lokalt styrd och lanthandelsanpassad
            grossiströrelse, detta för att minska de stora grossistföretagens
            normgivande status på grossistmarknaden. Vänsterpartiet skulle
            välkomna nya aktörer som kan bryta de tre storas dominans i grossistledet.
            Vad som i motionen anförts om lanthandel bör riksdagen som sin
            mening ge regeringen till känna.
          </p>
          <head xml:id="i-CbY1BN2Ycu2XEMh7pmDJDs" type="h1">
            8 Återbäring på vattenkraft
          </head>
          <p xml:id="i-ChvBG7T8gtUZGwTWBF1SUK">
            Många svenska älvar är reglerade och används för produktion av
            elektricitet. I samband med utbyggnaden skapades många arbetstillfällen
            och ingöts livskraft till kommuner framför allt i inlandet. Dessa
            kommuner i de sju skogslänen står för 90 procent av elen från
            vattenkraften. Kommunerna med störst vattenkraftsproduktion är
            Jokkmokk, Sollefteå och Ragunda. Regleringen av älvarna medförde
            samtidigt att möjligheterna till att utveckla traditionella näringar
            försvann. I dag har inlandet stora svårigheter att etablera nya
            företag och därmed nya jobb.
          </p>
          <p xml:id="i-4eaaFLcpzawzghdpyYedo4">
            Bristen på riskkapital är ett stort problem. Den låga värderingen
            av fastigheter medför att det är svårt att belåna dem, vilket
            också bidrar till den utveckling som beskrivits ovan. Detta blir
            också ett hinder för expansion för etablerade företag.
          </p>
          <p xml:id="i-VmAwxBgD9ry2SEaYnPucuV">
            Föreningen Sveriges Vattenkraftskommuner (FSV) med ett 40-tal
            kommuner i sin medlemsmatrikel har t.ex. gjort analyser och kommit
            fram till att en överföring av mer medel från vattenkraften till
            de berörda regionerna måste till. En utvecklingsfond med inriktning
            mot nyföretagande, samverkan och kompetenshöjning m.m. bör skapas.
            FSV anger att 600 miljoner kr är en rimlig summa att återföra
            till berörda regioner. Tekniskt kan det bestå av ett öresuttag
            per kilowattimme. Alternativa vägar kan vara en fastighetsskatt
            på elproduktionsenheter eller ökade ersättningar för intrång,
            samt omförhandling av vattendomar.
          </p>
          <p xml:id="i-Pdp89ooXXRdXRUWNYkQsXz">
            Riksdagen bör därför, i enlighet med ovanstående, ge regeringen
            i uppdrag att återkomma med förslag på hur en del av de värden
            vattenkraften genererar skall kunna återföras till de vattenkraftsproducerande
            regionerna.
          </p>
        </div>
        <div xml:id="i-DzjgoqPJ7gwk1cTnvEUwEH" type="motSignatures">
          <list xml:id="i-18BZK7BYPZNcQD2UTbfgB">
            <item xml:id="i-MN25AHWYCaAxPmCh959R5g" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-T2BtpjQqSWibx34GnPWYpe" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-CGoQEnbEVkeYWJjDo5aEdo" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-8AhP66EPhP1ij7nzjGwHPb" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-Q4fHD9LK8Km85ekJTBKmip" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-Uvz7ggymaVeEzPfW5EkLVy" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-8CxNw6Z9iyhLcYiWMCaRi1" who="i-991obiMTz36s9V7z3YpuZk">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
