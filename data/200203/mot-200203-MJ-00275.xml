<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0275/mot_200203_MJ_0275-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14
          </p>
          <p>
            2002/03 mnr: MJ275 pnr: fp617
          </p>
          <p>
            Motion till riksdagen 2002/03:MJ275
          </p>
          <p>
            av Nina Lundström (fp)
          </p>
          <p>
            Säker mat
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att Livsmedelsverket måste ges ekonomiska resurser
            för att verket skall kunna möjliggöra arbetet med säkra livsmedel
            samt för redlighet i livsmedelshanteringen. 2. Riksdagen tillkännager
            för regeringen som sin mening vad i motionen anförs om vikten
            av en stark central myndighet för livsmedelshantering för att
            personer överkänsliga mot födoämnen skall ha tillgång till säker
            mat.
          </p>
          <p>
            Motivering
          </p>
          <p>
            Ungefär 15 procent av den svenska befolkningen är överkänslig
            mot något slags mat. Att vara överkänslig mot livsmedel är ett
            medicinskt handikapp där rätt mat är behandlingen. För många människor
            innebär detta rätt kost under hela livet med mindre eller större
            begränsningar. Personer överkänsliga mot födoämnen behöver en
            stark central myndighet. Av medicinska skäl måste de kunna lita
            på maten som de äter. Tryggheten och hälsan får inte äventyras
            av att arbetet för säker mat äventyras. Att veta vad maten innehåller
            är bokstavligt talat livsviktigt för att de ska kunna leva ett
            så normalt, och friskt, liv som möjligt och ha full delaktighet
            i samhället. För att leva ett så normalt liv som möjligt som födoämnesöverkänslig
            krävs att man kan få korrekt information om innehållet i det man
            äter. Det gäller att innehållsdeklarationen för maten stämmer
            och att ingen annan ingrediens råkat hamna i produkten av misstag.
            Om det på grund av slarv, okunskap eller dålig hygien finns något
            annat än det som anges kan reaktionerna bli svåra. Allt från till
            exempel diaréer och nässelutslag, till mer allvarliga besvär som
            tarmskador, astmatiska reaktioner eller anafylaktisk chock då
            människor till och med kan dö. Konsekvenser som drabbar den enskilde
            hårt.
          </p>
          <pb facs="riksdagen-motions-pdf/data/200203/mot_200203_MJ_0275/mot_200203_MJ_0275-0002.pdf"/>
          <p>
            2002/03:MJ275
          </p>
          <p>
            15
          </p>
          <p>
            Det förekommer att man till exempel vid kontroller finner att
            producenter använder samma skopa till alla ingredienser. Allergenerna
            förs därigenom över till produkter där de enligt innehållsförteckningen
            inte ska förekomma. Konsumenter har därmed ingen möjlighet att
            skydda sig från att bli sjuka. Livsmedelsverket har skapat en
            ökad trygghet för födoämnesöverkänsliga konsumenter genom ett
            mångårigt och målinriktat arbete. Myndigheten arbetar på ett bra
            sätt för säkra livsmedel och för redlighet i livsmedelshanteringen.
            Den kunskap och erfarenhet som finns inom verket måste tas tillvara
            och vidareutvecklas. En stark central myndighet behöver bevaka
            och utveckla regelverket när det gäller livsmedelshantering. En
            aktiv tillsyn behövs för att kontrollera att regelverket efterlevs.
            Helst bör den
          </p>
          <p>
            centrala myndigheten ha = ansvar = för = tillsynen av — alla
            livsmedelshandläggningar. I dag saknas resurser för den uppgiften.
            Det behövs mer av gränsöverskridande samarbete genom internationella
            arbetsgrupper och samarbeten på livsmedelsområdet till exempel
            inom EU. Det behövs även regelbundna analyser av innehållet i
            livsmedel. Den centrala myndigheten behöver bevaka att livsmedel
            inte i onödan görs otillgängliga för människor med födoämnesöverkänslighet.
            Det kan förekomma = att livsmedelsproducenter tillsätter en liten
            mängd allergener utan funktion i maten för att få ta upp dem i
            innehållsdeklarationen. Någon måste bevaka att producenter inte
            friskriver sig från ansvar att hålla produkterna rena från allergener.
            Säker mat förutsätter att det finns en stark central myndighet
            som kan agera kraftfullt i dessa frågor som direkt påverkar människors
            hälsa på ett, i vissa fall, dramatiskt sätt. Säker mat minskar
            risken för konskevenser som leder till sjukskrivningar eller ännu
            allvarligare följder. I slutändan ska man inte förglömma att det
            preventiva arbetet i sig kan leda till besparingar vad gäller
            ekonomiska faktorer såsom sjukskrivningar men framför allt bespara
            människor svårt lidande.
          </p>
          <p>
            Stockholm den 21 oktober 2002
          </p>
          <p>
            Nina Lundström (fp)
          </p>
        </div>
      </div>
    </body>
  </text>
</TEI>
