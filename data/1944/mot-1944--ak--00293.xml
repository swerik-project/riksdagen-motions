<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1944--ak--00293">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__293/mot_1944__ak__293-001.pdf"/>
      <fw xml:id="i-Vys7MJy4MEYMdDg86VVBGT">
        Motioner i Andra kammaren, nr 293. 7
      </fw>
      <div xml:id="i-8pzedn7KJ5pT25s4gCp6Ww" type="motHeader">
        <div xml:id="i-JfYWCYNCsLFTaeKcHctRde" type="motTitle"/>
        <div xml:id="i-EMKDaHUToTvJxs5EwYxDU9" type="motSubmissionInfo"/>
      </div>
      <div xml:id="i-HZCPRwWKpNFwfF3PTJsgRs" type="motBody">
        <div xml:id="i-LYMhCvYQXRqEVdECsgXir1">
          <p xml:id="i-3wEzeqR4MWrrn9vh8hDpTG">
            Nr 293.
          </p>
          <p xml:id="i-HNi4yRkmNXhzTRKFojReqi">
            Av fru Rydh Munck af Rosenschöld m. fl., angående utredning om
            ersättning till i utlandet bosatta svenska medborgare
          </p>
          <p xml:id="i-XoG8BydFRBH3JmKYodHykY">
            för förluster genom krigsskada.
          </p>
          <p xml:id="i-679GGk5Ajf9wo5DPSxu78N">
            Utlandssvenskarnas förening har i skrivelse till Konungen av
            den 25 juni 1943 fäst uppmärksamheten på att svenska medborgare
            i de krigförande eller ockuperade länderna under det pågående
            kriget i allt större utsträck- ning fått sina hem, fastigheter,
            kontorslokaler och företag förstörda genom bombskador. Då utlänningar
            icke kunna erhålla någon krigsskadeersättning i respektive länder,
            ha våra därstädes bosatta landsmän i många fall råkat i de mest
            prekära och ekonomiskt svåra omständigheter, så mycket mera som
            svenska staten för närvarande icke har några lagstadgade förpliktelser
            att ersätta sina medborgare för dylika skador. Ej heller har Sverige
            traktats- mässigt förskaffat sina medborgare rätt till ersättning.
            Vad särskilt beträffar de stora förluster, som under de senaste
            månaderna förorsakats våra i Tysk- land bosatta landsmän genom
            bombangrepp, synas möjligheterna för svenska medborgare att från
            tyska vederbörande erhålla ersättning mycket begrän- sade. Vid
            inofficiella underhandlingar i ämnet hava tyska vederbörande låtit
            förstå, att ersättning skulle kunna tänkas utgå till svenska medborgare,
            som under längre tidrymd — mer än 10 år — haft hemvist i Tyskland.
            I nämnda skrivelse har Utlandssvenskarnas förening hemställt,
            att frågan om ersättning till hjälpsökande utlandssvenskar, som
            genom krigets verk- ningar fått sin egendom förstörd, skulle föreläggas
            innevarande riksdag, men denna hemställan har icke föranlett någon
            åtgärd. I 1944 års statsverksproposition har visserligen under
            femte huvudtiteln föreslagits ett anslag å 80 000 kronor att utgå
            till Utlandssvenskarnas för- ening, men detta anslag avser icke
            i huvudsak att bereda hjälp åt svenska medborgare, som till följd
            av bombangrepp mot tyska städer blivit nöd- ställda, utan avser
            dels bidrag på 30 000 kronor till föreningens administra- tionskostnader,
            dels 50 000 kronor till föreningens hjälpverksamhet. Denna hjälpverksamhet
            avser olika slag av tillfälligt understöd eller allmän hjälp till
            olika utlandssvenska flyktingar, dels studiehjälp, hjälp till
            utlandssvenska barns ferievistelse i Sverige samt livsmedelshjälp
            till utomlands bosatta landsmän. För hjälpverksamheten till förmån
            för svenskar, som genom bombangrep- pen mot Tyskland blivit nödställda,
            har vidare Kungl. Maj:t under år 1943 ställt 60 000 kronor och
            under 1944 40 000 kronor till förfogande för Ut- landssvenskarnas
            förening för att bereda föreningen möjlighet att giva en första
            hjälp till de genom bombangreppen blottställda svenskarna. Här
            är
          </p>
          <pb facs="riksdagen-motions-pdf/data/1944/mot_1944__ak__293/mot_1944__ak__293-002.pdf"/>
          <fw xml:id="i-XXUktJoLchX2xBBaCHFXVZ">
            8 Motioner i Andra kammaren, nr 293.
          </fw>
          <p xml:id="i-BDGvBr91DQth8N5YMHPMc">
            alltså på intet sätt fråga om att giva någon ersättning för förluster
            utan endast en tillfällig hjälp för att täcka de mest skriande
            behoven. Det bör i detta sammanhang framhållas, att de understöd
            som för detta ändamål kunna utdelas äro mycket blygsamma jämfört
            med t. ex. den hjälp som norska flyktingar erhålla från sin legation.
            Vad som i detta fall behövs är en hjälp, visserligen baserad på
            behovs- principen, men som i någon mån har karaktären av en ersättning
            till blott- ställda för den förlust som genom krigets härjningar
            drabbat dem, en er- sättning som kan sätta dem i stånd att arbeta
            sig ur det svåra läge, vari de oförskyllt råkat, och möjliggöra
            för dem att bygga upp en ny existens. Många av dessa nödställda
            utlandssvenskar ha gjort betydelsefulla insatser för främjandet
            av svenska intressen i olika länder, och det borde vara en hederssak
            för svenska staten att bispringa våra blottställda landsmän. Vi
            få därför hemställa,
          </p>
          <p xml:id="i-B3bNnYppt4yfq6Ku2AvNKo">
            att riksdagen måtte i skrivelse till Kungl. Maj:t begära skyndsam
            utredning angående i vad mån och efter vilka principer svenska
            staten skulle kunna lämna i utlandet bo- satta svenska medborgare
            ersättning för förluster genom bomb- eller annan direkt krigsskada
            som där vållats dem.
          </p>
          <p xml:id="i-H4tsHAWjUBd9ipgqQRGxKE" type="date">
            Stockholm den 22 januari 1944.
          </p>
          <p xml:id="i-YZUuMWAQCQ82CJ3K2xi9YL">
            Hanna Rydh Munck af Rosenschöld.
          </p>
          <p xml:id="i-K9noHNWcepoFB6L8hL4GfM">
            Elis Håstad. Ruth Gustafson. Arvid Jonsson.
          </p>
        </div>
      </div>
    </body>
  </text>
</TEI>
