<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1908--ak--00155">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1908/mot_1908__ak__155/mot_1908__ak__155-001.pdf"/>
      <div xml:id="i-QJWbfsrtiRjNseEi7d9gKX" type="motHeader">
        <div xml:id="i-Vvac4M7hRZtf9PQwr3aeHz" type="motTitle"/>
        <div xml:id="i-TBQgAdX7m1Rtu1cfTMj2F2" type="motSubmissionInfo"/>
      </div>
      <div xml:id="i-KQt5jCH5YWdGVVNkwfmKia" type="motBody">
        <div xml:id="i-NtHvePppAcvEXg1NBzTxWS">
          <p xml:id="i-Jj5fyopnsNtm3QRbkWktTp">
            10 Motioner i Andra Kammaren, N:o 155.
          </p>
          <p xml:id="i-9cdQs7PwyrKKTsxAs1Po33">
            N:o 155.
          </p>
          <p xml:id="i-5PjuPHEuC9vXaB2usYubDR">
            Af herr J. Hellgren, om skrifvelse till Kungl. Maj:t an- gående
            förslag till lag om pantlånerörelse.
          </p>
          <p xml:id="i-8u6UBt9ScHjJaT6G6tVaFA">
            Den affärsverksamhet, som 1 vårt land bedrifves under namn af
            pant- lånerörelse och som i synnerhet i vissa stadssamhällen tagit
            en mycket stor omfattning, har allt mer och mer dels på grund
            af det sätt, på hvilket den af många bedrifves, samt dels och
            framför allt på grund af sina i ekonomiskt och moraliskt afseende
            skadliga verkningar ådragit sig en allt annat än smickrande uppmärksamhet.
            Meningen med denna rörelse har utan tvifvel från början varit
            god, ty det kan icke vara annat än godt, att tillfälle gifves
            den fattige att i nödens stund mot en sådan säkerhet, som han
            kan lämna, erhålla ett till- fälligt lån, hvilket under sådana
            omständigheter kan blifva honom till verk- lig nytta och hjälp
            ur den tillfälliga nöden. Men om detta än varit den ursprungliga
            meningen med ifrågavarande rörelse, så är det nu mera icke så.
            Minst af allt söka pantlånerörelsens idkare i vårt land, öfver
            hufvud taget åtminstone, förverkliga ofvan angifna uppgift. Tvärtom
            söka de att dels genom oskäligt höga räntor och dels genom frånvaro
            af nödig kon- troll öfver åt hvilka personer lån lämnas, och öfver
            hvilka saker som be- lånas, erhålla de största möjliga inkomster
            af sin rörelse, sak samma om därvid många stackars fattiga mödrar
            och deras små värnlösa barn få sitta emellan på ett sätt, som
            är rent af upprörande, hvilket hvar och en, som varit i tillfälle
            att mera ingående studera dessa förhållanden, nogsamt vet. Allvarliga
            röster hafva också höjts såväl inom som utom Riksdagen mot de
            förefintliga missförhållandena på här berörda område, och försök
            ha också gjorts att på lagstiftningens väg råda bot däremot, ehuru
            hittills utan framgång.
          </p>
          <pb facs="riksdagen-motions-pdf/data/1908/mot_1908__ak__155/mot_1908__ak__155-002.pdf"/>
          <p xml:id="i-Jj5vUtGDffTEjQddfZaGkp">
            Motioner i Andra Kammaren, N:o 155. 11
          </p>
          <p xml:id="i-XPYEBaWL7eu6DjBU8pKE5t">
            Så väcktes senast af herr J. Bengtsson i Bjärnalt vid 1906 års
            riksdag en motion, hvari han föreslog att Riksdagen i skrifvelse
            till Kungl. Maj:t skulle anhålla, att Kungl. Maj:t täcktes låta
            utarbeta och för Riksdagen framlägga förslag till författning
            angående ordnande af pantlånerörelsen 1 riket. Lagutskottet afslog
            dock motionen, såsom det synes, hufvudsakligen på den grund, att
            utskottet ansåg, att pantlånerörelsen på lagstiftningens väg svårligen
            läte sig bättre ordnas, än den blifvit genom föreskrifterna uti
            kungl. kungörelsen af den 7 november 1884. Erkännas måste ock,
            att ett fullt tillfredsställande ordnande af denna rörelse på
            lagstiftningens väg möter mycket stora svårigheter. Saken är dock
            af så allvarlig be- skaffenhet, att man icke får låta svårigheterna
            afskräcka från ytterligare försök att råda bot mot de verkligen
            svåra missförhållandena, som nu förefinnas på de allra flesta
            platser i förening med denna rörelses be- drifvande. Jag tilltror
            mig ingalunda vara mäktig anvisa den bästa vägen, på hvilken denna
            högst viktiga fråga bäst och lyckligast skall kunna lösas, men
            jag vågar dock uttala den meningen, att därest pantlånerörelsen
            i vårt land, närmelsevis åtminstone, skall kunna fylla den uppgift,
            som ur- sprungligen därmed afsetts, så får den icke öfverlämnas
            åt enskilda per- soner eller bolag, som däri söka sig en förvärfskälla,
            ur hvilken de på kortast möjliga tid, men på sätt, som jag förut
            antydt, ha till mål att skaffa sig förmögenhet. Genom denna anordning
            har pantlånerörelsen, som vore ämnad till de fattiges hjälp, blifvit
            för dem en källa till ökande af deras nöd och lidanden. Utom det
            att lättheten att där få låna pen- ningar mången gång förleder
            den fattige till utgifter, som icke äro all- deles nödvändiga
            och hvilka i många fall icke heller skulle blifva gjorda, om nämnda
            möjlighet till erhållande af penningar icke funnits, så lämnas
            äfven här den största möjlighet för den pliktförgätne familjeförsörjaren
            och den notoriske drinkaren att belåna måhända det sista reella
            bohagsting, som finnes kvar i det utarmade hemmet, eller i brist
            på andra saker be- låna sina egna, sin hustrus eller sina barns
            kläder för att sedan tillsam- mans med sina stallbröder supa upp
            de därför erhållna penningarna. Indirekt verkar ock pantlånerörelsen,
            såsom den nu i regel bedrifves, lockande och eggande på tjufven,
            och det är min bestämda öfvertygelse, att mången, som nu genom
            tjufnad kommit in på brottets bana, aldrig skulle ha kommit dit,
            om icke lättheten att i pantlåneinrättningen få ut- byta det stulna
            mot reda penningar, gifvit frestelsen till brottet en sådan kraft.
            Lika säkert är ock, att nöden i månget fattigt hem icke skulle
          </p>
          <pb facs="riksdagen-motions-pdf/data/1908/mot_1908__ak__155/mot_1908__ak__155-003.pdf"/>
          <p xml:id="i-FrYa4EbSw91BmzTPJfyvwL">
            12 Motioner i Andra Kammaren, N:o 155.
          </p>
          <p xml:id="i-PiMus6Yo6vWK8cMz8tndSi">
            — åtminstone icke i:en sådan hast, som nu ofta sker — blifva
            så stor, och hemmet så totalt utarmadt, om dessa pantlåneinrättningar
            icke funnos eller kanske rättare så bedrefvos, som nu sker. Såsom
            jag förut sagt, anser jag, att därest pantlånerörelsen skall blifva
            till verklig nytta för dem, som den ju egentligen och uteslutande
            är ämnad att vara till hjälp, så bör den icke som ett slags näringsfång
            af enskilda personer eller bolag få utöfvas, utan bör dess utöfning
            ute- slutande öfverlämnas åt kommunerna, hvilka, där omständigheterna
            sådant kräfva, böra vara skyldiga att inrätta sådan lånerörelse,
            hvilken då skulle stå under af kommunalmyndigheterna själfva anordnad,
            sträng kontroll. Naturligtvis skulle räntan i dessa inrättningar
            vara den lägsta möjliga, och endast så stor, som erfordras till
            förvaltningskostnadernas bestridande. Med stöd af hvad jag sålunda
            andragit, tillåter jag mig vördsamt hemställa,
          </p>
          <p xml:id="i-S8ceMonomk7BGCZc5MPC4Q">
            att Riksdagen måtte besluta att i skrifvelse till Kungl. Maj:t
            anhålla det täcktes Kungl. Maj:t låta ut- arbeta och för Riksdagen
            framlägga sådant förslag till lag angående pantlånerörelsens ordnande
            i vårt land, att denna rörelse må uteslutande handhafvas af kom-
            munerna själfva och icke som näringfång få bedrifvas af enskilda
            personer eller bolag.
          </p>
          <p xml:id="i-FbCmBaVR8GXSn1jB35rRCT" type="date">
            Stockholm den 26 januari 1908.
          </p>
          <div xml:id="i-39zH7xGPDLCAGFUUUFxhpk" type="signatureBlock">
            <list xml:id="i-6WRqGM5ryWuuoKWF9hvQov">
              <item xml:id="i-LUFHUwvAPq3vV7GbRFDvET" who="i-RFJmo1wDqVKRtoJAz97Trc" type="signature">
                J. Hellgren
              </item>
            </list>
          </div>
          <p xml:id="i-VMmXgeRYucJxPyKPcVmmPr">
            I motionen instämma:
          </p>
          <p xml:id="i-83pBwZNHxnKHByNAUGJPy4">
            S. H. Kvarnegelius. Frithiof Söderbergh. J. M. Juhlin. Gottfr.
            Thavenius.
          </p>
        </div>
      </div>
    </body>
  </text>
</TEI>
