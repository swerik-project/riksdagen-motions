<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00303">
  <teiHeader>
    <fileDesc>
      <titleStmt>
        <title>Landsbygden</title>
        <author corresp="i-HpwkrkkrFd1MRPixHrr8q1">av Lars Ohly m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Landsbygden</title>
          <idno type="rdwebb">GZ02N303</idno>
          <rs type="number">N303</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N303/text</ref>
          <ref type="dokument_url_html">http://data.riksdagen.se/dokument/GZ02N303</ref>
          <ref type="dokumentstatus_url_xml">http://data.riksdagen.se/dokumentstatus/GZ02N303</ref>
          <ref type="doc">http://data.riksdagen.se/fil/C4A9D1BB-38D5-41F4-A52C-C1BDC3FBC9BA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QzVfqd3pgUi5SWzYSmX3QG" type="signed"/>
        <correspContext corresp="i-QzVfqd3pgUi5SWzYSmX3QG">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-6MWLY5JdykMGLLUo96skfp"/>
        </correspContext>
        <correspAction type="numbering" xml:id="i-8w2affodpzxiFNCC9aAQ3m">
          <date when="2011-10-06"/>
        </correspAction>
        <correspAction type="submission" xml:id="i-WU7481SQCYcxhEwYeQAKPt">
          <date when="2011-10-04"/>
        </correspAction>
        <correspAction type="transfer" xml:id="i-YYvkz2v2pdNwf5TRmphTp3">
          <date when="2011-10-04"/>
        </correspAction>
        <correspAction type="assigned" xml:id="i-XQxT5aY1xUsRV8e4kPgQmu"/>
        <correspContext corresp="i-XQxT5aY1xUsRV8e4kPgQmu">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-rEMNrUo78tTtHDhHs77aV">
          <head xml:id="i-MEU2DyTb8Lw39BgDv36NNF">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 4
            </item>
            <item>
              4 Lokala krafter tillvaratas men statens ansvar är stort 4
            </item>
            <item>
              5 Infrastrukturen är en nyckelfaktor 5
            </item>
            <item>
              6 Offentlig och privat service på landsbygden 6
            </item>
            <item>
              6.1 Servicekontor 6
            </item>
            <item>
              6.2 Landsbygden behöver bra polisservice 6
            </item>
            <item>
              6.3 Lanthandel och drivmedel 7
            </item>
            <item>
              7 Företagande och boende på landsbygden 7
            </item>
            <item>
              7.1 Landsbygden behöver småföretagen 7
            </item>
            <item>
              7.2 Företagens kapitalförsörjning 8
            </item>
            <item>
              8 Lokala banker ett smörjmedel för landsbygden 8
            </item>
            <item>
              9 Gröna näringar ger jobb 9
            </item>
            <item>
              9.1 Satsa på turismen 9
            </item>
            <item>
              10 Boende på landsbygden 10
            </item>
            <item>
              11 Vård och läkemedel i hela landet 10
            </item>
            <item>
              12 Skolpolitik 11
            </item>
            <item>
              13 Kulturen en livsnerv 11
            </item>
            <item>
              14 Ta tillbaka en del av kraftbolagens vinster 12
            </item>
            <item>
              15 Utökat nordiskt samarbete 12
            </item>
          </list>
        </div>
        <div type="motProposal" subtype="förslag">
          <head xml:id="i-JgmFcfcEd1SbsAdbZCvy2S">
            2 Förslag till riksdagsbeslut
          </head>
          <list style="ol">
            <item xml:id="i-B9HGrSrZZE3LH2EhEzmg4i">
              Riksdagen tillkännager för regeringen som sin mening vad som
              anförs i motionen om att samordna alla landsbygds- och regionalpolitiska
              frågor i Regeringskansliet.
            </item>
            <item xml:id="i-9Um4xaHGf7PahAFq7GZyPW">
              Riksdagen tillkännager för regeringen som sin mening vad som
              anförs i motionen om försöks- och utvecklingsverksamhet, i enlighet
              med SOU 2009:92 om servicekontor, lokala, fasta och mobila servicepunkter.
            </item>
            <item xml:id="i-77vRZyP5GjiU6hzxs6ZHfn">
              Riksdagen tillkännager för regeringen som sin mening vad som
              anförs i motionen om att utse en utredning som bör få i uppdrag
              att komma med förslag till polisnärvaro i hela landet. 1
            </item>
            <item xml:id="i-UnhgYXWQ8BsW7RC7f5P9xb">
              Riksdagen tillkännager för regeringen som sin mening vad som
              anförs i motionen om att regeringen bör ta initiativ till åtgärder
              som säkerställer att även den småskaliga lanthandeln med dagligvaror
              ges rimliga marknadsmässiga villkor.
            </item>
            <item xml:id="i-MZFn5GLugvZAih2M8aY7Xs">
              Riksdagen tillkännager för regeringen som sin mening vad som
              anförs i motionen om att skyndsamt återkomma med förslag som säkerställer
              kommersiell service för landsbygdsbefolkningen.
            </item>
            <item xml:id="i-9ZEv6nfnDVYgP2Y2wk5cvG">
              Riksdagen tillkännager för regeringen som sin mening vad som
              anförs i motionen om att bygga upp nya näringar, att stärka befintliga
              småföretag i regioner med de största utvecklingsbehoven, bl.a.
              i samarbete med våra grannländer, och att anslå 25 miljoner kronor
              till Formas för landsbygdsutveckling. 2
            </item>
            <item xml:id="i-8ja6BG9WaS5iLXy2YsCaMi">
              Riksdagen tillkännager för regeringen som sin mening vad som
              anförs i motionen om en långsiktig strategi med förslag till återgärder
              som syftar till en mer hållbar utveckling, som bl.a. gynnar lands-
              och skogsbygden. 2
            </item>
            <item xml:id="i-AGon8nRgKXUvRC33gpXwWi">
              Riksdagen tillkännager för regeringen som sin mening vad som
              anförs i motionen om att ta fram branschprogram för turistnäringen.
            </item>
            <item xml:id="i-XGG7zVUV8ADk3QuRMvQbwX">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör ta fram en samordnad
              bostadspolitisk strategi för landsbygdskommunerna. 3
            </item>
            <item xml:id="i-HjQwmQ5p2WWCs5bJgL1yEi">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör ta fram förslag
              för att garantera hela landets befolkning tillgång till vård och
              läkemedel. 4
            </item>
            <item xml:id="i-7QCvTU6kgYFjyG7MqCn13a">
              Riksdagen tillkännager för regeringen som sin mening vad som
              anförs i motionen om tillgång till god kultur oavsett var man
              bor i landet. 5
            </item>
            <item xml:id="i-XHc2TC4E4A7jKLGZqU3omF">
              Riksdagen tillkännager för regeringen som sin mening vad som
              anförs i motionen om återbäring till de kraftproducerande kommunerna.
            </item>
            <item xml:id="i-SnmeKkymbZUqgtUuVQT6qZ">
              Riksdagen tillkännager för regeringen som sin mening vad som
              anförs i motionen om en gemensam nordisk infrastrukturpolitik
              och landsbygds- och regionalpolitisk utveckling. 6
            </item>
          </list>
          <p xml:id="i-6yL2xg7dii1TJqk4HzvjWd">
            1 Yrkande 3 hänvisat till JuU.
          </p>
          <p xml:id="i-Wi6AqyEoPUHEJVt4yWgJLB">
            2 Yrkandena 6 och 7 hänvisade till MJU.
          </p>
          <p xml:id="i-VoALHQf8cQXxcS6CHixxnK">
            3 Yrkande 9 hänvisat till CU.
          </p>
          <p xml:id="i-WjcHU3wRgoVDJ3eSxVrEXR">
            4 Yrkande 10 hänvisat till SoU.
          </p>
          <p xml:id="i-VfSPsiPkDASAdtJ5PhX2Zg">
            5 Yrkande 11 hänvisat till KrU.
          </p>
          <p xml:id="i-NsAUhdz5SEKaV4jPkbWnXy">
            6 Yrkande 13 hänvisat till UU.
          </p>
        </div>
        <div type="motContent">
          <head type="h1" xml:id="i-3sJ8rNnBdyM3pHLKAvKScS">
            3 Inledning
          </head>
          <p xml:id="i-758P4mVJEGnJMAmnkfTqdJ">
            De regionala skillnaderna ökar nu på ett alarmerande sätt. Vi
            måste skapa likvärdiga villkor för landets medborgare. Oavsett
            var vi bor ska vi ha samma grundläggande förutsättningar om vi
            ska hålla ihop och skapa tillväxtförutsättningar i hela Sverige.
            En god landsbygdsutveckling behövs för landsbygdens egen skull
            men även för att där finns en stor utvecklingspotential och stora
            möjligheter till ett gott liv för människor förutsatt att den
            negativa utvecklingsspiralen kan brytas. Det är nödvändigt för
            hela samhället. Vänsterpartiet tänker gå i täten för att förbättra
            landsbygdens villkor.
          </p>
          <p xml:id="i-Mdhvj44X1ufCWkwTpD9EXD">
            Trots ambitiöst och stundtals stort ekonomiskt stöd till regionalpolitisk
            utveckling har man ännu inte lyckats skapa likvärdiga förutsättningar
            för att ge alla områden såväl landsbygdsdistrikt som tätortsmiljöer
            samma chanser inför framtiden. Den strategi som använts har i
            stort sett gått ut på att via kortsiktiga statliga bidrag försöka
            kompensera de klyftor som de s.k. marknadskrafterna skapat.
          </p>
          <p xml:id="i-WY5RmcSGyWscZ1ryikwBDq">
            Resultatet har blivit att en majoritet av landets kommuner minskar
            i befolkning och tappar såväl offentlig som kommersiell service.
            Framtidens arbetsmarknad riskerar att få än större problem om
            inte ett övergripande ansvar tas för personalförsörjningen. Livsvillkoren
            försämras och det blir allt svårare att bo, bedriva verksamhet
            och arbeta på landsbygden.
          </p>
          <p xml:id="i-MzDCAwbUR7QgfuL4beDoKB">
            Nedmonteringarna av den statliga servicen har accelererat under
            2000-talet i likhet med en allt sämre och närmast katastrofalt
            liten och framtidsfientlig ambition att uppnå en hög och väl fungerande
            kvalitet på de nationella transportsystemen, från it-system till
            väg och järnvägsnät. Denna utveckling måste brytas om vi inte
            för alltid skall cementera de idag stora och ökande regionala
            skillnaderna. Därför måste en omfördelning och utökning av infrastrukturanslagen
            genomföras.
          </p>
          <p xml:id="i-2GxA8awTCvaytyQskas94X">
            Vänsterpartiet vill se en politik för att hela Sverige skall
            leva. Vi presenterar därför en ny strategi i denna motion byggd
            på utvecklad samverkan, ökat regionalt inflytande och ett tydligt
            ansvar för staten att se till att samhällsservicen fungerar att
            de krafter som finns lokalt och regionalt tas tillvara.
          </p>
          <p xml:id="i-PuJ3TcR6KkS3aQ5hUwpozq">
            I motionen lyfter vi fram de problem som vi hävdar att regeringen
            nu skyndsamt måste ta ett grepp om för att bryta den negativa
            utvecklingen på landsbygden.
          </p>
          <head type="h1" xml:id="i-Hu6gudWVyripcLsmefzjoh">
            4 Lokala krafter tillvaratas men statens ansvar är stort
          </head>
          <p xml:id="i-FNWLDQ4xeAxSYMmJCb35UM">
            Vänsterpartiet vill bidra till att ta tillvara den kreativitet
            och folkliga handlingskraft som finns i landet. Vi vill också
            demokratisera den regionala utvecklings- och landsbygdspolitiken.
            Det handlar om makt och fördelning av resurser, men också om att
            mobilisera utvecklingskraften överallt i landet. Landsbygdens
            människor är i mångt och mycket kreativa mångsysslare. Detta vill
            vi ta vara på genom en politik som kan ge landsbygdens folk möjligheter
            att bevara och utveckla sina bygder.
          </p>
          <p xml:id="i-RjyvTWa2E7G1e9HRoXpyVD">
            Men staten måste ta sitt fulla ansvar för landsbygdens utveckling.
            Regionernas framtid beror i hög grad på vilka insatser staten
            beslutar om på flera olika politikområden. Ansvaret för landsbygds-
            och regionalpolitiken ligger idag på flera departement. Detta
            är olyckligt. Vi menar att en bättre samordning av alla politikområden
            som rör landsbygdens utveckling är helt nödvändigt. Det är nödvändigt
            för att se helheten i förslag till beslut och inte minst konsekvenser
            av de förslag till beslut som läggs fram av regeringen. Vänsterpartiet
            menar att regeringen bör få i uppdrag att samordna alla landsbygds-
            och regionalpolitiska frågor i Regeringskansliet för bästa utfall
            och effektivitet. Detta bör riksdagen ge regeringen till känna.
          </p>
          <head type="h1" xml:id="i-V3FAESvjE2Uskbx5SBWJn2">
            5 Infrastrukturen är en nyckelfaktor
          </head>
          <p xml:id="i-NR2yzWYeZUyh2Pd4Ti9AeA">
            Satsningen på den nationella infrastrukturen för kommunikationer
            har nu tydligt visat sig vara alltmer otillräcklig. Resultatet
            har blivit katastrofalt och rentav framtidsfientligt när det borde
            ha varit inriktat på att uppnå hög och väl fungerande kvalitet
            på de nationella systemen från it-system till väg- och järnvägsnät.
          </p>
          <p xml:id="i-Rsi1qD2YduA7fqmHScEPH4">
            Utvecklingen måste brytas för hela samhällets skull, men särskilt
            om vi inte för alltid skall cementera de idag ökande regionala
            skillnaderna. Därför måste infrastrukturanslagen omfördelas och
            utökas. Landsbygdens behov av järnväg och väg är en ödesfråga.
            Många banor är direkt hotade av nedläggning på grund av många
            års försummelse. Landsbygden har stort behov av bra kommunikationer
            för framtida utveckling. Att rusta upp järnvägen leder i första
            läget till fler jobb, dessutom är järnvägen miljömässigt överlägsen.
            Det behövs också en satsning för att utveckla kollektivtrafiken
            i landsbygd och öka stödet till bredbandsutbyggnaden.
          </p>
          <p xml:id="i-4d2LSCmura51XVXnc9f3QU">
            Vi har i vårt egna förslag till Nationell plan föreslagit att
            det ska avsättas resurser för upprustning och drift av de lågtrafikerade
            banorna, vilket skulle innebära att ingen bana behöver läggas
            ned. Även om dessa banor inte alltid används idag är det ett stort
            resursslöseri att avskaffa redan befintlig infrastruktur. Istället
            borde vi se värdet av att försöka utnyttja en infrastruktur som
            vi redan har betalat för. Den största investeringen är redan genomförd
            i och med att banan finns där. Vi behöver ett ekologiskt hållbart
            transportsystem och här utgör järnvägen ett modernt, effektivt
            och miljövänligt sätt att förflytta både gods och människor på.
            Att i det läget göra sig av med järnvägskapacitet är helt fel
            väg att gå. Ökade användning av lågtrafikerade banor möjliggör
            en utökad godstrafik, men även en ökad persontrafik.
          </p>
          <p xml:id="i-BZya31vVjBBpbcgoHzwCaJ">
            Våra medel räcker för att bevara och utveckla samtliga lågtrafikerade
            banor i landet. Vänsterpartiet gör en stor satsning på infrastrukturen
            i sin budgetmotion.
          </p>
          <head type="h1" xml:id="i-GGGNoq7i1Us7WPvRfEbeQ1">
            6 Offentlig och privat service på landsbygden
          </head>
          <head type="h2" xml:id="i-5vpYsLStpdJSQrxZ2pjgsi">
            6.1 Servicekontor
          </head>
          <p xml:id="i-UMLkZg4qNCuwMagEe1myts">
            Medborgare och företag har rätt att få del av offentlig service
            på ett likvärdigt sätt utifrån de lokala förutsättningarna, oavsett
            om man bor i tätort eller på landsbygden. Men nedmonteringen av
            den statliga servicen har på ett katastrofalt sätt accelererat
            under 2000-talet. På många håll i landet måste man resa miltals
            för att få hjälp av en tjänsteman med ett kanske livsavgörande
            problem. Vänsterpartiet menar att det på sikt behöver byggas upp
            kompletta servicekontor i varje kommun för att samordna statlig,
            kommunal och privat service. Där vill vi samla Arbetsförmedlingens,
            Försäkringskassans och delar av kommunernas service i en enda
            organisation på lokal nivå. Resurserna ska användas gemensamt.
            Här finns det dessutom en mycket stor besparingsmöjlighet. Kontoren
            kan kompletteras med servicepunkter i vissa orter utanför centralorten.
            Vi vill skapa en ny anda av samverkan mellan stat och kommun där
            servicekontorens aktörer, även t.ex. polis och skattekontor, kan
            samsas med kommunal verksamhet för att ge enhetlig och samlad
            service till medborgarna.
          </p>
          <p xml:id="i-C4CiZXkdqjdpuL8TjXCPvM">
            Regeringen bör ge tydliga direktiv till de statliga myndigheterna
            att samarbeta över myndighetsgränserna och med kommunerna för
            att ge medborgarna den service de har rätt till. Vidare bör regeringen
            ändra de statliga affärsdrivande verkens ägardirektiv på så sätt
            att de, trots minskad total avkastning till staten, kan vara verksamma
            inom den kommersiella service som drivs på landsbygden. På så
            sätt kan den kommersiella och offentliga servicen i samverkan
            stärka den långsiktiga ekonomiska bärkraften inom området service
            på landsbygden. Vi anslår 20 miljoner kronor per år i UO 25 till
            kommunerna under fem år till försöks- och utvecklingsverksamhet
            i enlighet med Högdahls utredning om servicekontor, lokala, fasta
            och mobila servicepunkter (SOU 2009:92 Se medborgaren för en bättre
            offentlig service). Finansieringen till myndigheterna ska ske
            genom att en liten andel av deras berörda förvaltningsanslag öronmärks
            för utvecklingen av gemensamma servicekontor.
          </p>
          <p xml:id="i-GaKJe4Eccoay4vNb5r7JK4">
            Regeringen bör i ett särskilt beslut ge statliga myndigheter
            i uppdrag att medverka i utvecklingsarbetet på de orter som har
            utsetts att medverka i försöks- och utvecklingsverksamhet.
          </p>
          <p xml:id="i-MP5JnS8XDKkCt7bzaChaiy">
            Resultatet av försöks- och utvecklingsverksamheten skall sedan
            ligga till grund för en framtida arbetsinriktning för att garantera
            likvärdig service för alla medborgare. Detta bör riksdagen ge
            regeringen till känna.
          </p>
          <head type="h2" xml:id="i-4udZK1XVNVe94VpEUbrb15">
            6.2 Landsbygden behöver bra polisservice
          </head>
          <p xml:id="i-BkM3JTeAKBDUpRpigYcak">
            Vänsterpartiet har i många år drivit frågan om polisnärvaro i
            hela landet. Nu måste det tas till krafttag för att frågan ska
            få en lösning. S.k. servicebussar som kan hantera tillståndsansökningar,
            stöldanmälningar, pass, rådgivning och annat kan vara ett alternativ
            för att öka allmänhetens tillgång till polisen. En annan lösning
            är att polisen ger denna service på servicekontor enligt Högdahlsutredningens
            förslag. Utvecklad serviceverksamhet och en ny polisutbildning
            ökar möjligheten för att landsbygden kan få yngre polisaspiranter
            att söka sig till tjänster ute i landet. Vi vill också underlätta
            för gränsöverskridande samverkan av polisen i de nordiska länderna.
            Vi har stora obemannade områden i våra gränstrakter.
          </p>
          <p xml:id="i-9hotGpdRpamd1Edqf3tt2K">
            Vänsterpartiet anser att regeringen bör tillsätta en utredning
            som får i uppdrag att komma med förslag till polisnärvaro i hela
            landet enligt ovan. Detta bör riksdagen som sin mening ge regeringen
            till känna.
          </p>
          <head type="h2" xml:id="i-WHRxG6DFd1QUxFdAB3eiA4">
            6.3 Lanthandel och drivmedel
          </head>
          <p xml:id="i-HAcr84596nyig1m4da6Rsf">
            Vänsterpartiet vill också stärka den lokala kommersiella servicen
            i landsbygd. Lanthandeln har en nyckelfunktion för bygdernas attraktivitet
            och utveckling. Idag ger de stora grossisterna så dåliga villkor
            till lanthandlarna att dessa inte kan konkurrera på likvärdiga
            villkor. Grossisterna tar inget som helst ansvar för att medborgare
            skall få tillgång till rimlig service med dagligvaror även på
            mindre orter. Vänsterpartiet menar att regeringen bör ta initiativ
            till åtgärder som säkerställer att även den småskaliga handeln
            med dagligvaror ges rimliga marknadsmässiga villkor. Detta bör
            riksdagen som sin mening ge regeringen till känna.
          </p>
          <p xml:id="i-UE9RfwUh7tu4M2DBNCvgof">
            De mackar som finns kvar på landsbygden står inför liknande problem
            som lanthandeln. De stora bensinbolagen inskränker sin service
            och ställer allt hårdare krav på volym. Norge har genom en flexibilitet
            och påhittighet lyckats hejda utvecklingen mot färre mackar i
            många landsbygdsdistrikt. Vi kan konstatera att marknadskrafterna
            inte har något som helst intresse eller ansvar för en stor del
            av landsbygdsbefolkningens behov av drivmedel. På landsbygden
            och i glesare landsbygd, där kollektivtrafiken är begränsad, behövs
            bilen för att människor ska kunna resa till arbete och fritidsaktiviteter
            och det måste finnas möjligheter att tanka drivmedel inom rimliga
            avstånd. För detta ändamål avsätter Vänsterpartiet i sin budgetmotion
            50 miljoner kronor i form av ett mackstöd för att tillmötesgå
            landsbygdsbefolkningens behov av drivmedel.
          </p>
          <p xml:id="i-Qf9wGHJUmFHkUKD9KoSnSm">
            Vänsterpartiet anser att regeringen skyndsamt bör återkomma med
            förslag som säkerställer kommersiell service för landsbygdsbefolkningen,
            enligt ovan. Detta bör riksdagen som sin mening ge regeringen
            till känna.
          </p>
          <head type="h1" xml:id="i-8G2Fva89NjPNyfGna8CuYt">
            7 Företagande och boende på landsbygden
          </head>
          <head type="h2" xml:id="i-MNTS41S8to3LiVbfNWN3qg">
            7.1 Landsbygden behöver småföretagen
          </head>
          <p xml:id="i-M7fEGRgrQZa3ajnTHV8Zq6">
            Företagen och jobben är helt avgörande för landsbygdens framtid.
            Staten måste ta ett övergripande ansvar för en rad åtgärder som
            säkrar att företag kan starta, växa och leva vidare. På landsbygden
            kommer t.ex. generationsväxlingen att leda till stora problem
            om inget görs för att underlätta för företagare att överföra sina
            verksamheter till unga entreprenörer. Almi har fått i uppdrag
            att informera och ge företag rådgivning angående generationsväxling.
            Riksdagen har fattat ett bra beslut i frågan, men Almi behöver
            en förstärkning för ändamålet några år framöver för att kunna
            fokusera särskilt på denna fråga. Detta är angeläget att få till
            stånd eftersom det handlar om framtida arbetstillfällen bland
            annat på landsbygden. Många företag står idag och några år framöver
            inför situationen att lämna över sina företag. Får de rådgivning
            och information i rätt tid kan vi rädda många småföretag och därmed
            arbetstillfällen. Medel för ändamålet återfinns i vår motion UO
            24.
          </p>
          <p xml:id="i-AgsYqqsSgZam3Zxu4ejM8V">
            Vi anser att regionala högskolor tillsammans med i första hand
            regionernas småföretag ska bygga upp nya kompetenser, produkter
            och tjänster samt näringar. Det kan skapas en regional utvecklingsfunktion
            för att under en längre period bidra till att bygga upp nya näringar
            och stärka befintliga småföretag i regioner med de största utvecklingsbehoven,
            bl.a. i samarbete med våra grannländer. För att möjliggöra det
            vill vi att det ska finnas medel avsatta hos Formas, som återfinns
            i vår motion om UO 20. Dessa medel ska sedan kunna sökas av regionala
            högskolor i samverkan med det lokala och regionala näringslivet.
            Detta bör riksdagen som sin mening ge regeringen till känna.
          </p>
          <p xml:id="i-2mNRhxFreZNMxxgDBQbeQD">
            Vi vill också ta bort sjuklönekostnaden för småföretagare. Detta
            tar vi upp i vår budgetmotion. Vänsterpartiet satsar också på
            industriella utvecklingscentum (IUC) för att bl.a. utveckla industrin
            på landsbygden. Detta tas upp i vår motion om UO 24.
          </p>
          <head type="h2" xml:id="i-Q3anNZdv2hXw85uzkQMEJW">
            7.2 Företagens kapitalförsörjning
          </head>
          <p xml:id="i-NJ2RP7Q3rG4KWhkFzeEyFN">
            Kapitalförsörjningen är ofta ett stort problem för småföretagare,
            inte minst vid nystart av företag. Vänsterpartiet menar att möjligheten
            till statligt riskkapital bör skapas även för småföretag i landsbygd.
            Undersökningar visar att särskilt två problem finns när småföretag
            på landsbygden behöver skaffa kredit. Det ena är att fasta objekt,
            som fastigheter, har så låga värden att det är svårt att belåna
            dem för annan verksamhet. Det andra är att ju längre från kreditgivare
            småföretagaren är, desto svårare är det att skaffa kredit.
          </p>
          <head type="h1" xml:id="i-SkrdZjYYCZzdHxEX4pQHo7">
            8 Lokala banker ett smörjmedel för landsbygden
          </head>
          <p xml:id="i-LkocPepfsqXYAm2KSkaDmP">
            Vänsterpartiet stöttar utvecklingen av fler bankkontor, och särskilt
            de lokala Sparbankernas möjlighet att konkurrera. Landsbygden
            behöver banker med lokal närvaro, stor personkännedom och samhällsengagemang.
            Vi ser gärna att Sverige följer Norges exempel med lokala banker.
            Vi vill se egenkapitalbevis för Sparbanker så att de som bor i
            bygden kan bli delägare i banken samtidigt som banken får mer
            eget kapital och, som i Norge, har haft en stark positiv regional
            påverkan. Bankkonkurrensen behöver också breddas för att få större
            möjlighet att välja alternativ till de stora affärsbankerna och
            därför vill vi se över möjligheten till statliga uppstartsstöd
            till lokala banker. Det som ovan nämns tas upp i vår motion om
            lokala sparbanker.
          </p>
          <head type="h1" xml:id="i-KX1BCotnXhAtG7e8Ka3PEb">
            9 Gröna näringar ger jobb
          </head>
          <p xml:id="i-NgozjK6NEBQdwt4eJ3ucy3">
            De framtida jobben finns inom de gröna näringarna. Utveckling
            av de gröna näringarna ger förutsättningar för inflyttning och
            utveckling av landsbygden. För Vänsterpartiet är miljö- och klimatpolitiken
            samt turismen intimt förbundet med möjligheten till utveckling
            av svensk lands- och skogsbygd.
          </p>
          <p xml:id="i-C7vfsNte8cGd1HeR2q2yhD">
            Ökad användning av bioenergi och förädling av skogsråvaran samt
            ekoturism och attraktiva boendemiljöer ger förutsättningar för
            inflyttning och utveckling av landsbygden. Vänsterpartiets energipolitik
            bygger på att kärnkraften ska avvecklas och ersättas av förnybar
            energi i stor skala. En politik som främjar ökad användning av
            bland annat bioenergi och förädling av skogsråvaran gynnar landsbygden
            i allmänhet och skogsbygderna i synnerhet.
          </p>
          <p xml:id="i-DWKVn5cryaG4FvoT7NnH26">
            Vänsterpartiet vill underlätta för människor att få tillgång
            till närproducerad, hälsosam och miljövänligt producerad mat.
            Vi ser en stor potential inom lokal livsmedelsförädling och småskaligt
            mathantverk. En miljöanpassad upphandling i offentlig sektor gynnar
            lokalproducerade och ekologiska livsmedel och skapar jobb lokalt.
          </p>
          <p xml:id="i-7qq4sho1qQE3RxpALRKsJK">
            En ny medvetenhet utifrån klimat-, hälso- och miljöhänsyn ställer
            nya krav på bl.a. kommunal upphandling. Vi välkomnar den utredning
            som nu är tillsatt för att se över lagen om offentlig upphandling
            (LOU) och vi förväntar oss att den kommer att erbjuda större möjligheter
            att upphandla ekologiskt hållbart och närproducerat med höga krav
            på djurskydd. Vi ser positivt på att utveckla livsmedelsproduktionen
            i Sverige i en hållbar riktning vi vill se det hållbara matlandet
            Detta tar vi upp i vår motion om UO23. Riksdagen bör ge regeringen
            i uppdrag att snarast återkomma med en långsiktig strategi med
            förslag till åtgärder som syftar till en mer hållbar utveckling.
            Detta bör riksdagen som sin mening ge regeringen till känna.
          </p>
          <head type="h2" xml:id="i-2FPDLQYC7WamovMTHb54eF">
            9.1 Satsa på turismen
          </head>
          <p xml:id="i-VGnrafWJ5Ht6CHQewv9Jr7">
            Turismen har stor betydelse för hela landet. Branschen har under
            ett flertal år växt och fått alltmer betydelse som en av flera
            tillväxtmotorer. Sverige är ett land som på många sätt lockar
            besökare från när och fjärran. Landsbygden erbjuder särskilt goda
            förutsättningar för ekoturism. Detta är positivt och vi kan med
            glädje se att nya nischade satsningar inom ekoturism, som t.ex.
            att bo på lantgård, är framgångsrika och detta gynnar landsbygden.
            Kopplingen till lokalproducerad mat ser vi också i allt större
            utsträckning.
          </p>
          <p xml:id="i-Big6WSZJDJrgCArt9WMMDs">
            Vänsterpartiet vill satsa på besöksnäringen. Speciellt måste
            fjäll- och landsbygdsturismen uppvärderas och ses som en viktig
            näring ur ett regionalpolitiskt perspektiv och få en större del
            av de framtida infrastruktursatsningarna. Staten i samarbete med
            kommuner, föreningar och företag bör ta ett ökat ansvar för att
            locka besökare till hela Sverige. Vi föreslår därför att regeringen
            lägger fram förslag till branschprogram för turistnäringen för
            att uppnå samma status som andra branscher. Detta bör riksdagen
            som sin mening ge regeringen till känna.
          </p>
          <head type="h1" xml:id="i-851R6d4LfapZ1qJNJ6woi5">
            10 Boende på landsbygden
          </head>
          <p xml:id="i-MeAWd1ipVT1g5HrEjk4AvQ">
            Vänsterpartiet vill även öka bostadsbyggandet i landsbygden.
            En nyproduktion av hyresrätter kan skapas genom ett investeringsstöd,
            men vi vill också stödja renovering och energieffektivisering
            av bostäder. Detta tas upp i vår budgetmotion. Högre kreditgarantier
            än dagens skall kunna lämnas vid ny- eller ombyggnad av egnahem
            på landbygden via BKN (Statens bostadskreditnämnd). I varje kommun
            eller i samarbetet kommuner emellan bör det finnas minst ett allmännyttigt
            bostadsbolag.
          </p>
          <p xml:id="i-AF6zj4FgmMWdKGni7hGgTC">
            Vi vill också att alla kommuner ska vara skyldiga att i egen
            regi eller genom regional samverkan ordna en bostadsförmedling
            som är transparent, förmedlar de flesta såväl allmännyttiga som
            privata lägenheter och som förmedlar lägenheter enligt turordning
            samt med social och medicinsk förtur.
          </p>
          <p xml:id="i-GUX7DTjURQxT9VQyRy2DHX">
            Kommunernas detaljplaner bör kunna villkora byggandet av hyresrätter
            för att säkerställa att det finns bostäder att tillgå i framtiden.
          </p>
          <p xml:id="i-LoseNrsHZu84DFRMhpFWky">
            Staten bör ta upp diskussioner med SKL (Sveriges Kommuner och
            Landsting) och Sabo (Sveriges allmännyttiga bostadsföretag) om
            hur risken för höga kostnader för outhyrda lägenheter kan minskas.
            Ett försäkringsstöd kan vara ett exempel.
          </p>
          <p xml:id="i-LN4Hbu9vqvFPGQBCTKqJB8">
            Vänsterpartiet anser att en samordnad bostadspolitisk strategi
            skall tas fram för att bryta dödläget av bostadsbyggandet i landsbygdens
            många kommuner för att skapa en långsiktig hållbar framtidsinriktad
            bostadsproduktion. Det räcker inte med enbart enstaka insatser
            utan det behövs en helhetsinriktad politik som säkerställer ett
            efterfrågestyrt byggande, en jämn och kostnadskontrollerad produktion
            med bra kvalitet under längre perioder och en strategi som ger
            lokala byggföretag med flera konkurrensmöjligheter till de stora
            regionala och nationella byggbolagen. Vi anser att regeringen
            skyndsamt bör ta fram en samordnad bostadspolitisk strategi för
            landsbygdskommunerna. Detta bör riksdagen ge regeringen till känna.
          </p>
          <head type="h1" xml:id="i-GaJpKioLxbM2h1ZzVyxNbq">
            11 Vård och läkemedel i hela landet
          </head>
          <p xml:id="i-XBpQxQPFPXasZG9iwDwaUj">
            Vänsterpartiets grundsyn är att tillgången till vård skall ske
            utifrån behov och inte vara beroende av plånbokens storlek. Därför
            vill vi hålla marknad och vinstintressen utanför. Samhället måste
            stå som garant för en likvärdig vård och omsorg. För att säkra
            tillgången på vård och omsorg också i befolkningssvaga områden
            krävs att vi solidariskt via skattesystemet tillför nödvändiga
            resurser.
          </p>
          <p xml:id="i-VVrvqbLxdemdB3jXPAwRYo">
            Kommunernas roll inom hälso- och sjukvården måste stärkas. Hela
            hemsjukvården, även den i ordinärt boende, bör vara ett obligatorisk
            kommunalt ansvar. Det är viktigt att det även finns distriktssköterskemottagningar
            på landsbygden. Vänsterpartiet anslår i sin budgetmotion en betydande
            resursförstärkning till satsningar på bland annat äldreomsorgen.
          </p>
          <p xml:id="i-BFhW5PFACoh93XrdY8WUb9">
            Vänsterpartiet anser att tillgången till läkemedel skall säkras
            även på landsbygden. Vänsterpartiet var motståndare till att apoteksmonopolet
            privatiserades. Att marknadskrafterna skulle ta ansvar för att
            landsbygd och glesare landsbygd skall ha tillgång till medicin
            är att blunda för verkligheten och att inte ta sitt politiska
            ansvar. Vänsterpartiet anser att riksdagen skall ge regeringen
            i uppdrag att skyndsamt ta fram förslag för att garantera landsbygdsbefolkningen
            den service som nämns ovan. Detta bör riksdagen ge regeringen
            till känna.
          </p>
          <head type="h1" xml:id="i-LjMD1zd5L7T9PNpEGGv53N">
            12 Skolpolitik
          </head>
          <p xml:id="i-CcasQ6i4bfPrxdjQZMR3hK">
            Vänsterpartiet står för det livslånga lärandet. Det betyder att
            vi slår vakt om rätten till skola och utbildning oavsett var man
            bor i landet.
          </p>
          <p xml:id="i-TT11mSdV2gYyRyhEuTqFVN">
            I många landsbygdskommuner är utbildningsnivån låg och här är
            det viktigt att det finns en decentraliserad vuxenutbildning och
            ett studiehjälpssystem som ger möjlighet till vuxenstudier och
            kompetensutveckling. Vänsterpartiet ser utbildningssatsningar
            som ett av de viktigaste politikområdena för att bekämpa arbetslösheten,
            minska regionala klyftor och hålla ihop Sverige.
          </p>
          <p xml:id="i-9gjHKDKHf3mscQqpSngzp1">
            Vänsterpartiet är positivt till regionala högskolor och arbetar
            för ett resursfördelningssystem som säkrar deras utveckling. Vi
            vill särskilt värna om högskolornas distansutbildning, som är
            speciellt viktig för landsbygdens medborgare med långa avstånd
            till högskoleorterna.
          </p>
          <p xml:id="i-U8n7cZrtK89AR2naJDUL1j">
            Vänsterpartiet vill se en skolpolitik som bygger på samverkan
            i stället för dagens konkurrensmentalitet. Friskolesystemet är
            ett svartepetterspel som har sitt ursprung i storstadsområdena.
            Idag vet vi att den s.k. friskolereformen redan utarmat små landsbygdskommuners
            gymnasie-, grund- och förskolor. Vänsterpartiet anser att skolor
            inte skall drivas i vinstsyfte. Vi anser att alla elever skall
            har rätt till en bra utbildning i hela landet. Vänsterpartiets
            motion som bifölls av riksdagen med uppdrag till regeringen att
            utvärdera de senaste årens stora skolreformer för att stärka möjligheterna
            till en likvärdig utbildning, ökad kvalitet och en sammanhållen
            skola bör skyndas på.
          </p>
          <head type="h1" xml:id="i-9Foj7ohoBwaa95XJAFKXW5">
            13 Kulturen en livsnerv
          </head>
          <p xml:id="i-EymmpyFDKhi4mquFD4mpnT">
            Kulturen har en given roll även för landsbygden. En ort med rikt
            och varierat kulturliv genererar engagemang och trivsel för medborgare,
            men även för besökare och turister som vill ta del av den. Vänsterpartiet
            värnar därför ett rikt kulturliv för landsbygdskommuners framtida
            utveckling. Teater och dans ska finnas i hela landet där den regionala
            spridningen är ett nationellt ansvar och staten måste garantera
            finansieringen. Digitalbio i hela landet bör främjas, så att även
            mindre orter kan ta del av den bredd i filmutbudet som finns i
            de större städerna.
          </p>
          <p xml:id="i-Qa3nto2HmE4fniueehneq6">
            En annan viktig fråga för Vänsterpartiet är kultur- och musikskolorna
            som skall finnas över hela landet, hålla en god kvalitet och vara
            tillgänglig för alla, oavsett var man bor i landet. Vänsterpartiet
            anser att regeringen skall ta ett nationellt ansvar och återkomma
            inom mandatperioden med förslag som garanterar det som nämns ovan.
            Detta bör riksdagen som sin mening ge regeringen till känna.
          </p>
          <head type="h1" xml:id="i-54YHvh5hM4KokJcfVDDTnf">
            14 Ta tillbaka en del av kraftbolagens vinster
          </head>
          <p xml:id="i-RUFSdAtQEjeEzLDX5V1XCK">
            Vänsterpartiet vill se över möjligheterna att återföra pengar
            till de kommuner och bygder som har vattenkraft, vindkraft och
            gruvor inom sina kommungränser. Det bör ske genom ett lokalt utvecklingskapital.
            Vi föreslår bland annat att 1 öre per producerad kilowatt återförs
            till de kraftsproducerande kommunerna. Vi vill uppmuntra lokalt
            engagemang och lokalt ägande som är en av drivkrafterna för att
            utveckla landsbygden. Vänsterpartiet föreslår att regeringen skyndsamt
            återkommer till riksdagen med förslag enligt ovan. Detta bör riksdagen
            som sin mening ge regeringen till känna.
          </p>
          <head type="h1" xml:id="i-BnayKbFeV9w1xYExFWdZov">
            15 Utökat nordiskt samarbete
          </head>
          <p xml:id="i-UGuL44v7jv4Kqs4yk3axry">
            Vänsterpartiet ser en stor potential i att utveckla det nordiska
            samarbetet över landsgränserna. Vi vill utveckla en nordisk samverkan
            inom regionalpolitiken, framför allt med våra grannländer Norge
            och Finland. Vi har mycket gemensamt och skulle alla tjäna på
            att utveckla samarbetet inom ett flertal områden såsom infrastruktur,
            forskning, kapitalförsörjning för landsbygden, arbetsmarknad och
            service. Därför vill vi att Sverige tar de initiativ som behövs
            för att utveckla en regionalpolitisk samverkan mellan de nordiska
            länderna.
          </p>
          <p xml:id="i-8QV9BY76qszCvwDjyH73TB">
            Konkret och omfattande samverkan mellan länderna är särskilt
            angeläget ifråga om infrastruktur, service och finansiella system.
            Vänsterpartiet föreslår att vi skapar en nordisk infrastrukturpolitik
            där man bygger gemensamt finansierade, ägda och drivna vägar,
            järnvägar och flygplatser.
          </p>
          <p xml:id="i-QogPfkLYcpnYdHGNYB4ns6">
            Vänsterpartiet föreslår att de nordiska lokala sparbankerna och
            andelsbankerna ges möjligheter att stärka småföretagen och deras
            utveckling i regioner utanför de nordiska tätortsregionerna. Vi
            vill låta utreda en gemensam nordisk kompetensbank för de lokala
            banker som finns i Norden detta för att stärka landsbygdsutvecklingen,
            finansieringen av nya jobb och företag samt för att öka bankkonkurrensen.
            Vänsterpartiet kräver att regeringen skyndsamt tar initiativ för
            en kontinuerlig dialog med våra nordiska grannländer om utökad
            samverkan för framtida landsbygds- och regionalpolitisk utveckling
            enligt vad som anges ovan. Detta bör riksdagen ge regeringen till
            känna.
          </p>
        </div>
        <div type="motSignatures">
          <list>
            <item xml:id="i-VtRs8EamvXAo7cqicgG2jR">
              Lars Ohly (V)
            </item>
            <item xml:id="i-FrLpb5iDAnQNuKd2VmqwiU">
              Ulla Andersson (V)
            </item>
            <item xml:id="i-ANUALG7rxmZL4AjosFXCW">
              Hans Linde (V)
            </item>
            <item xml:id="i-PjtB76jB9ebewarrUehWzU">
              Eva Olofsson (V)
            </item>
            <item xml:id="i-RiK7jZuhJ5jYHKLrVBDYri">
              Jonas Sjöstedt (V)
            </item>
            <item xml:id="i-5NjufWMweoBKDqj3QCWKMo">
              Mia Sydow Mölleby (V)
            </item>
            <item xml:id="i-Xjoh19sFLPUcayb2ddfipc">
              Lena Olsson (V)
            </item>
          </list>
        </div>
      </div>
    </body>
  </text>
</TEI>
