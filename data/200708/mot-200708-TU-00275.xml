<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00275">
  <teiHeader>
    <fileDesc>
      <titleStmt>
        <title>Post- och telestyrelsens befogenheter</title>
        <author corresp="i-FnYuSnrPcb2UZaoXY7vjXa">av Mikael Johansson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Post- och telestyrelsens befogenheter</title>
          <idno type="rdwebb">GV02T275</idno>
          <rs type="number">T275</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T275/text</ref>
          <ref type="dokument_url_html">http://data.riksdagen.se/dokument/GV02T275</ref>
          <ref type="dokumentstatus_url_xml">http://data.riksdagen.se/dokumentstatus/GV02T275</ref>
          <ref type="doc">http://data.riksdagen.se/fil/88FF4414-47A5-420C-B600-9FA5CCF52C5B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EUnV4BZmNibaDPEyEQ52DB" type="signed"/>
        <correspContext corresp="i-EUnV4BZmNibaDPEyEQ52DB">
          <note type="signatory" corresp="i-FnYuSnrPcb2UZaoXY7vjXa"/>
        </correspContext>
        <correspAction type="referral" xml:id="i-JUGryyUMd2nnXSPyiLaZCY">
          <date when="2007-10-16"/>
        </correspAction>
        <correspAction type="dismissal" xml:id="i-Qk1jZbbfaCHNEoQeAUJe4R">
          <date when="2007-10-16"/>
        </correspAction>
        <correspAction type="numbering" xml:id="i-5HE7yauYdntR2m5ePVRD1Q">
          <date when="2007-10-04"/>
        </correspAction>
        <correspAction type="submission" xml:id="i-BmQ1wT3n95Mrex7kPhrUL6">
          <date when="2007-10-02"/>
        </correspAction>
        <correspAction type="transfer" xml:id="i-AXfRcn8qaX4e63Sv163eXc">
          <date when="2007-10-01"/>
        </correspAction>
        <correspAction type="assigned" xml:id="i-VwAHUCRZiE4hudGho4JsTm"/>
        <correspContext corresp="i-VwAHUCRZiE4hudGho4JsTm">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-QTvun6ovUzEKiexpcuqFdX">
            Förslag till riksdagsbeslut
          </head>
          <list style="ol">
            <item xml:id="i-EqTY1er1EMc32TzAC1eJXK">
              Riksdagen begär att regeringen lägger fram förslag till ändring
              i postlagen i syfte att stärka Post- och telestyrelsens roll i
              konkurrensfrågor.
            </item>
            <item xml:id="i-8M2bvhK1zkRtGBqcSerbPt">
              Riksdagen begär att regeringen lägger fram förslag till ändring
              i postlagen beträffande postboxar och eftersändning i enlighet
              med vad i motionen anförs.
            </item>
            <item xml:id="i-ETWRUB5AgQJhVrhp1UJANv">
              Riksdagen tillkännager för regeringen som sin mening vad som
              anförs i motionen om pristaket för enstaka brevförsändelser.
            </item>
          </list>
        </div>
        <div type="motContent">
          <head type="h1" xml:id="i-8rSV9hPj2paiujfePtu6sZ">
            Inledning
          </head>
          <p xml:id="i-LYFwUFjDQuFQYtDQkWm6fy">
            Under lång tid har det endast funnits ett företag som distribuerat
            all post. Sedan avregleringen av postmarknaden har ett antal nya
            företag etablerat sig på marknaden, varav de flesta är små enmansföretag.
            Resultatet är dock att de övriga operatörerna endast har 9 % av
            marknaden. Posten har fortfarande 91 %. (Dessa siffror gäller
            den totala mängden adresserade brev. På delmarknaden sändningar
            har Posten 87 % och på delmarknaden enstaka försändelser har Posten
            drygt 99 %. Övriga operatörer 13 % respektive knappt 1 %.)
          </p>
          <p xml:id="i-XHNb1upSBjWULNuBNM1Qi9">
            En förklaring är att tillgången till den postala infrastrukturen
            postboxar, adressändringar, eftersändning av post och postnummersystemet
            har varit på villkor som varit långt ifrån konkurrensneutrala.
            Detta har delvis korrigerats genom det beslut riksdagen fattade
            i juni 1999, delvis emot dåvarande regeringens önskan. Viktiga
            problem kvarstår dock. Den i dag troligen viktigaste förklaringen
            till den bristande konkurrensen på postområdet är att Post- och
            telestyrelsen har ett så begränsat uppdrag vad gäller konkurrensfrågor,
            vilket måste åtgärdas. Trots att Posten inte har agerat i enlighet
            med konkurrenslagen vid flera tillfällen.
          </p>
          <head type="h1" xml:id="i-Q1vniVnrmjMBgZq5tjwYTf">
            Post- och telestyrelsens befogenheter
          </head>
          <p xml:id="i-KCvsDwUYLHXExUCg9M1owV">
            Post- och telestyrelsen har alltså ett begränsat uppdrag vad
            gäller konkurrensfrågor, särskilt om en jämförelse görs med telemarknaden.
            Detta är något som måste åtgärdas. I andra länder har ofta sektorsmyndigheten
            på området ett ansvar även för konkurrens­frågor. Detta är naturligt
            med tanke på att det just är sektorsmyndigheten som besitter sakkompetensen
            på respektive område. I Sverige är det Post- och telestyrelsens
            sakkunskap som behöver utnyttjas i större utsträckning än i dag.
            Det är svårt att på något exakt sätt ange hur viktig denna fråga
            är. Men det är enkelt att begripa att för de små postoperatörerna
            som ofta är enmansföretagare är det av yttersta vikt att konkurrensen
            fungerar på ett juste sätt. Det är också viktigt att konkurrensbrott
            beivras och åtgärdas med stor snabbhet eftersom de små postoperatörerna
            i annat fall kommer att gå i konkurs på grund av bristande ekonomiska
            resurser. Den kommunala upphandlingen av postdistribution är viktig
            för dessa och när denna upphandling inte handläggs på ett korrekt
            sätt blir det stora problem. Detta är en förklaring till att antalet
            postoperatörer minskat från ca 80 till 30 stycken. Post- och telestyrelsen
            kan naturligen följa marknaden närmare och agera snabbare än Konkurrensverket.
            Post- och telestyrelsen har en skyldighet att främja en sund konkurrens
            på teleområdet. Det finns inget särskilt skäl för varför motsvarande
            skyldighet inte finns på postområdet. Den svaga utvecklingen av
            konkurrenssituationen har om något visat att en sådan förändring
            är viktig.
          </p>
          <head type="h1" xml:id="i-UDAj9JQhypVVXwBTdTpQGc">
            Postal infrastruktur
          </head>
          <p xml:id="i-2t8CLyTCuNbyKDiizw9DBY">
            För att postmarknaden ska fungera väl är det viktigt att den
            postala infrastrukturen postboxar, adressändringar, eftersändning
            av post och postnummersystemet tillhandahålls på konkurrensneutrala
            villkor. Det har dock inte varit fallet under lång tid. En viktig
            förklaring till detta har varit att det tidigare endast funnits
            ett företag som distribuerat all post.
          </p>
          <p xml:id="i-5eea92C1Bw46k8MfHcQ9vF">
            Den dåvarande regeringen konstaterade själv i departementspromemorian
            Statens ansvar på post- och betaltjänstområdet i september 1997
            följande:
          </p>
          <p xml:id="i-DmcFbSh2zqxD5C8A2SWHP8">
            Frivilliga överenskommelser mellan parterna har inte visat sig
            vara en framkomlig väg att få till stånd ett önskvärt samutnyttjande
            av infrastrukturen, bl.a. då den dominerande aktören på postmarknaden
            tillika driftansvarig för infrastrukturen inte har något incitament
            att förhandla om samutnyttjandeavtal. (Statens ansvar på post-
            och betaltjänstområdet, Ds 1997:58, s. 123 f.)
          </p>
          <p xml:id="i-57wB3piWR9ThNfGTFNcuRC">
            Regeringen gav därför Post- och telestyrelsen i uppdrag att utreda
            frågan och skynd­samt komma tillbaka med förslag om hur problemen
            skulle åtgärdas. Detta gjorde Post- och telestyrelsen i en rapport
            under våren 1998, varefter den skickades ut på remiss. Remissyttranden
            gav ett överväldigande stöd till Post- och telestyrelsens förslag.
            Därför var det förvånande när regeringen endast valde att åtgärda
            vissa delar av problemen och återigen gav Post- och telestyrelsen
            i uppdrag att åstadkomma frivilliga överens­kommelser, dvs. något
            som regeringen själv i sitt utredningsuppdrag till Post- och telestyrelsen
            har konstaterat är mer eller mindre omöjligt.
          </p>
          <p xml:id="i-Y3AAmFizjne1yQrMPEdQ74">
            Riksdagens beslut 1999 skärpte förslagen i regeringens proposition
            i en mer konkurrensneutral riktning. Tillgången till den postala
            infrastrukturen har också avsevärt förbättrats men det finns fortfarande
            områden där parterna på postmarknaden inte lyckats komma överens
            om fullgoda lösningar. Efter 17 år av konkurrens på postmarknaden
            har alltså ännu inte alla företag tillgång till den postala infrastrukturen
            på lika villkor.
          </p>
          <head type="h1" xml:id="i-AeXcxmbJWusDnJwSY776JM">
            Postboxar och eftersändning
          </head>
          <p xml:id="i-Rwmh5NxSQU4mhwfFTKft5Y">
            I propositionen anges att den befintliga möjligheten för myndigheten
            att utfärda föreläggande för efterlevnaden av postlagen även gäller
            de nu föreslagna reglerna om tillgången till anläggningar för
            postöverlämning. Detta borde inte endast ha angivits för postboxanläggningarna
            utan även vad gäller villkoren för eftersändning utanför eget
            distributionsområde och s.k. privat eftersändning. Jag menar därför
            att riksdagen som sin mening uttalar att Post- och telestyrelsens
            föreskrivningsrätt enligt 17 § postlagen även ska gälla villkoren
            för eftersändning utanför eget distributionsområde och s.k. privat
            eftersändning.
          </p>
          <p xml:id="i-UyTVJKFLVeeoTiZWAJ7EYY">
            Jag önskar också att nuvarande regering återkommer i denna fråga
            eftersom tillgången på postboxarna inte ens i dag regleras på
            konkurrensneutrala villkor. Trots att dåvarande regeringen angivit
            i sin proposition att tillgången ska regleras på konkurrensneutrala
            och icke-diskriminerande villkor i förhållande till Postens egen
            verksamhet har detta inte efterlevts. Därför bör regeringen återkomma
            till riksdagen med förslag om hur tillgången till postboxar och
            eftersändning ska regleras för att det inte ska råda någon diskriminering
            mellan postföretagen.
          </p>
          <head type="h1" xml:id="i-Gd5tuNyWLcWjiHQiro6BmS">
            Pristaket för enstaka brevförsändelser
          </head>
          <p xml:id="i-NeaQLbfb9iaFvEEcJN9QoR">
            I proposition 1997/98:127 föreslog regeringen att den skulle
            få ett bemyndigande av riksdagen att föreskriva att priser för
            tjänster som ingår i postverksamhet inte får överstiga vissa nivåer.
            I 9 § postförordningen skrevs därefter in att Posten AB inte får
            höja priset med mer än konsumentprisindex (KPI). Posten AB fick
            dock möjligheten att avrunda till närmaste femtiotal öre även
            om detta temporärt skulle innebära att höjningen blir större än
            förändringen i KPI. Detta utnyttjades av Posten med en höjning
            med 10 % den 1 januari 2003.
          </p>
          <p xml:id="i-RDMmoBFSg3BpNMJ1TPoXNW">
            Utgångspunkten för denna förändring var att Posten AB höjt priset
            för enstaka försändelser med 30 % den 1 mars 1997 genom att använda
            sig av det tidigare pristakets konstruktion på ett sätt som inte
            varit avsikten. Bruket av det tidigare genomsnitts­indexet kunde
            genom ändringar i vissa grundförutsättningar ge stora skillnader
            i det utrymme som fanns för Posten AB att höja portot utan att
            pristaket överskreds genom valet av viktning för rabatterade frimärken.
            Det nya pristaket infördes för att skydda samtliga kunder till
            Posten AB på marknaden för enstaka brevförsändelser. Det har varit
            särskilt viktigt för ett stort antal småföretagare och privatpersoner
            som endast har Posten AB att gå till när de ska skicka post.
          </p>
          <p xml:id="i-GEjnc7KzWPf4bJ5vzo5suN">
            Posten AB har vid upprepade tillfällen begärt hos regeringen
            att få höja priset med hänvisning till att deras kostnader har
            ökat mer än vad KPI gjort. Posten vill byta index med hänvisning
            till att KPI inte speglar kostnadsutvecklingen på ett relevant
            sätt. Det har dock aldrig varit avsikten att indexet skulle spegla
            kostnadsutvecklingen. Valet av prisindexet KPI gjordes eftersom
            det fanns ett skyddsbehov och riksdagen ville att prisutvecklingen
            för dessa tjänster inte skulle överstiga inflationen. Med tanke
            på att Posten AB fortfarande har över 99 % av marknaden för enstaka
            försändelser kvarstår detta skyddsbehov. Det är därför naturligt
            att Glesbygdsverket, Konsumentverket och Post- och telestyrelsen
            ställt sig bakom ett bibehållande av pristaket i sitt särskilda
            yttrande till Post- och kassaserviceutredningens betänkande (SOU
            2005:5).
          </p>
          <p xml:id="i-NpYBRh1k9smX5GKkThjcsS">
            Miljöpartiet ställde sig bakom regeringens förslag 1998 i denna
            del om att regeringen skulle utforma ett nytt pristak. Men tanken
            var alltså inte att regeringen skulle göra avsteg från skyddsbehovet
            för att anpassa det till ökade kostnader för Posten AB. Detta
            bör ges regeringen till känna.
          </p>
          <p xml:id="i-B9QbKdQRTm22ZnPk71jEJV">
            Trafikutskottet har anfört följande:
          </p>
          <p xml:id="i-Lv4TyBxjXnJn1f6D5Ne8FZ">
            Utskottet anser således att det inte finns skäl att tillåta en
            ytterligare prishöjning över den allmänna prisnivån som finns
            i det pristak som gäller i dag. Det är inte rimligt att det skall
            bli ännu mer lönsamt på kundernas bekostnad när dessa saknar alternativ
            till Posten för denna typ av försändelser. En förändring av gällande
            pristak för enskilda försändelser är inte acceptabel (2005/06:TU3,
            s. 14).
          </p>
        </div>
        <div type="motSignatures">
          <list>
            <item xml:id="i-9PBd4fxKxPCNX8qUF4p3uN">
              Mikael Johansson (mp)
            </item>
          </list>
        </div>
      </div>
    </body>
  </text>
</TEI>
