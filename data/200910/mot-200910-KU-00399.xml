<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00399">
  <teiHeader>
    <fileDesc>
      <titleStmt>
        <title>Värdekommission</title>
        <author corresp="i-HjPigHCUUbP6JJ2YrjUvgj">av Michael Anefur m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Värdekommission</title>
          <idno type="rdwebb">GX02K399</idno>
          <rs type="number">K399</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K399/text</ref>
          <ref type="dokument_url_html">http://data.riksdagen.se/dokument/GX02K399</ref>
          <ref type="dokumentstatus_url_xml">http://data.riksdagen.se/dokumentstatus/GX02K399</ref>
          <ref type="doc">http://data.riksdagen.se/fil/7F38BF90-1A63-414B-8EE9-0AFB1996104E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HjPigHCUUbP6JJ2YrjUvgj</idno>
            <name>Michael Anefur</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Bs6HAugbEikWxWig1ej69y</idno>
            <name>Lennart Sacrédeus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-5jLvgtZLz4tn3NhaKToY29</idno>
            <name>Holger Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XZ1psmgvPi5WsW9R4EF75L" type="signed"/>
        <correspContext corresp="i-XZ1psmgvPi5WsW9R4EF75L">
          <note type="signatory" corresp="i-HjPigHCUUbP6JJ2YrjUvgj"/>
          <note type="signatory" corresp="i-Bs6HAugbEikWxWig1ej69y"/>
          <note type="signatory" corresp="i-5jLvgtZLz4tn3NhaKToY29"/>
        </correspContext>
        <correspAction xml:id="i-T3Xa9BNzfx8393wQKt6bka" type="numbering">
          <date when="2009-10-08"/>
        </correspAction>
        <correspAction xml:id="i-6a9PZ6nS3rBHpMzoHKGf3t" type="submission">
          <date when="2009-10-06"/>
        </correspAction>
        <correspAction xml:id="i-TKanJt6FVxqyxNrpR5c3FE" type="transfer">
          <date when="2009-10-05"/>
        </correspAction>
        <correspAction xml:id="i-8PEVYiXmdxds2qjdCMXkwz" type="assigned"/>
        <correspContext corresp="i-8PEVYiXmdxds2qjdCMXkwz">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HbYAm7rLGR5zK1pjF1tPCb" type="motBody">
        <div xml:id="i-EC3s1xSw3WP8gv4n7b3Li8" type="motProposal" subtype="förslag">
          <head xml:id="i-4WmZzEDKoT8FJMUuptBanL">
            Förslag till riksdagsbeslut
          </head>
          <p xml:id="i-Bv6BeQ74AC8UVaNwdbZV9h">
            Riksdagen tillkännager för regeringen som sin mening vad som
            anförs i motionen om behovet av en värdekommission för att stimulera
            en bred offentlig debatt om samhällsgemenskapens grund, det unika,
            lika och okränkbara människovärdet samt de mänskliga fri- och
            rättigheterna.
          </p>
        </div>
        <div xml:id="i-4Rtq3XmPHXQ5Tua5iqY9e5" type="motContent">
          <head xml:id="i-KTvpj2nMMdwfKgZZN2CLaf" type="h1">
            Ett samhälle måste bygga på tillit
          </head>
          <p xml:id="i-Tsp546BSFun5dNL5APhDbw">
            Att känna tillit till och förtroende för sin omgivning är av
            avgörande betydelse för ett gott liv. Till vårt samhälles bristsjukdomar
            räknas idag den svaga tilliten. Det är allvarligt därför att inget
            samhälle i längden kan fungera utan tillit. Ett gott samhälle
            bygger på att människor litar på varandra och på samhällets institutioner.
          </p>
          <p xml:id="i-3fBRD1rw15jApsAgtq98Y6">
            Även ekonomerna har visat att inte heller de hårda ekonomiska
            strukturerna fungerar utan tillit. När vi sluter ett avtal, gör
            en affärsuppgörelse, måste vi kunna lita på att vår motpart är
            beredd att uppfylla det som ställts i utsikt. Om utgångspunkten
            vore att snarast bryta ett ingånget avtal skulle inte affärslivet
            fungera. Möjligen kan advokater tjäna rejält med pengar i ett
            sådant samhälle, men ingen vill ha det så. De flesta strävar efter
            ett samhälle där förtroende och tillit finns med i alla mänskliga
            relationer: i familjen, i skolan, i arbetslivet, i vänkretsen,
            i kontakterna med de offentliga myndigheterna.
          </p>
          <p xml:id="i-YVLzea5xdhHrCx219socoE">
            Tillit uppstår inte av sig själv. Den grundas i värden. Sociala
            relationer bygger på ömsesidighet. Denna ömsesidighet fungerar
            inte utan att barnen redan som små fått inplanterat de goda värdena.
            Värdeöverföringen och träningen i att kontrollera sina impulser
            under de tidiga åren är helt centrala för att kunna leva ett bra
            liv i relation med andra människor.
          </p>
          <p xml:id="i-Bz7Xgs8Gt1rfWZwfb3bA5E">
            Varje dialog, varje diskussion, blir till en meningslöshet, om
            det inte hos de diskuterande finns ett gemensamt etiskt minimum,
            en gemensam uppsättning värden och värderingar, ett fundament
            för dialogen. Och det är just de frågeställningarna och den analysen
            som är de försummade i svensk allmänpolitisk debatt. Inget samhälle
            kan bestå utan ett grundläggande etiskt minimum. Men om ingen
            bryr sig om att utkristallisera och diskutera och förklara detta
            minimum, är risken uppenbar att det faller i glömska och ersätts
            av ett moraliskt gungfly.
          </p>
          <p xml:id="i-NLVkdkTeEZzHbVTmMrMWRg">
            Det sätt på vilket vi upplever och tolkar världen beror i mycket
            hög grad på det slags idéer som fyller våra sinnen, skrev filosofen
            och ekonomen E. F. Schumacher för ett trettiotal år sedan. Att
            föra en debatt om dessa idéer borde därför vara centralt i allt
            samhällsengagemang.
          </p>
          <p xml:id="i-DtD4bKYatPk44QgcPcng5u">
            De politiska partierna är inte de mest centrala signalgivarna
            när det gäller överförande av värden och värderingar. Familjen
            är givetvis den viktigaste. Skolan, medierna, artister och kamrater,
            ungdomsledare och andra vuxna står för en stor del av påverkan.
            Lagstiftaren deltar också genom att lagstiftning syftar till att
            vara normerande.
          </p>
          <p xml:id="i-GBYBoTqUedTv3JWRcbe8xN">
            I politiken finns det behov av samtal och debatt kring de grundläggande
            mänskliga värdena. Politiska beslut som fattas av riksdag, landsting/regioner
            och kommuner ska vara grundade på ett godtagbart värdemönster.
            Politiska beslut måste bygga på en realistisk bild av människan.
          </p>
          <head xml:id="i-WyvheyisQg3rV7QbK8CKaR" type="h1">
            Människosynen är avgörande
          </head>
          <p xml:id="i-3z8Pg7BYB26gBQxb3gnZyc">
            För Kristdemokraterna har frågan om människosynen alltid varit
            den centrala i det politiska arbetet. Kulturtraditionen påverkar
            självfallet värde- och normsystemet i ett samhälle. Sverige finns
            inom den västerländska kulturkretsen som starkt präglats av kristet
            och humanistiskt tänkande. Den värdebas som skapats inom denna
            tradition utgör en god grund för uppbyggandet av en människovärdig
            miljö det vi kallar ett gott samhälle.
          </p>
          <p xml:id="i-BkXBSnZL1uQ5womiwDS9DX">
            Mycket av vår samtid karakteriseras av osäkerhet, ibland förvirring,
            ett sökande efter mål och mening samt värden som håller. Det är
            viktigt att även politikerna möter dessa behov på ett naturligt
            sätt.
          </p>
          <p xml:id="i-opv2taucsKJWFsmn4tVoN">
            Tidigare har Kristdemokraterna pekat på det norska exemplet med
            en värdekommission. Förslaget har väckt kritik från flera håll.
            Man ska inte skriva folk på näsan när det gäller ställningstagande
            i etiska frågor. Men det har heller inte varit syftet med en värdekommission.
            Till det politiska ledarskapet hör också möjligheten att starta
            en diskussion och att försöka leda den in på meningsfulla områden
            även om politiker i dessa sammanhang ska akta sig för att komma
            med facit. Regeringen och de politiska partierna har i andra sammanhang
            varit angelägna om att bidra till att debatt skapas kring olika
            frågor.
          </p>
          <p xml:id="i-95dKhnN6Dnm1TN4twyC5aT">
            Grundlagsutredningen är t.ex. så uppbyggd att ett av syftena
            med den är att stimulera debatten kring frågeområdet. Andra utredningar
            har haft uppdrag av liknande karaktär. Själva angreppssättet att
            stimulera debatt vilket en värdekommission borde ha till huvuduppgift
            är alltså inte främmande för svensk tradition.
          </p>
          <p xml:id="i-VMUpuXRjKeCjqhEhtrTowa">
            Regeringen har tidigare också tillsatt en etikkommission för
            en del av samhällslivet, nämligen företagandet. Argumentet mot
            en värde- eller etikkommission för hela samhällslivet har därmed
            undanröjts.
          </p>
          <head xml:id="i-MxEDxSpii8yfGUe7Zerz3r" type="h1">
            Den norska värdekommissionen
          </head>
          <p xml:id="i-Mco74XJs1UfNXgZpn9zmjX">
            Den norska värdekommissionens uppdrag formulerades så här:
          </p>
          <p xml:id="i-K4Nsgumx9oSDRmvtogabLR">
            Huvudmålet är att bidra till en bred, värdemässig och samhällsetisk
            mobilisering för att stärka positiva gemenskapsvärden och ansvar
            för miljön och samhällsgemenskapen. Det är viktigt att motverka
            likgiltighet och främja personligt ansvar, deltagande och demokrati.
          </p>
          <p xml:id="i-VuSTdPwj37takBaVFfrzvv">
            Den skall bidra till att skapa större insikt om värdefrågor och
            etiska problemställningar på ett sådant sätt att våra liv som
            enskilda, vår kultur och samhällsutveckling och vårt förhållande
            till naturen i större grad kan präglas av insiktsfulla värdeval.
          </p>
          <p xml:id="i-22jYGwt8TgYByJqBqhLMgN">
            Utan tvivel skapade kommissionens arbete en bred debatt i Norge,
            bredare än något annat tidigare statligt initiativ där.
          </p>
          <head xml:id="i-8aKQUzBemNzeqMhnjCtN1" type="h1">
            En svensk värdekommission
          </head>
          <p xml:id="i-TRkuseiKgMGfGHdH6ybqzf">
            För en svensk värdekommission går det utmärkt att använda sig
            av det grundläggande upplägg som den norska värdekommissionen
            hade. Där finns en mängd spännande ansatser som kan användas för
            att belysa etikens eller värdebasens betydelse för olika samhällsområden.
          </p>
          <p xml:id="i-MG3bbEHWidDm2P2SndywAd">
            Sverige bör, i syfte att bredda och entusiasmera den etiska diskussionen
            med sikte på samhällets fundament och därmed de mänskliga fri-
            och rättigheterna, tillsätta en värdekommission. Detta bör ges
            regeringen till känna.
          </p>
        </div>
        <div xml:id="i-K3YmZjnBmypSJgEpiB1N2h" type="motSignatures">
          <list xml:id="i-9A7ccvm5VLuJhzQxXSo4C6">
            <item xml:id="i-TuZTLqarHNg72EMwfQFpBa" who="i-HjPigHCUUbP6JJ2YrjUvgj">
              Michael Anefur (kd)
            </item>
            <item xml:id="i-A7hmjmMJbeWLp4pj5vXkXE" who="i-Bs6HAugbEikWxWig1ej69y">
              Lennart Sacrédeus (kd)
            </item>
            <item xml:id="i-TQ4c1YodnwsGwpuNMoA3Kf" who="i-5jLvgtZLz4tn3NhaKToY29">
              Holger Gustafsson (kd)
            </item>
          </list>
        </div>
      </div>
    </body>
  </text>
</TEI>
