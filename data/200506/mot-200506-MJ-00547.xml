<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_547/mot_200506_MJ_547-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ547 pnr: c798
          </p>
          <p>
            Motion till riksdagen 2005/06:MJ547
          </p>
          <p>
            av Kenneth Johansson och Eskil Erlandsson (c)
          </p>
          <p>
            Rovdjur
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om behovet av att vidta de åtgärder som behövs
            för att den nationella rovdjurspolitiken skall revideras.
          </p>
          <p>
            Motivering
          </p>
          <p>
            Sedan riksdagen 2001 beslutade anta propositionen Sammanhållen
            rovdjurspolitik (2000/01:57) har stora förändringar skett vad
            gäller flera arters numerär och utbredning. Den omfattande forskning
            som bedrivs har därtill gett oss allt bättre kunskapsunderlag
            om såväl arternas biologi som om sociala aspekter på rovdjursfrågan.
            Enkätstudier om lokalbefolkningens inställning till rovdjur har
            t.ex. visat att många som bor i glesbygdskommuner är starkt kritiska
            till dagens rovdjurspolitik. Förutsättningarna har i flera avseenden
            förändrats så markant att det är hög tid att revidera rovdjurspolitiken.
            När miniminivån för björn fastställdes till 1000 individer bedömdes
            stammen vara av ungefär denna storlek. Efter en studie av DNA
            i björnspillning har konstaterats att stammen är ungefär dubbelt
            så stor (1600 — 2800 individer). När miniminivån 300 lodjursföryngringar
            fastställdes, utan att någon ingående konsekvensanalys genomfördes,
            var tillgången på bytesdjur — främst rådjur — mycket större än
            idag. En ny vetenskaplig bedömning av den ”ekologiska bärkraften”
            för lodjur visar att lodjursstammen i Mellansverige har stagnerat
            till följd av ett vikande bytesunderlag. Trots att det finns starka
            rådjursstammar i stora delar av Götaland gjorde forskarna som
            skrev rapporten bedömningen att det är tveksamt om man kan uppfylla
            det nationella målet på 300 föryngringar om inte lodjuren lyckas
            kolonisera Götaland i en helt annan utsträckning än vad vi ser
            idag. Vargstammen närmar sig etappmålet på 20 föryngringar då
            en utvärdering inför ett nytt beslut skall genomföras. Ett problem
            i
          </p>
          <pb facs="riksdagen-motions-pdf/data/200506/mot_200506_MJ_547/mot_200506_MJ_547-0002.pdf"/>
          <p>
            2005/06:MJ547
          </p>
          <p>
            sammanhanget är att stammen är starkt koncentrerad i några få
            mellansvenska län. Eftersom dessa områden också har starka stammar
            av lo och björn får ett begränsat område, cirka en tredjedel av
            landet, bära konsekvenserna för djurhållning, jaktutövning etc.
            av en stor del av landets rovdjursstammar. En brist i dagens rovdjurspolitik
            är också att den saknar tydliga mål för hor stora stammar vi bör
            sträva efter. I Sammanhållen rovdjurspolitik definierades endast
            miniminivåer och etappmål. När regionala mål för rovdjur diskuterats
            på länsnivå har kraven på att fastställa maximinivåer växt sig
            starka. Med en björnstam som är dubbelt så stor som fastställd
            miniminivå, är det inte oväntat många som frågar sig på vilken
            nivå stammen skall balanseras. I varglänen efterlyser många tydliga
            mål nationellt och regionalt, för hur stor vargstam som kan accepteras.
            Om rovdjurspolitiken skall bli framgångsrik är det viktigt att
            lokalbefolkningen har förståelse för fastställda mål och tillämpningen
            av förvaltningen. De förhållanden som redovisats understryker
            vikten av att med utgångspunkt från dagens kunskapsunderlag ompröva
            och revidera vårt lands rovdjurspolitik. Detta bör ges regeringen
            till känna.
          </p>
          <p>
            Stockholm den 3 oktober 2005
          </p>
          <p>
            Kenneth Johansson (c) Eskil Erlandsson (c)
          </p>
        </div>
      </div>
    </body>
  </text>
</TEI>
