<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00483">
  <teiHeader>
    <fileDesc>
      <titleStmt>
        <title>Trygghet och rättvisa i boendet</title>
        <author corresp="i-D9iCNaqxQvuHFjK2SSEFvT">av Carina Moberg m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Trygghet och rättvisa i boendet</title>
          <idno type="rdwebb">GX02C483</idno>
          <rs type="number">C483</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C483/text</ref>
          <ref type="dokument_url_html">http://data.riksdagen.se/dokument/GX02C483</ref>
          <ref type="dokumentstatus_url_xml">http://data.riksdagen.se/dokumentstatus/GX02C483</ref>
          <ref type="doc">http://data.riksdagen.se/fil/F86822ED-464F-4496-A432-D6B302E597B6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D9iCNaqxQvuHFjK2SSEFvT</idno>
            <name>Carina Moberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-BNs9NctwwvjUQnQxyESNVd</idno>
            <name>Eva Sonidsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-K5zTLSXt1UWyYngcbEuofY</idno>
            <name>Kristina Zakrisson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9rzEiT5qs2rumTNiqr6kVD</idno>
            <name>Rose-Marie Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3QdDeeq75YJTRSUpU97mx9" type="signed"/>
        <correspContext corresp="i-3QdDeeq75YJTRSUpU97mx9">
          <note type="signatory" corresp="i-D9iCNaqxQvuHFjK2SSEFvT"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-BNs9NctwwvjUQnQxyESNVd"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-K5zTLSXt1UWyYngcbEuofY"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-9rzEiT5qs2rumTNiqr6kVD"/>
        </correspContext>
        <correspAction xml:id="i-G8yX5m8FPo6G4aCAgYmTx2" type="numbering">
          <date when="2009-10-08"/>
        </correspAction>
        <correspAction xml:id="i-WmguUyMYVghxwvNBofaxTF" type="submission">
          <date when="2009-10-06"/>
        </correspAction>
        <correspAction xml:id="i-Gr79auEcZa5CrWF1se2cHw" type="transfer">
          <date when="2009-10-06"/>
        </correspAction>
        <correspAction xml:id="i-7SSe2vcUPyfwQj2fK2rHs8" type="assigned"/>
        <correspContext corresp="i-7SSe2vcUPyfwQj2fK2rHs8">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XjLdXcnSFUrBY8F2AeJaeg">
            Förslag till riksdagsbeslut
          </head>
          <list style="ol">
            <item xml:id="i-4gJ7YV71tsTa4RkDxhMCmV">
              Riksdagen tillkännager för regeringen som sin mening vad som
              anförs i motionen om införande av ett nytt stöd för byggande av
              klimatsmarta hyresrätter.
            </item>
            <item xml:id="i-UnS5uryCaDgTkjGnmFTnSi">
              Riksdagen tillkännager för regeringen som sin mening vad som
              anförs i motionen om behovet av ökad samverkan mellan stat, kommun,
              näringsliv och boende för att fler attraktiva bostadsområden ska
              kunna utvecklas.
            </item>
            <item xml:id="i-82LmSpUNEjowRYGDdSV5wK">
              Riksdagen tillkännager för regeringen som sin mening vad som
              anförs i motionen om behovet av upprustning och renovering i de
              s.k. miljonprogramsområdena.
            </item>
            <item xml:id="i-5m7TjZGHPKRhQoQdPZqVdS">
              Riksdagen tillkännager för regeringen som sin mening vad som
              anförs i motionen om hyresrättens betydelse för arbetsmarknaden.
            </item>
            <item xml:id="i-LSpt7414Rxu2m7ekVtChfp">
              Riksdagen tillkännager för regeringen som sin mening vad som
              anförs i motionen om hyressättningen.
            </item>
            <item xml:id="i-5unbkwvtiy3urjFitZtDxj">
              Riksdagen tillkännager för regeringen som sin mening vad som
              anförs i motionen om allmännyttans betydelse som bostadspolitiskt
              instrument.
            </item>
            <item xml:id="i-6f6gUxuMkfk4oAVnmYzVjs">
              Riksdagen tillkännager för regeringen som sin mening vad som
              anförs i motionen om utförsäljningarna av allmännyttiga hyresrätter.
            </item>
            <item xml:id="i-UAWcKtNcTMkfgR5mRXgRko">
              Riksdagen tillkännager för regeringen som sin mening vad som
              anförs i motionen om regler vid ombildning av allmännyttig hyresrätt
              till bostadsrätt.
            </item>
            <item xml:id="i-LbHDK2fdcyuRuMCcxq8H9p">
              Riksdagen tillkännager för regeringen som sin mening vad som
              anförs i motionen om bostadsrätten som upplåtelseform.
            </item>
            <item xml:id="i-4S7cBkf6YxEsifE52okA7W">
              Riksdagen tillkännager för regeringen som sin mening vad som
              anförs i motionen om en översyn av lagstiftningen för att stärka
              hyresgästinflytandet vid förbättrings- och ändringsarbeten.
            </item>
            <item xml:id="i-6sM6gUtGcFpzjxgFtJAC9D">
              Riksdagen tillkännager för regeringen som sin mening vad som
              anförs i motionen om rättvisa villkor mellan upplåtelseformerna.
            </item>
            <item xml:id="i-BQMpB3Wz31do8XJ5JkgVTC">
              Riksdagen tillkännager för regeringen som sin mening vad som
              anförs i motionen om betydelsen av att garantera bruksvärdeshyror
              vid uthyrning i andra hand.
            </item>
            <item xml:id="i-A5tJ3oAeezB5YY2d9zMBo6">
              Riksdagen tillkännager för regeringen som sin mening vad som
              anförs i motionen om att stärka statens roll som kunskapsspridare.
            </item>
            <item xml:id="i-G5WHPCNRxzRVx64nWMfwZ3">
              Riksdagen tillkännager för regeringen som sin mening vad som
              anförs i motionen om behovet av att se över regelverket kring
              byggfelsförsäkring.
            </item>
            <item xml:id="i-GdJVJd5Zf2vqUUAvMb6UVB">
              Riksdagen tillkännager för regeringen som sin mening vad som
              anförs i motionen om att se över tomträttslagstiftningen.
            </item>
            <item xml:id="i-PCD2m4R1FtHg1USKNFZKxq">
              Riksdagen tillkännager för regeringen som sin mening vad som
              anförs i motionen om översyn av utsökningsbalkens regler.
            </item>
          </list>
        </div>
        <div type="motContent">
          <head xml:id="i-AWLLGwXmA8JnyT6W5GC7To" type="h1">
            Motivering
          </head>
          <p xml:id="i-45pa6aFgdQcp6kv12d3Muh">
            Alla människor, inte bara de med särskilt goda ekonomiska förutsättningar,
            ska ha möjlighet att leva i bra bostäder till rimliga kostnader
            i en trygg och attraktiv boendemiljö. Den växande arbetslösheten
            i Sverige innebär att många hushåll får en kraftigt försämrad
            ekonomi. En osäker hushållsekonomi riskerar att leda till otrygghet
            i boendet, oavsett boendeform. Socialdemokraterna menar att trygghet
            i boendet är avgörande för att var och en av oss ska kunna utvecklas
            och bidra till vår gemensamma välfärd.
          </p>
          <p xml:id="i-Jy6iJUiwrFi5VBUq5vFWuH">
            Blandade upplåtelseformer med såväl hyresrätt, bostadsrätt, äganderätt
            som kooperativa hyresrätter i fler attraktiva bostadsområden öppnar
            möjligheter för en ökad rörlighet på bostadsmarknaden. En väl
            fungerande bostadsmarknad med hög rörlighet utan inlåsningseffekter
            är i sin tur en förutsättning för en väl fungerande arbetsmarknad,
            ökad sysselsättning och tillväxt i ekonomin. Därför är en fungerande
            bostadsmarknad med blandad bebyggelse en både nationell och lokal
            angelägenhet. Ett nära samarbete med näringsliv, intresseorganisationer
            och boende är också av avgörande betydelse.
          </p>
          <p xml:id="i-DKwti5shzEf9gf2Pewwnp8">
            Socialdemokraterna menar att de bostadspolitiska verktygen behöver
            utvecklas. Det krävs nya och skarpare verktyg för att trygga bostadsförsörjning,
            skapa rättvisa mellan olika boendeformer och skapa fler attraktiva
            bostadsområden där människor vill och kan bo. Bostadsbyggandet
            behöver öka markant från nuvarande katastrofalt låga nivåer. Stabila
            och långsiktiga regelverk måste skapas. För detta krävs en social
            bostadspolitik som ser till varje boendes rätt att bo tryggt och
            på rättvisa villkor, oavsett boendeform.
          </p>
          <head xml:id="i-PGgsXaeFGv1wrP3K5ua1XS" type="h1">
            Attraktiva bostadsområden
          </head>
          <p xml:id="i-TvYq75QesVTs8daez5ArhE">
            Socialdemokraterna vill se fler attraktiva bostadsområden. Vi
            vill ha ett samhälle med minskade klyftor och ökad social sammanhållning.
            Vi vill se bostadsområden med bättre variation där bostäder, affärer,
            restauranger och arbetsplatser blandas och tillgången till kommunikationer
            är god. Lokal samverkan mellan boende, kommun, bostadsföretag,
            föreningsliv och näringsliv kan mobilisera den kraft som krävs
            för att lyfta hela områden och göra att fler människor kan komma
            till sin rätt och förverkliga sina livsprojekt och drömmar. Vi
            vill minska trångboddheten bland familjer med många barn eller
            med en ensam försörjare. Tillgängligheten behöver öka. Vi behöver
            stärka den sociala infrastrukturen i samhället, och där utgör
            bostaden och boendemiljön en viktig del. Det ställer krav på ökad
            nybyggnation av bostäder såväl som kompletteringsbebyggelse och
            omfattande renoverings- och utvecklingsprogram av befintligt bostadsbestånd.
            För att nå framgång krävs en tillräcklig lagstiftning och ett
            gemensamt ansvarstagande mellan alla berörda aktörer på bostadsmarknaden.
          </p>
          <p xml:id="i-HkS35EbXZazoHZEWEUWkFX">
            För att stimulera en ökad nybyggnation föreslår Socialdemokraterna
            att ett nytt investeringsstöd för byggande av klimatsmarta hyresrätter
            införs. Vi ser ett behov av ett statligt investeringsstöd för
            hyresrätter, inte minst för att öka möjligheten för ungdomar och
            studerande att få en bostad. Stödet ska stimulera byggandet av
            miljövänliga hyresbostäder med överkomliga hyror. En viktig del
            i denna politik är att genom nyproduktion stimulera flyttkedjor
            som omfattar breda grupper i samhället.
          </p>
          <p xml:id="i-79x7bLHtSj7BofeqXgm1y6">
            Vi anser även att det är viktigt att kommunerna, liksom staten,
            bedriver en aktiv markpolitik som kan bidra till attraktiva bostadsmiljöer
            med varierat utbud av bostäder till rimliga boendekostnader. Den
            lagstiftning som finns gällande markanvändning är oklar och många
            kommuner prövar sig fram och hoppas ingen överklagar eller på
            annat sätt motsätter sig de konstruktioner som nu används. Lagstiftningen
            bör därför ses över.
          </p>
          <p xml:id="i-GcaZBFcJdpYZzqf4RM8Uhf">
            Stora delar av de områden som byggdes under de så kallade miljonprogramsåren
            är i behov av upprustning, och det gäller inte bara husen utan
            områdena i sin helhet. Denna centrala utmaning för bostadspolitiken
            är också en strategisk möjlighet till utveckling och förnyelse
            en möjlighet som nu måste tas tillvara. Socialdemokraterna menar
            att det krävs en ökad samverkan mellan såväl stat, kommun, näringsliv
            som boende för att fler attraktiva bostadsområden ska kunna utvecklas.
            Genom att alla aktörer samverkar för en bättre boendemiljö ökar
            förutsättningarna för ett framgångsrikt arbete. Detta är också
            avsikten med Socialdemokraternas förslag till Miljardprogram för
            miljonprogrammen.
          </p>
          <head xml:id="i-CkFDHfXFbJV8RFW7N2GmG" type="h1">
            Allmännyttan och andra fastighetsägare
          </head>
          <p xml:id="i-FJK4Q4ZbMgK34tn7XGqMEK">
            De allmännyttiga bostadsbolagen är ett av kommunens viktigaste
            verktyg för att klara bostadsförsörjningen. De utmärkande dragen
            för svensk allmännytta är att bostadsföretagen ägs, med några
            få undantag, helt eller huvudsakligen av kommunen, att de drivs
            utan vinstsyfte och är öppna för alla, inte bara för mindre resursstarka
            hushåll. Den svenska allmännyttan skiljer sig därmed från sin
            motsvarighet i många andra länder, där fokus istället riktas mot
            social housing med fokus på svagare grupper på bostadsmarknaden.
            Allmännyttan ska även i framtiden erbjuda bra bostäder till breda
            grupper.
          </p>
          <p xml:id="i-WtREwZKUVbf1vtsrAd9toN">
            Vi socialdemokrater vill fortsätta att utveckla de allmännyttiga
            bostadsföretagen på ett sådant sätt att ägarna ges professionella
            möjligheter att ta sitt bostadspolitiska ansvar. I det sammanhanget
            bör en tydlig definition av begreppet fastställas och ett socialt
            uppdrag formuleras. Det kan därför behöva övervägas om det krävs
            en större tydlighet gentemot kommunerna om att leva upp till sitt
            bostadsförsörjningsansvar och då särskilt ansvaret om boende till
            rimliga kostnader. För detta kan även de bostadspolitiska verktyg
            kommunerna har att tillgå behöva förbättras. Kommunernas bostadsförsörjningsansvar
            bör baseras på kunskap om de verkliga behoven på bostadsmarknaden
            och arbetsmarknaden. Det är angeläget att kommunerna genom de
            allmännyttiga bostadsföretagen bidrar till ett varierat utbud
            på de lokala bostadsmarknaderna. På så vis förbättras möjligheterna
            för den enskilde att bo i en bra bostad, vilket är ett viktigt
            välfärdspolitiskt mål, samtidigt som utveckling inom näringsliv
            och arbetsmarknad främjas.
          </p>
          <p xml:id="i-6CAnPkavs98ozCYkgXdxVY">
            De kommunala bostadsföretagen bör driva verksamheten enligt affärsmässiga
            principer och utan vinstsyfte inom ramen för de förutsättningar
            som ges av det uppdrag företagen har. På så vis kan bolaget också
            anpassa beståndet till behoven hos olika grupper ungdomar, studenter,
            barnfamiljer och äldre.
          </p>
          <p xml:id="i-WLg3m8Ezwi4Buz1VmfX4He">
            Vi socialdemokrater vill fortsätta att utveckla de allmännyttiga
            bostadsföretagen på ett sådant sätt att ägarna ges professionella
            möjligheter att ta sitt bostadspolitiska ansvar. Av landets 290
            kommuner har 277 ett eller flera allmännyttiga bostadsföretag.
            Kommuner som idag står utan allmännytta Danderyd, Borgholm, Grästorp,
            Hjo, Lerum, Lomma, Markaryd, Nacka, Salem, Täby, Vaxholm, Valdemarsvik
            och Åtvidaberg 1 har givetvis ett särskilt ansvar att på annat
            sätt tillgodose alla invånares rätt till bostad.
          </p>
          <p xml:id="i-Eb7zzPmM8jFsVHDpoX51ot">
            Över hälften av landets hyreslägenheter ägs av privata bostadsföretag.
            De privata fastighetsägarna förvaltar således en betydande andel
            av det svenska fastighetsbeståndet. Det handlar såväl om privata
            fastighetsägare som äger ett mindre antal hyreslägenheter som
            om stora börsnoterade fastighetsbolag med hundratals hyreslägenheter
            i sitt bostadsbestånd. Det stora flertalet privata fastighetsägare
            bedriver sin verksamhet på ett professionellt sätt. Hyresgästerna
            erbjuds bra boende till hög kvalitet. Duktiga och seriösa privata
            fastighetsägare är en förutsättning för en väl fungerande bostadsmarknad.
          </p>
          <head xml:id="i-PFvP55YSfNQr2bgD7B64jp" type="h1">
            Hyresgästernas inflytande och trygghet
          </head>
          <p xml:id="i-APLRGJ3KpDKhLVcFgnpJVQ">
            Det finns tyvärr flera exempel på att hyresgäster utnyttjats
            av oseriösa fastighetsägare genom att undermåliga bostäder hyrs
            ut till boende som har svårt att finna en annan bostad. Medier
            har rapporterat om skräckexempel, men det finns all anledning
            att befara att det finns ett mörkertal av fler exempel på undermåliga
            fastigheter.
          </p>
          <p xml:id="i-KLbDb9Veziyo3Q5zqTbHtc">
            Socialdemokraterna menar att det krävs en tydlig lagstiftning
            där fastighetsägarnas ansvar för en god bostadsförvaltning slås
            fast. Den lagstiftning som finns idag med förvärvslag och bostadsförvaltningslag
            bör vidareutvecklas. Socialdemokraterna anser att det är mycket
            allvarligt att regeringen avser att upphäva den så kallade förvärvslagen.
            Om förvärvslagen avskaffas kommer ingen prövning att ske av en
            köpares lämplighet att äga och förvalta hyreshus. Risken att köpare
            som är direkt olämpliga kommer att etablera sig på hyresmarknaden
            ökar och hyresgästernas boendetrygghet minskar. Socialdemokraterna
            avvisar därför det av regeringen aviserade förslaget om att avskaffa
            förvärvslagen.
          </p>
          <p xml:id="i-BAEMnfKLEuCiJyn61FfQdc">
            Socialdemokraterna anser att det vid sidan om en förvärvslag
            krävs en skärpt bostadsförvalningslag som gör det möjligt att
            i tidigt skede ingripa mot fastighetsägare som missköter förvaltning
            av hyreshus. Vidare bör en översyn av lagstiftningen göras för
            att se över hur hyresgästinflytandet vid förbättrings- och ändringsarbeten
            kan stärkas.
          </p>
          <head xml:id="i-NYU1pXSPFWBWfTJY7quwXf" type="h1">
            Utförsäljningar och ombildning av hyreslägenheter
          </head>
          <p xml:id="i-K3YPPpLcPZntjEopg6g6qQ">
            Den moderatstyrda regeringen avskaffade tillsammans med en borgerlig
            majoritet i riksdagen den så kallade tillståndsplikten den 1 juli
            2007. Därefter har utförsäljningarna av allmännyttiga lägenheter
            ökat kraftigt. Under år 2008 såldes 18 000 allmännyttiga lägenheter
            i 82 kommuner. Cirka 75 procent av alla försäljningar skedde i
            Storstockholm. Också bland kommande utförsäljningar dominerar
            Stockholms stad genom sina planer på att sälja ut ytterligare
            15 000 lägenheter de närmaste två åren. 2 Detta sker i ett läge
            när nyproduktionen av hyreslägenheter når bottennivåer.
          </p>
          <p xml:id="i-RurARKXRrsiNZTq6YdvCro">
            På många håll råder bostadsbrist, vilket särskilt drabbar de
            unga och de med svag ekonomi. Inte minst riskerar bristen på hyresrätter
            att få negativa konsekvenser för arbetsmarknaden. Studier visar
            att hyresrätten har en stor betydelse för rörligheten på arbetsmarknaden,
            inte minst för arbetslösa och deras interregionala rörlighet.
            Mot denna bakgrund är det bekymmersamt att det i vissa kommuner
            bedrivs en aktiv och ideologiskt driven utförsäljningspolitik
            av allmännyttan, inte sällan till reapriser.
          </p>
          <p xml:id="i-5TUd5YWxB4c9JD5XYEWnHF">
            Vi socialdemokrater vill stärka människors möjligheter att välja
            hur de vill bo. Blandade upplåtelseformer med såväl hyresrätt,
            bostadsrätt, äganderätt och kooperativa hyresrätter är en viktig
            del i en sådan politik. Blandad bebyggelse är även en viktig del
            för att skapa fler attraktiva bostadsområden. Vi vill se mer av
            kompletteringsbebyggelse där exempelvis områden som domineras
            av hyresrätter kompletteringsbebyggs med villor, radhus och bostadsrätter.
            I stora ensidiga hyreshusområden kan även ombildningar till bostadsrätter
            och kooperativa hyresrätter behövas.
          </p>
          <p xml:id="i-4gVqbFzWYTnSappxVTLYpq">
            Ombildningsprocesserna måste ske på ett öppet och korrekt sätt
            där de boende själva förfogar över processen. Exempel har lyfts
            fram via medier där stämmobeslut och rösters giltighet ifrågasatts
            och det har även förekommit att de så kallade ombildningskonsulterna
            förverkat sitt förtroende. Detta är mycket allvarligt.
          </p>
          <p xml:id="i-F2a9msiNtvepwiSZDbtTK3">
            Enligt bostadsrättslagen krävs att två tredjedelar av hyresgästerna
            vid en omröstning stöder beslutet om att köpa fastigheten. I de
            fall det inte finns en sådan majoritet är det naturligtvis rimligt
            att fastigheten kvarstår som hyresrätt. Socialdemokraterna menar
            att när en stor andel av hyresgästerna röstar emot en ombildning
            bör de ges rätten att tryggt kunna fortsätta att bo på det sätt
            de en gång valt. Vi anser därför att det är nödvändigt att bostadsrättslagen
            ses över. Förfarandet vid bostadsrättsombildning behöver bli tydligare
            och mer rättssäkert. Det behöver införas en begränsning av antalet
            omröstningar inom en avgränsad tidsperiod, och förstärkningar
            behöver göras för att öka förtroendet för att allt går rätt till
            under processens gång. Ett exempel skulle kunna vara att en opartisk
            funktion såsom notarius publicus deltar på föreningsstämmorna
            för att öka rättsäkerheten.
          </p>
          <head xml:id="i-NgQjJ8yahKLHqFkdWmtTcM" type="h1">
            Hyressättning
          </head>
          <p xml:id="i-R6Fs3HkqpFSP5TysZc3H7K">
            Ett stabilt och långsiktigt hållbart hyressättningssystem är
            avgörande inte bara för en fungerande hyresmarknad utan också
            för en fungerande bostadsmarknad som helhet. Socialdemokraterna
            är starka försvarare av bruksvärdessystemet. Bruksvärdessystemet
            är viktigt för att garantera hyresgästens besittningsskydd. Hyresgästen
            ska känna trygghet i sitt hem och inte behöva riskera oskäliga
            hyreshöjningar. Lägenheternas bruksvärde ska vara avgörande vid
            hyressättningen. Brist på bostäder ska inte vara hyresdrivande.
            Hyrorna ska kort sagt vara rimliga och förutsägbara.
          </p>
          <p xml:id="i-YGGGNKEKtb2iiFEvXq58Zm">
            Till skillnad från flera uttalanden från riksdagspartierna inom
            högeralliansen anser Socialdemokraterna att hyressättningen ska
            styras av andra principer än den som enbart grundar sig på utbud
            och efterfrågan. Marknadshyror är inte den modell som gynnar hyresgäster
            med vanliga inkomster. Därför avvisar vi socialdemokrater de förslag
            som lämnas i slutbetänkandet från Utredningen om allmännyttan
            SOU 2008:38 EU, allmännyttan och hyrorna .
          </p>
          <p xml:id="i-93ufWCdZR1psfpcpMKHTUf">
            Hyressättningssystemet måste innehålla tydliga regler som begränsar
            hur mycket hyrorna får höjas för att motverka ockerhyror och försäkra
            hyresgästen ett faktiskt besittningsskydd. En förutsättning för
            att dessa mål ska kunna uppnås är att lagstiftningen utformas
            så att den stöder ett framsynt ansvarstagande från parterna på
            bostadshyresmarknaden. Vår mening är att förändringar av hyresregleringen
            måste ske inom ramen för bruksvärdessystemet.
          </p>
          <p xml:id="i-86aGpsnD36euZ9HXwsiXsa">
            Enligt vår mening bör parterna på bostadshyresmarknaden ges ett
            särskilt ansvar för att se till att hyresgästernas trygghet i
            sitt boende inte riskeras vid den avvägning av olika bruksvärdesfaktorer
            som måste göras vid hyressättningen. Vi ser därför positivt på
            det förslag om den framtida hyressättningen som Hyresgästerna
            och Sabo lagt på regeringens bord och som vi menar utgör en viktig
            grund för utformningen av kommande regelverk.
          </p>
          <p xml:id="i-4ZArrcukSYQRfV8SJEaGA8">
            Det är samtidigt mycket beklagligt att den moderatstyrda regeringen
            ännu inte kunnat presentera förslag på ny lagstiftning för riksdagen.
            Regeringens senfärdighet orsakar onödig oro och osäkerhet på hyresmarknaden.
          </p>
          <head xml:id="i-8CENN3kfnspHWSRYC8CRrw" type="h1">
            Rättvisa villkor för upplåtelseformerna
          </head>
          <p xml:id="i-UxiQCMFxVRbvdPFCS1uG9S">
            En väl fungerande bostadsmarknad som erbjuder verklig valfrihet
            förutsätter ett regelverk som är så neutralt som möjligt till
            de olika upplåtelseformerna. Under den sittande regeringen har
            snedvridningen mellan de olika upplåtelseformerna ökat kraftigt.
            Ett exempel på orättvisa villkor mellan upplåtelseformer är att
            regeringen valt att helt undanta hyresrättsboende och bostadsrättsföreningar
            från möjligheterna till ROT-avdrag.
          </p>
          <p xml:id="i-Eym5nBxANGAkU94MFaMVd2">
            Ett annat exempel som kan nämnas är att regeringen i samband
            med introduktionen av ägarlägenheter valde att skattemässigt gynna
            den nya upplåtelseformen jämfört med andra upplåtelseformer, inte
            minst bostadsrätten.
          </p>
          <p xml:id="i-CfvEX3XYQhPa5Jcy95ZHx9">
            Cirka en femtedel av landets bostäder är upplåtna med bostadsrätt.
            Till bostadsrättsboendets fördelar hör att ekonomiskt ansvar och
            engagemang delas genom en egen insats och gemensam finansiering
            i bostadsrättsföreningen. Upplåtelseformen stimulerar även till
            gemensamt ansvarstagande i förvaltning och goda grannkontakter.
            Vi socialdemokrater är positiva till bostadsrätten som vi menar
            fyller en viktig funktion på bostadsmarknaden. Det är angeläget
            att bostadsrätten kan utvecklas som boendeform också i framtiden.
          </p>
          <p xml:id="i-4CX8r2SAYUsFdqyq15BXQC">
            Vanligtvis sker finansieringen av en bostadsrättsförening dels
            genom att föreningen tar upp lån, dels genom att medlemmarna tillskjuter
            kapital i form av insatser. De som lånar till insatsen får skattereduktion
            för räntekostnaden. Däremot får inte bostadsrättsföreningen någon
            skattereduktion, eller annan form av kompensation, för sina räntekostnader.
            När det gäller ägarlägenheten blir situationen en annan. Där blir
            hela belåningen individuell och skattereduktionen beräknas därför
            på hela räntekostnaden. Ägarlägenheten gynnas därför framför bostadsrätten.
          </p>
          <p xml:id="i-UP9Nx4HmDbRCFiwN2EpKui">
            Vi menar att den finansieringsform som är vanlig för bostadsrätter
            har flera positiva egenskaper. Genom att en del av finansieringen
            av en ny bostadsrättsförening kan ske gemensamt i föreningen blir
            nivån på insatserna lägre än vad de hade blivit med en helt igenom
            individuell finansiering. I stället blir månadsavgiften högre,
            men det kan vara att föredra för hushåll som har svårt att låna
            mycket själv eller kanske inte vill skuldsätta sig alltför mycket.
            Enligt vår uppfattning gäller detta särskilt för unga på bostadsmarknaden.
            Det är olyckligt om konsumenterna på bostadsmarknaden i valet
            mellan bostadsrätt och ägarlägenhet styrs av reglerna om skattereduktion
            för räntekostnader.
          </p>
          <p xml:id="i-5v86EwrpAqCe23ZuqbwzMW">
            Det är av stor vikt att alla upplåtelseformer omgärdas av ett
            regelverk där förutsättningarna är rättvisa, tydliga och förutsägbara.
            Överväganden kring ändringar i regelverk för befintliga upplåtelseformer
            bör därför ske med stor försiktighet.
          </p>
          <p xml:id="i-25eeJvKrLd3WAxp3ppxg9g">
            Socialdemokraterna vill ha stabila spelregler för Sveriges villa-
            och radhusägare. Vi föreslår därför att den nuvarande modellen
            för fastighetsskatt kvarstår med tre tydliga förbättringar för
            att öka rättvisan, skapa neutralitet mellan boendeformer och öka
            rörligheten på bostadsmarknaden. Förbättringarna är utformade
            med särskild tanke på storstäderna. Vi anser vidare att neutraliteten
            mellan olika upplåtelseformerna bör utredas.
          </p>
          <head xml:id="i-NE39yPXokxK5sRcDuoZZ2X" type="h1">
            Tryggt boende i andra hand
          </head>
          <p xml:id="i-AK8jyyA4T9QXu3Rkuuf3zv">
            Andrahandsuthyrningen växer kraftigt i storstäderna. För en del
            innebär andrahandsboendet en flexibel och snabb lösning på ett
            bostadsbehov under en kortare tid. För många är andrahandsboende
            dock den enda möjligheten till en bostad särskilt gäller detta
            för de unga. De som ännu inte tagit sig in på bostadsmarknaden
            får allt svårare att göra det. De hänvisas istället till andrahandsboende
            med risk för oskäliga hyror, inneboende i någon annans bostad
            eller att få bo kvar hos föräldrarna. En av de viktigaste frågorna
            när det gäller andrahandsuthyrning är reglerna för hyressättningen.
            Det finns starka skäl att se över regelverket för att garantera
            bruksvärdeshyror vid andrahandsuthyrning.
          </p>
          <p xml:id="i-9cGGdY9Ks3DAkGmkVD25QY">
            Regeringen har under förra riksdagsåret infört en ny upplåtelseform
            på den svenska bostadsmarknaden, ägarlägenhet. Som Socialdemokraterna
            tillsammans med Vänsterpartiet och Miljöpartiet påpekade vid riksdagens
            behandling av regeringens proposition om ägarlägenheter medför
            det regelverk som omgärdar ägarlägenheter att otryggheten på bostadsmarknaden
            ökar (2008/09:C3). Införandet av ägarlägenheter visar tydligt
            att regeringen prioriterar tillkomsten av en ny upplåtelseform
            med äganderätt före ett robust regelverk som garanterar de boendes
            rättigheter. Ett tydligt exempel på detta är att regeringen valt
            att tillämpa hyreslagens regler om förstahandsuthyrning av småhus
            även för ägarlägenheter. Genom att fler fritt kan hyra ut ägarlägenheter
            kommer det att leda till fler mindre lämpliga hyresvärdar på svensk
            hyresmarknad. Ett flerbostadshus kan i praktiken bestå av flera
            sådana hyresvärdar. Särskilt oroande är att det ojämlika förhållandet
            mellan lägenhetsägare och den som hyr i andrahand riskerar att
            öppna för en friare hyressättning och en ny form av beroendeförhållande
            mellan hyresgäst och hyresvärd. Det starka beroendeförhållandet
            kan leda till att hyressättningen enligt bruksvärdet helt sätts
            ur spel. Besittningsskyddet måste därför stärkas.
          </p>
          <head xml:id="i-DYF6D43nvnvN3TajvLXWx6" type="h1">
            Att tryggt kunna äga sitt boende
          </head>
          <head xml:id="i-2k874Y9n7M66t3e1w7eWoK" type="h2">
            Stabila regler för fastighetsskatten
          </head>
          <p xml:id="i-VBNMknDBJ53FxenaHEaEvd">
            Socialdemokraterna föreslår att den nuvarande modellen för fastighetsskatt
            kvarstår med tre tydliga förbättringar för att öka rättvisan,
            skapa neutralitet mellan boendeformer och öka rörligheten på bostadsmarknaden,
            inte minst i storstäderna.
          </p>
          <head xml:id="i-YKfrPr4rNEwwaHWRHgoZAe" type="h2">
            Byggfel
          </head>
          <p xml:id="i-VoqMUbaLYF8tQnEzkKdDk6">
            Det är av största vikt att nyproduktion såväl som renovering,
            ombyggnad och tillbyggnad sker på sådant sätt att beprövad erfarenhet
            och kunskap tas tillvara. Nya lösningar bör vara väl underbyggda
            innan de används i stor skala på bostadsmarknaden. Tyvärr finns
            exempel på att så inte alltid är fallet. Hus drabbas av fukt eller
            andra skador efter bara några år. Drömvillan håller inte vad som
            utlovats och enskilda bostadskonsumenter befinner sig i en mycket
            utlämnad situation. Trots att byggherren bär ansvaret om felaktiga
            konstruktioner används tvingas bostadskonsumenten i vissa fall
            in i rättsliga processer för att få felen avhjälpta och ersättning
            för skada. Socialdemokraterna menar att byggherrarna måste ta
            sitt ansvar för att bostäderna uppfyller de krav samhället ställt
            upp. Vidare bör staten stärka sin roll som kunskapsspridare. Ett
            sätt är att främja och stödja grundforskning och behovsstyrd forskning
            inom samhällsbyggande.
          </p>
          <p xml:id="i-D4BgrTi8hY2eQWKkNuiU4z">
            Frågan om obligatorisk byggfelsförsäkring har uppmärksammats
            vid ett flertal tillfällen under de år de nuvarande reglerna varit
            i kraft. Inte minst har synpunkter framförts kring kravet på att
            så kallade självbyggare ska teckna byggfelsförsäkring och hur
            försäkringarna i övrigt är utformade. Mot bakgrund av detta anser
            Socialdemokraterna att regelverket för byggfelsförsäkring bör
            ses över.
          </p>
          <head xml:id="i-P3ukjjqU2ixFjY5CtSxbmu" type="h2">
            Tomträtten behöver ses över för ökad trygghet
          </head>
          <p xml:id="i-9gsPihnjzW7zrr1A9r4aBE">
            Tomträttens betydelse som redskap i bostadspolitiken har minskat.
            Tomträtten har sitt ursprung i strävan att människor skulle kunna
            bygga hus även om de inte hade råd att köpa marken. Vi menar att
            denna strävan fortfarande har relevans, inte minst i storstadsområden
            där markpriserna är höga.
          </p>
          <p xml:id="i-HootoZPRnuMeMpxoFZpYKb">
            Tyvärr har syftet med tomträttsupplåtelser allt mer utvecklats
            till att bli en boendeform som innebär att kommunerna ensidigt
            kan tillgodogöra sig värdestegringen på marken i form av höjd
            tomträttsavgäld. För den enskilde har tomträtten blivit en otrygg
            och oförutsägbar upplåtelseform. Problemen hänger framför allt
            ihop med den kraftiga prisutveckling som skett på marken.
          </p>
          <p xml:id="i-As7vfAjgJXvtLCooTeNS5w">
            Avgäldshöjningarna är i många fall mycket stora, och det finns
            många exempel på höjningar t.o.m. med flera hundra procent vilka
            medfört att många inte har råd att bo kvar utan tvingas flytta.
            Likväl som Socialdemokraterna är starka försvarare av bruksvärdessystemet
            för hyresrätter som en viktig utgångspunkt för att människor ska
            känna sig trygga i sitt boende anser vi att tomträttsreglerna
            bör innehålla någon form av generella skyddsregler mot oskäliga
            avgäldsökningar. Tomträttsinstitutet bör få en sådan utformning
            att kommunerna kan anpassa avgälderna efter omständigheterna på
            ett sätt så att bostadssociala hänsyn kan tas.
          </p>
          <p xml:id="i-7gUmKywK7KCXvvTcoiVbZv">
            Socialdemokraterna anser att tomträttslagstiftningen bör ses
            över. Det gäller tomträtter för såväl småhus som flerfamiljshus.
            Det finns skäl att överväga om inte också bostadsarrendatorernas
            belägenhet bör ingå i en sådan översyn.
          </p>
          <p xml:id="i-7SohHrq9XSFqH3U6GQDWed">
            Därigenom kommer tomträttsinstitutet att åter kunna bli ett verksamt
            instrument för de kommuner som väljer att ta sitt bostadsförsörjningsansvar
            på allvar. Enligt vår mening bör institutet åter utformas som
            ett bostadspolitiskt instrument med social inriktning.
          </p>
          <head xml:id="i-BKhLECQ3KfMpVL57GepF3k" type="h2">
            Bolån och andra skulder
          </head>
          <p xml:id="i-9GEz3c2h6UqhCu9sLNAHFa">
            I takt med den stigande arbetslösheten sker nu en kraftig ökning
            av antalet hem som kronofogden mäter ut och säljer på exekutiv
            auktion. Det gäller såväl bostadsrätter som egnahem. Inte sällan
            är det banker eller bostadsrättsföreningar som begär försäljning
            till följd av att gäldenären har svårt att betala sina månadsavgifter.
            Kronofogdens prognos för kommande år ser fortsatt dyster ut. Kronofogden
            menar att en kommande räntehöjning på ett par procent samtidigt
            som över en halv miljon svenskar är arbetslösa riskerar att slå
            hårt. Familjer som tidigare klarat sina boendekostnader och andra
            ekonomiska åtaganden riskerar att få det mycket tufft.
          </p>
          <p xml:id="i-Qd4vR5tLFjzzMmSRogE4Ry">
            Efter en proposition av den moderatstyrda regeringen infördes
            under 2008 nya regler i utsökningsbalken (2006/07:34 Förenklat
            utmätningsförfarande). Förändringarna sades syfta till att förenkla
            utmätningsförfarandet hos kronofogden. Det har nu framkommit att
            förändringarna i lagen inneburit att även de med mycket små skulder
            riskerar att få sina bostäder utmätta. En orsak till detta är
            att det inte finns någon begränsning för hur stor en skuld måste
            vara för att kronofogden ska kunna utmäta en gäldenärs lägenhet
            eller villa. Om det inte finns några andra tillgångar kan således
            bostaden mätas ut även om skulden kan anses vara liten. Socialdemokraterna
            anser att det förenklade utmätningsförfarandet inneburit att tryggheten
            för skuldsatta försämrats på ett orimligt sätt. Inte minst gäller
            detta barnens rätt till ett tryggt boende. Vid fråga om avhysningar
            av barnfamiljer måste lagen ge skydd för barnen tills en tillfredställande
            lösning finns för barnfamiljen. Det är nödvändigt att snarast
            se över regelverket i utsökningsbalken för att öka tryggheten
            för boende i bostadsrätt eller egna hem.
          </p>
        </div>
        <div type="motSignatures">
          <list>
            <item xml:id="i-HdLkWaHe1F2UDFExXhUT3P" who="i-D9iCNaqxQvuHFjK2SSEFvT">
              Carina Moberg (s)
            </item>
            <item xml:id="i-AaQcNYiDZT3rKxyRz7t1jQ" who="i-GDFdKPNRdaGpkLXrouuiC1">
              Johan Löfstrand (s)
            </item>
            <item xml:id="i-M7jpy3L4Jc2npXaNsHU4SF" who="i-BNs9NctwwvjUQnQxyESNVd">
              Eva Sonidsson (s)
            </item>
            <item xml:id="i-QWTQLjuEJTSq4w6tEq5XSZ" who="i-8gcKLg8FFeh9DR71R7zcMv">
              Gunnar Sandberg (s)
            </item>
            <item xml:id="i-FR2RUNXZtqijsNyY7k5ayc" who="i-XavvkneSj1497htyNRcpv6">
              Christina Oskarsson (s)
            </item>
            <item xml:id="i-GepkPCK9HfztQMfyewRYk7" who="i-KCyyRs9HnkQhss61gii5F7">
              Fredrik Lundh (s)
            </item>
            <item xml:id="i-3UaUWUyphDkTkSzD5WfQAs" who="i-K5zTLSXt1UWyYngcbEuofY">
              Kristina Zakrisson (s)
            </item>
            <item xml:id="i-KctN9CcPWTzEmhF1rUjdsR" who="i-MVzhVeKwRGmjHjHoSrReg9">
              Börje Vestlund (s)
            </item>
            <item xml:id="i-3ZQbBiU7qT3bf52ce2A1wJ" who="i-9rzEiT5qs2rumTNiqr6kVD">
              Rose-Marie Carlsson (s)
            </item>
          </list>
        </div>
      </div>
    </body>
  </text>
</TEI>
