<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-JuU-00254">
  <teiHeader>
    <fileDesc>
      <titleStmt>
        <title>Tillsättningen av högre domare</title>
        <author corresp="i-CwVjNqMneZm6zhJTP798e5">av Helena Bargholtz (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillsättningen av högre domare</title>
          <idno type="rdwebb">GT02Ju254</idno>
          <rs type="number">Ju254</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GT02Ju254/text</ref>
          <ref type="dokument_url_html">http://data.riksdagen.se/dokument/GT02Ju254</ref>
          <ref type="dokumentstatus_url_xml">http://data.riksdagen.se/dokumentstatus/GT02Ju254</ref>
          <ref type="doc">http://data.riksdagen.se/fil/CEA82072-384D-4E15-8519-591933B879F2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CwVjNqMneZm6zhJTP798e5</idno>
            <name>Helena Bargholtz</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KAAGxXwGuNHZy1JLSXS4FT" type="signed"/>
        <correspContext corresp="i-KAAGxXwGuNHZy1JLSXS4FT">
          <note type="signatory" corresp="i-CwVjNqMneZm6zhJTP798e5"/>
        </correspContext>
        <correspAction xml:id="i-HqdAV7wAMhmLX8JiUreHUd" type="referral">
          <date when="2005-10-13"/>
        </correspAction>
        <correspAction xml:id="i-BkDq8mCxMHnW9wo6xXAffQ" type="dismissal">
          <date when="2005-10-13"/>
        </correspAction>
        <correspAction xml:id="i-WMXEQ35dQFiVEgSzcwRDXx" type="submission">
          <date when="2005-10-05"/>
        </correspAction>
        <correspAction xml:id="i-EX4BbJVTfms6wvZY4PoqFf" type="assigned"/>
        <correspContext corresp="i-EX4BbJVTfms6wvZY4PoqFf">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ju_254/mot_200506_Ju_254-0001.pdf"/>
      <div xml:id="i-25XAnfzoyzDVSjaJ5ExAqL" type="motHeader">
        <div xml:id="i-3vjCYYWWgSv9NpVkfKkydo" type="motTitle"/>
        <div xml:id="i-AoSRLFuvCDFgh8ASE8bGFs" type="motSubmissionInfo"/>
      </div>
      <div xml:id="i-4jasoQ1V7kP34FCYmdScEz" type="motBody">
        <div xml:id="i-QrWpdcQGcQTVHDDCDCo1AL">
          <p xml:id="i-5YC8835vGwowReZ1fobJu5">
            2005/06 mnr: Ju254 pnr: fp403
          </p>
          <p xml:id="i-K2sQQw97GTwzBvMNSGhGQ6">
            Motion till riksdagen 2005/06:Ju254
          </p>
          <p xml:id="i-FV6fjcCLG2t5o979aVN6fV">
            av Helena Bargholtz (fp)
          </p>
          <p xml:id="i-RGDv2B4JTk9YRcrqposDpe">
            Tillsättningen av högre domare
          </p>
          <p xml:id="i-REdj1ZNehEAnkAPuXQEmmt">
            Förslag till riksdagsbeslut
          </p>
          <p xml:id="i-NrX3KWCodgCBYEa8xNtM3">
            Riksdagen tillkännager för regeringen som sin mening vad i motionen
            anförs om tillsättningen av högre domare.
          </p>
          <p xml:id="i-4TBvF6Z7CYjBe1yQoM4UE5">
            Motivering
          </p>
          <p xml:id="i-Wtjt94TY1AhB8JMSMage3e">
            Vem blir domare i USA:s Högsta domstol? President George Bush
            har nominerat en strängt konservativ domare, John Roberts, till
            en ledig plats efter en nyligen avliden domare. Nu väntar en spännande
            strid huruvida senaten skall godkänna presidentens favorit. Allt
            sker inför öppen ridå. Amerikanerna och vi andra får en möjlighet
            att själva bilda oss en uppfattning om denne John Roberts är värdig
            det stora förtroende det innebär att utses till ett av USA:s förnämsta
            ämbeten; att vara en av de nio ledamöterna i the Supreme Court.
            Varför har vi inte motsvarande möjlighet i Sverige? Här sker regeringens
            utnämning av domare i Högsta domstolen och Regeringsrätten undanskymt,
            tyst och stilla. Hur många svenskar känner namnen på någon av
            domarna i HD och Regeringsrätten? Ett undantag är troligen Leif
            Thorsson som blivit rikskändis inte för sina domaregenskaper utan
            tyvärr på grund av sina sexköp. Jag menar inte att Sverige skall
            kopiera den amerikanska modellen. Men jag vill förändra sättet
            att utse högre domare. Låt riksdagen utse justitieråd i HD och
            regeringsråd i Regeringsrätten i stället för regeringen. Det skulle
            leda till större öppenhet och ökad demokrati vid tillsättningarna.
            För en ordning där riksdagen utnämner domare talar demokratiska
            hänsyn. Domarutnämningarnas legitimitet bör hämtas direkt från
            det organ som representerar landets medborgare. Den inledande
            beredningen bör göras av ett särskilt beredningsorgan i form av
            en förslagsnämnd för högre domarbefattningar som skall var organisatoriskt
            självständig från såväl riksdag som regering. Nämnden bör
          </p>
          <pb facs="riksdagen-motions-pdf/data/200506/mot_200506_Ju_254/mot_200506_Ju_254-0002.pdf"/>
          <p xml:id="i-EYPCyzhWoUmPi8dyk1PiSn">
            2005/06:Ju254
          </p>
          <p xml:id="i-Pyo9yXBfKN5cJmYnW5qmMk">
            bestå av representanter för domarkåren, Advokatsamfundet och
            allmänheten. Beredningsorganets uppgift skall vara att lämna förslag
            till regeringen på lämpliga kandidater. Regeringen lämnar förslaget
            i en proposition vidare till riksdagen. Detta skulle innebära
            en öppnare utnämningsprocess. Riksdagen har inrättat en ny oberoende
            statsrevision. Oberoende måste också prägla utnämningen av landets
            högsta domare. Idag sker tillsättningarna genom kallelse till
            vissa utvalda jurister. Ge i stället alla intresserade jurister
            möjligheter att söka högre domartjänster. För ett ansökningsförfarande
            talar öppenhets- och demokratihänsyn. Den svenska offentlighetsprincipen
            innebär att uppgifter om dem som har sökt en anställning som högre
            domare skulle komma att bli tillgängliga för allmänheten. Detta
            ger i sin tur möjlighet till såväl granskning som offentlig debatt.
            Ett ansökningsförfarande kan även ge uppslag på nya kandidater
            som det inte finns kännedom om eller som av en eller annan anledning
            glömts bort. Ett sådant förfarande där man ansöker om anställning
            även till de högre domarbefattningarna skulle säkert innebära
            att kännedomen om lämpliga kandidater som bor utanför Stockholmsområdet
            skulle öka. Enligt Europarådets rekommendation 1994 bör de verkställande
            och lagstiftande makterna garantera domarnas självständighet och
            att inga åtgärder vidtas som kan äventyra denna självständighet.
            Detta tillgodoses bäst, anser jag, genom ett öppet ansöknings-
            och tillsättningsförfarande där riksdagen har det avgörande beslutet
            om vem som bäst uppfyller de stora krav som skall ställas på landets
            högsta domare.
          </p>
          <p xml:id="i-75FkgsexBKHND91VF8rn78">
            Stockholm den 21 september 2005 Helena Bargholtz (fp)
          </p>
        </div>
      </div>
    </body>
  </text>
</TEI>
