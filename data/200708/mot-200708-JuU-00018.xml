<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00018">
  <teiHeader>
    <fileDesc>
      <titleStmt>
        <title>med anledning av skr. 2007/08:64 Nationellt ansvar och internationellt engagemang – En nationell strategi för att möta hotet från terrorism</title>
        <author corresp="i-6MWLY5JdykMGLLUo96skfp">av Lena Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:64 Nationellt ansvar och internationellt engagemang – En nationell strategi för att möta hotet från terrorism</title>
          <idno type="rdwebb">GV02Ju18</idno>
          <rs type="number">Ju18</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju18/text</ref>
          <ref type="dokument_url_html">http://data.riksdagen.se/dokument/GV02Ju18</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju18</ref>
          <ref type="doc">http://data.riksdagen.se/fil/6D432174-41DB-4274-8B77-37EB021918CF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-5NsBSGQ5bJEYArayG5Tm2s"/>
        <correspContext corresp="i-5NsBSGQ5bJEYArayG5Tm2s">
          <ref>Regeringsskrivelse 2007/08:64</ref>
        </correspContext>
        <correspAction xml:id="i-5U6WBop3qSNCSRZdqEmy7B" type="signed"/>
        <correspContext corresp="i-5U6WBop3qSNCSRZdqEmy7B">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction type="referral" xml:id="i-GzshCrNohvpFEaRhNdKp9b">
          <date when="2008-03-04"/>
        </correspAction>
        <correspAction type="dismissal" xml:id="i-TT7SZ62n5isHEq5DBFgavY">
          <date when="2008-03-03"/>
        </correspAction>
        <correspAction type="dismissal" xml:id="i-WuAhiXafpVqi6EXWu23qaZ">
          <date when="2008-03-03"/>
        </correspAction>
        <correspAction type="transfer" xml:id="i-HiLhkoH27GwX3mu3t47U7A">
          <date when="2008-02-27"/>
        </correspAction>
        <correspAction type="submission" xml:id="i-M9M9t3Qm4VF6DEbjFSk6Um">
          <date when="2008-02-27"/>
        </correspAction>
        <correspAction type="assigned" xml:id="i-EWxQCKK2d5oyjwyW36Xwtc"/>
        <correspContext corresp="i-EWxQCKK2d5oyjwyW36Xwtc">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-83oykms75aPUh1gmWMnHDr">
            1 Förslag till riksdagsbeslut
          </head>
          <list style="ol">
            <item xml:id="i-7PpNkw2Uzrmm8JcP55mfZn">
              Riksdagen tillkännager för regeringen som sin mening vad som
              anförs i motionen om EU-förhandlingarna om rättighetsinskränkande
              förslag mot terrorism.
            </item>
            <item xml:id="i-Eu1HqwKZgUQEEozNzKxFwh">
              Riksdagen tillkännager för regeringen som sin mening vad som
              anförs i motionen om att regeringen bör motsätta sig den inom
              EU föreslagna kriminaliseringen av offentlig uppmaning till terroristbrott.
            </item>
            <item xml:id="i-KXppkxfR8ZN261F5ZqQKb8">
              Riksdagen tillkännager för regeringen som sin mening vad som
              anförs i motionen om att regeringen bör motsätta sig det inom
              EU föreslagna systemet för lagring och analys av flygpassagerardata.
            </item>
            <item xml:id="i-4Qw4Sgykn5VUFDFBjAqsEm">
              Riksdagen tillkännager för regeringen som sin mening vad som
              anförs i motionen om samarbetet med USA:s säkerhetstjänst.
            </item>
          </list>
        </div>
        <div type="motContent">
          <head type="h1" xml:id="i-D1TSGDU446UYuJSHnMKHSH">
            2 Inledning
          </head>
          <p xml:id="i-8dUnWnJKbJqUUjQckwgB1T">
            Vänsterpartiet är positivt till att det nu tagits fram en samlad
            helhetsstrategi för hur regering och riksdag ser på hotet från
            terrorismen. Däremot delar vi inte alla de bedömningar som regeringen
            gör i skrivelsen. Detta gäller delvis övergripande aspekter på
            och förhållningssätt till hur terrorismen ska angripas, samtidigt
            som vi delvis inte heller håller med regeringen i dess bedömningar
            av vidtagna åtgärder.
          </p>
          <p xml:id="i-EfR8VTct862g82X7FfzLV8">
            Även i denna skrivelse liksom i många andra sammanhang saknas
            det en definition av begreppet terrorism. I regeringens skrivelse
            framställs inledningsvis dagens terrorism som åtskild från tidigare
            former av terrorism såtillvida att den är religiöst motiverad.
            Den grundar sina våldshandlingar på extrema tolkningar av islam.
            Det talas visserligen emellanåt i debatten om politisk islam.
            Den framställs då ofta som våldsbenägen.
          </p>
          <p xml:id="i-2HCKscPuoCmmExnuQRp9ei">
            Men hur är det med andra religioner och deras förhållande till
            politik och våldsanvändning? Att religion och politik för många
            andra religioner än islam är sammankopplade torde vara uppenbart.
            Vissa partier kallar sig kristdemokratiska; i USA är den kristna
            högern en välkänd och mäktig företeelse. Religion och politik
            har genom historien varit nära förbundna med varandra och ofta
            tagit sig oerhört våldsamma uttryck. Då religionen i en mängd
            olika sammanhang använts för att rättfärdiga våldshandlingar finner
            vi det märkligt att regeringen i sin skrivelse pekar ut en religion
            som särskilt benägen att ta till terrormetoder. Regeringen skriver
            vidare på sidan 19 i skrivelsen följande:
          </p>
          <p xml:id="i-5EYx2TqqFApSAPPLfoERUL">
            Samhällen med svaga statstrukturer, politiskt förtryck eller
            avsaknad av politisk dialog samt med sociala och ekonomiska problem
            är särskilt utsatta när det gäller våldsinriktad radikalisering
            och terroristrekrytering.
          </p>
          <p xml:id="i-E8cbZHaFZr9CPZQnrP1CB">
            Det är uppenbart att det är länder som exempelvis Somalia som
            avses. Med anledning av denna formulering kan man inte undgå att
            fråga sig hur förhållandena ser ut i en del stater med en stark
            statsstruktur, politiskt förtryck och avsaknad av dialog där terroristiska
            handlingar praktiskt taget hör till ordningen för dagen, där det
            är frågan om terror och motterror, exempelvis i Israel och Palestina.
            Detta är en fråga som inte alls berörs i regeringens skrivelse.
          </p>
          <p xml:id="i-LvGQyjzxich3ijFTaAWc2d">
            Trots att man ofta sagt sig vilja bekämpa terrorismen för att
            försvara demokratin och mänskliga rättigheter, har kampen i såväl
            Sverige som EU och resten av världen många gånger haft motsatta
            förtecken. Anfallskrig har bedrivits och raserat hela länder,
            krig som stötts av de borgerliga partier som nu utgör Sveriges
            regering. Den svenska biståndspolitiken urholkas och därmed kommer
            de vackra ord som regeringen använder i skrivningen om demokratiutveckling
            och fattigdomsbekämpning i fattiga länder på skam.
          </p>
          <p xml:id="i-Tt7Lr4LduAPFzFZ4GP6Uoi">
            Mängder av ny lagstiftning har antagits inom EU och i Sverige
            där rättssäkerhet och rätten till personlig integritet har ignorerats.
            Listan över lagstiftningsärenden där människorättsorganisationer,
            Sveriges advokatsamfund m.fl. har protesterat är lång. Vänsterpartiet
            har hela tiden deltagit i protesterna och menat att man inte kan
            försvara demokratin genom att inskränka den. Vi har inte utrymme
            att här ta upp alla de genomförda åtgärder som regeringen räknar
            upp, men vi vill påpeka att vissa åtgärder har drabbat oskyldiga
            på ett särskilt olyckligt sätt och att det här behövs förändringar
            snarast. Vänsterpartiet motionerade under den allmänna motionstiden
            om förändringar av regelverket kring de s.k. terroristlistorna
            i motion 2007/08:U219.
          </p>
          <p xml:id="i-7mh9fZsi5wubhkm9Ln987S">
            De delar av skrivelsen som avhandlar Sveriges krisberedskap kan
            vi instämma i. Vi vill dock särskilt poängtera vikten av övningar
            i samverkan mellan myndigheter på alla nivåer.
          </p>
          <head type="h1" xml:id="i-GyopUF5jRRHfqdAeRHuwV1">
            3 Terrorismen, internationellt samarbete och respekten för folkrätten
          </head>
          <p xml:id="i-DnkYwYwov8iwXwXy4Np1Lm">
            Efter att ha givit islam en särställning skriver regeringen i
            ett annat sammanhang följande:
          </p>
          <p xml:id="i-RwLyfYN79dNgUW5Q53itmD">
            Diskriminering och andra kränkningar av de mänskliga rättigheterna
            riskerar också att leda till förstärkta uppfattningar om att staternas
            åtgärder mot terrorism grundar sig på fördomsfulla uppfattningar
            om vilka som står bakom terroristdåd. Det kan därmed bidra till
            att sympatisörerna för terrororganisationerna ökar i antal.
          </p>
          <p xml:id="i-PjeXYRAwL54xWJ9Mwpu6EQ">
            Det är en viktig iakttagelse även om den stämmer föga överens
            med vad man säger om islam i inledningen. Regeringen skriver också
            följande:
          </p>
          <p xml:id="i-EU7ZmwdZE3aNv8iHGE2hy3">
            Att bekämpa terrorism är ett långsiktigt arbete som kräver flexibilitet,
            samverkan och en osviklig respekt för folkrätten.
          </p>
          <p xml:id="i-7K4yEPxhB2rZrHVcASWc1n">
            Det är ett viktigt ståndpunktstagande. Detta står dock i kontrast
            till vidare läsning:
          </p>
          <p xml:id="i-YKDhVRz53woiWzEUw9pGza">
            Inom EU och bilateralt ska en dialog med andra länder föras för
            att utbyta erfarenheter och finna vägar till ett än bättre samarbete
            och stärkande av de mänskliga rättigheterna.
          </p>
          <p xml:id="i-3sFv4GFv8TsZTGdAYep4jd">
            Inom EU finns det länder som faktiskt bryter mot folkrätten när
            de deltar i USA:s angreppskrig i Irak och Sveriges tvivelaktiga
            engagemang i samarbete med USA-koalitionens aktiviteter i Afghanistan.
          </p>
          <p xml:id="i-H5vgv5YKmPJsp5wQWTM9DF">
            Sverige ska enligt regeringen inte bara samarbeta med EU-länder,
            utan man ska även samarbeta med andra länder bilateralt. Vad som
            skapar extra nyfikenhet bland dessa andra länder är samarbetet
            med den av regeringen omhuldade transatlantiska länken dvs. kontakter
            med USA. Detta är ett land som visat sig ytterligt vårdslöst när
            det gäller att stämpla människor och organisationer som terrorister.
          </p>
          <head type="h1" xml:id="i-XdnLoVjyr1AETo5v7bNW9z">
            4 Pågående förhandlingar inom EU
          </head>
          <p xml:id="i-ELpEiUExXAbLBE6Enc5HDd">
            Under vintern har EU-kommissionären för rättsfrågor, Franco Frattini,
            presenterat ett nytt paket i terrorismbekämpningens namn. Men
            man har fortfarande inte på ett seriöst sätt analyserat de åtgärder
            som vidtagits framför allt sedan hösten 2001. Trots all kritik
            har man varken analyserat vad man har uppnått genom åtgärderna
            eller vilka negativa effekter åtgärderna har haft. Alla EU-förhandlingar
            om rättighetsinskränkande förslag mot terrorismen bör därför stoppas
            till dess att man har gjort en genomgripande utvärdering av hittills
            genomförda åtgärder. Detta bör riksdagen som sin mening ge regeringen
            till känna.
          </p>
          <p xml:id="i-RQNiwAfeV2avNnmWbC5qun">
            Men nu har det alltså ändå presenterats ett nytt åtgärdspaket.
            Men underlaget som presenterats är ett utmärkt exempel på hur
            undermåliga avvägningar man kan göra inom EU:s lagstiftningsprocess.
            Diskussionen som förs om hur proportionella och effektiva de föreslagna
            åtgärderna verkligen är i förhållande till rättssäkerhet och personlig
            integritet är närmast obefintlig.
          </p>
          <head type="h2" xml:id="i-XyRF97TLrvRcrPVPu1YY4D">
            4.1 Ändringar i rambeslutet om terrorism
          </head>
          <p xml:id="i-T1itEGfiXgTFf6h7F3JBbn">
            När man i EU enades om en gemensam definition av terrorism och
            fastslog att vissa handlingar knutna till denna definition skulle
            vara kriminella, var Vänsterpartiet kritiskt. Den definition som
            antogs är mycket oprecis och öppnar för godtyckliga tolkningar.
            Detta ändrar man inte på i Frattinis nya förslag.
          </p>
          <p xml:id="i-56fog7nnYCdFRX5yv4wX1h">
            Det som föreslås är i stället fler kriminaliseringar. Den allvarligaste
            punkten handlar om kriminalisering av offentlig uppmaning till
            terroristbrott. Man ska till att börja med vara medveten om att
            direkta uppmaningar att begå dessa allvarliga brott redan är och
            bör förbli olagliga. Men i det nya förslaget är målet att komma
            åt ett betydligt vidare spektrum. Även här har man en väldigt
            bred och oprecis definition, vilket är mycket olyckligt när det
            faktiskt handlar om vad en person får säga eller skriva, dvs.
            att man vill göra inskränkningar i tryck- och yttrandefriheten.
            Det krävs nämligen ingen direkt uppmaning till terrorism, utan
            endast att en persons yttrande kan ha framkallat fara för att
            ett terroristdåd begås. Därmed riskerar man att kriminalisera
            radikala åsikter. Detta står i direkt konflikt med de svenska
            grundlagarna, vilket regeringen också har insett. Därför har regeringen
            krävt att rambeslutet ska innehålla garantier för att bland annat
            tryck- och yttrandefrihet inte ska kränkas, vilket i skrivande
            stund diskuteras. Det framstår dock för oss omöjligt att genomföra
            kriminaliseringen utan att just kränka dessa fri- och rättigheter,
            just eftersom syftet är att kriminalisera yttranden som inte är
            direkta uppmaningar till brott. Regeringen bör lägga in sitt veto
            mot den inom EU föreslagna kriminaliseringen av offentlig uppmaning
            till terroristbrott. Detta bör riksdagen som sin mening ge regeringen
            till känna.
          </p>
          <p xml:id="i-GK3WjGfyFiEQnLPTxSQvTh">
            I förändringarna av rambeslutet föreslås även nya kriminaliseringar
            av rekrytering för terroristsyften och utbildning för terroristsyften.
            Hur dessa kriminaliseringar konkret ska se ut är svårt att sia
            om, och vi ställer oss tveksamma till att det ens går att formulera
            fungerande lagstiftning. Vi avstår dock från att ta ställning
            till dess att vi får se mer konkreta förslag.
          </p>
          <head type="h2" xml:id="i-6baPpw9VPX8GnGC676Udpq">
            4.2 Lagring och analys av flygpassagerardata
          </head>
          <p xml:id="i-Dtvay27rQkWUYcFwy2X3YD">
            Ett annat av Frattinis förslag är det angående ett nytt system
            för registrering av flygpassagerardata inom EU. Systemet är väldigt
            likt det som finns i USA och som EU:s medlemsländer enligt bestämmelser
            skickar uppgifter till. Nu ska alltså EU och EU:s länder själva
            registrera och analysera samtliga flygpassagerare som reser inom,
            till eller från området. I förslaget nämns även att det kan diskuteras
            att införa systemet även för andra transportmedel.
          </p>
          <p xml:id="i-LUqUNuxPSC6hyEzymKW4JX">
            I systemet ska lagras uppgifter såsom namn, personnummer, kreditkortsnummer,
            e-postadress och hotellbokningar. Lagringen sker under sammanlagt
            13 år. Information ska bland annat användas för att identifiera
            riskpersoner eller personer som på något sätt kan kopplas till
            dessa samt att genom intelligenta system analysera rörelsemönster
            hos personer och slå larm när något beter sig på ett visst sätt.
            Detta begränsas inte till att enbart gälla misstänkta terrorister,
            utan förslaget talar även om andra brottslingar utan att precisera
            detta närmare.
          </p>
          <p xml:id="i-XNfPcJffCKnEYpfkmpyKt">
            Den oerhörda mängd information som ska sparas under en besynnerligt
            lång tid kan omöjligt stå i en rimlig proportion till de vinster
            som kan uppnås. Regeringen bör lägga in sitt veto mot det inom
            EU föreslagna systemet för lagring och analys av flygpassagerardata.
            Detta bör riksdagen ge regeringen till känna.
          </p>
          <head type="h1" xml:id="i-FuE5BVf7THX1pzqTbPpJFE">
            5 Samarbete mellan säkerhetstjänster
          </head>
          <p xml:id="i-BHHsrGSwGx1GaPJpL3aqgx">
            I samband med kampen mot terrorismen har säkerhetstjänster på
            många håll i världen använt sig av extraordinära metoder i ett
            stort antal fall. Man har med andra ord använt metoder som skulle
            vara omöjliga för den öppna polisen att använda och som ofta saknat
            lagstöd och bryter mot principer om rättssäkerhet och andra mänskliga
            rättigheter som regleras av internationella konventioner. Detta
            är anmärkningsvärt i länder som kallar sig demokratier. USA har
            bland annat tagit kommandot i en jakt på personer som på lösa
            grunder misstänks vara potentiella eller faktiska terrorister.
            Personer har flugits till fångläger runtom i världen och utsatts
            för tortyr, men nekats rättegångar. Gu antánamobasen på Kuba har
            varit det mest kända exemplet på detta, men tyvärr finns det alltför
            många fler exempel, även inom EU. Europeiska säkerhetstjänster
            och regeringar har också varit i högsta grad delaktiga i dessa
            transporter. I Sverige har vi haft ett mycket uppmärksammat fall
            av dessa transporter, men där varken svenska eller utländska tjänstemän
            ännu har ställts inför rätta för de övergrepp som begicks.
          </p>
          <p xml:id="i-WbrkVmm56u4AAMvDC5XZdH">
            Att det i skrivelsen saknas en diskussion kring det faktum att
            USA:s säkerhetstjänst inte respekterar mänskliga rättigheter och
            tortyrförbudet gör Säpos samarbete med USA problematiskt. Detta
            bör riksdagen ge regeringen till känna.
          </p>
        </div>
        <div type="motSignatures">
          <list>
            <item xml:id="i-GU3fqy821JkQx4uCgrxU4m" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-KZdQtGSSHQNCF9R18jmUUk" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-McF4jL5Ey8xvSJRwtyUJFD" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-ASvm8voRHMZm9EQfAkBbiU" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-MN8P7F9pGJuFPQ8dZqK5GJ" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
