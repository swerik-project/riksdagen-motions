<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__fk__320/mot_1935__fk__320-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 320. 11
          </p>
          <p>
            Nr 320.
          </p>
          <p>
            Av herr Sjödahl m. fl., i anledning av Kungl. Maj:ts proposition
            angående statens övertagande av vissa kostnader för folkskoleväsendet
            m. m.
          </p>
          <p>
            Kungl. Maj:t har i proposition nr 174 framlagt ett förslag, som
            dels syftar åt ett ökat deltagande från statens sida i kostnaderna
            för folkskoleväsendet och dels avser att öka det statliga inflytandet
            över den kommunala skolorga- nisationen. I det förra avseendet
            har avsikten med de olika avgivna förslagen varit att utjämna
            kommunernas skattetunga genom statens övertagande av vissa kost-
            nader. Givetvis kommer genom de föreslagna åtgärderna någon utjämning
            att ske. Men det synes uppenbart, att denna blir i många fall
            mycket ringa och kommer dessutom att verka mycket ojämnt för olika
            kommuner. Landskom- munernas förbund har ock i infordrat yttrande
            anfört, att någon i egentlig mening skatteutjämnande betydelse
            komme en överflyttning på staten av de kommunala bördorna för
            folkskoleväsendet dock icke att få, då en differentie- ring av
            bidraget i relation till kommunernas ekonomiska bärkraft icke
            kunnat ske. En lättnad uppstode givetvis i skattetrycket, men
            då bidraget utginge till kommunerna i relation till de verkliga
            kostnaderna, bleve resultatet, att de ekonomiskt välsituerade
            kommunerna med gott skatteunderlag och låg skatt på grund av sin
            högre standard på folkskoleväsendet finge väsentligt högre bidrag
            än andra kommuner. 'Även skolöverstyrelsen har med stöd av några
            undersökningar, som gjorts inom vissa skoldistrikt, uttalat, att
            effekten av de föreslagna bidragen skulle komma att i en stor
            del fall bliva ganska ringa. Detta borde så mycket hellre uppmärksammas
            och tillmätas betydelse, som samtliga de kommuner, exemplen avsåge,
            hörde till de mera skattetyngda och hade betydande uttaxeringar
            enbart för skolväsendet. Dessutom syntes de något ökade statsbidragen
            helt eller delvis motvägas av en motsvarande minsk- ning i bidragen
            från skatteutjämningsanslaget. Detta skolöverstyrelsens ut- talande,
            som närmast gäller byggnadsbidragen, föranleder överstyrelsen
            att påyrka förnyad utredning i denna del. Det synes oss, som om
            någon skatteutjämning av större värde knappast vin- nes genom
            det framförda förslaget, varför det blott genom förtjänster i
            andra avseenden skulle kunna vara förtjänt av riksdagens bifall.
            I varje fall borde icke uppenbara olägenheter i sådan utsträckning
            vara förenade med förslaget, att det av den anledningen icke skulle
            kunna bifallas. Kungl. Maj:ts förslag avser i sin första del att
            införa ett system av stats- bidrag till byggnader för folk- och
            fortsättningsskoleväsendet. När det gäller bidrag för nya undervisningslokaler,
            föreslås i propositionen, att länsstyrelser- na skola besluta
            i fråga om ansökningar om statsbidrag, när kostnaderna icke överstiga
            10,000 kronor, medan i övriga fall skolöverstyrelsen skall pröva
          </p>
          <pb facs="riksdagen-motions-pdf/data/1935/mot_1935__fk__320/mot_1935__fk__320-002.pdf"/>
          <p>
            12 Motioner i Första kammaren, Nr 320.
          </p>
          <p>
            ärendet och Kungl. Maj:t slutligt avgöra. Det synes, som om denna
            omständ- liga behandling av dessa frågor kommer att i hög grad
            inkräkta på Kungl. Maj:ts och skolöverstyrelsens övriga arbetsuppgifter.
            I varje fall måste skol- överstyrelsen utrustas med arkitektavdelning,
            som med all sannolikhet blir överlupen utav ärenden, vilka därigenom
            också blott långsamt kunna prövas, varför dessa byggnadsföretags
            igångsättande kommer att väsentligt fördröjas. Kommunerna få dessutom
            bära en så väsentlig del av bördorna för byggnads- företagen,
            att det icke finnes någon anledning att befara, att de ej komma
            att iakttaga all önskvärd sparsamhet. Högre myndigheters prövning
            utav kom- munala byggnadsföretag har efter all erfarenhet sällan
            lett till besparingar i utgiftsberäkningen, snarare föranlett
            icke oväsentliga kostnadsökningar. Un- der sådana förhållanden
            kan det icke synas annat än önskvärt, att centralise- ring vid
            avgörandet av dessa ärenden i största möjliga utsträckning undvikes,
            liksom den försening av byggnadsföretagen, som obestridligen härav
            blir en följd. När genomsnittskostnaden för en undervisningslokal
            beräknas till 10,000 kronor, vore det därför önskligt, att de
            centrala myndigheternas in- gripande först påkallades vid ett
            högre belopp, åtminstone först vid en be- räknad kostnad av 15,000
            kronor. Länsstyrelsernas granskning av byggnads- företag för en
            kostnad ej överstigande denna summa borde kunna vara till- fyllest.
            Spörsmålet om de lokaler, för vilka statsbidrag skola utgå, har
            i proposi- tionen lösts på skiftande sätt. Det bidrag, som skulle
            utgå till nya lokaler, borde enligt vår mening motsvaras av bidrag
            till redan befintliga lokaler av samma slag. Det måste anses vara
            rätt och billigt, att samma slags lokaler, för vilka byggnadsbidrag
            utgå, även giva rätt till bidrag, om de något eller några år dessförinnan
            anskaffats. Skolöverstyrelsen har tillika tillstyrkt, att statsbidrag
            även medgåves för utrymmen, som vore erforderliga för skolbad,
            barnbespisning, läkarundersökning och tandvård. Detta krav kan
            med full rätt framföras med hänsyn till den stora betydelse, dessa
            socialpedagogiska anordningar ha för ungdomens sunda fysiska utveckling
            och därmed för den allmänna folkhälsan. Det synes oss icke av
            statsmakterna kunna försvaras att vid en anordning med statsbidrag
            för skolväsendet undantaga de för denna viktiga uppgifts fyllande
            nödvändiga lokalerna. Vi dela även den meningen, att om utrymmen
            för sådana anordningar icke förklarats bidragsberättigade, detta
            skulle kunna verka hämmande på en i alla avseenden synnerligen
            önsk- värd utveckling. De skolsakkunniga, vilkas förslag följts
            av departementschefen, ha för- menat, att de ökade statsbidragen
            i olika avseenden borde åtföljas av bestäm- melser om ett ökat
            statligt inflytande över kommunernas skötsel av folkskole- väsendet.
            Därför erfordrades, att för inrättandet av ny ordinarie och extra
            ordinarie tjänst Kungl. Maj:ts tillstånd skulle inhämtas. Däremot
            har i åt- skilliga yttranden anförts, att de redan genom kungörelse
            av den 30 december 1932 starkt ökade kontrollåtgärderna, som då
            för övrigt icke alls genomför- des i samband med ökade statsbidrag,
            vore tillfyllest. 'Även skolöverstyrel- sen har uttalat, att gällande
            bestämmelser påbjudit en omsorgsfull prövning
          </p>
          <pb facs="riksdagen-motions-pdf/data/1935/mot_1935__fk__320/mot_1935__fk__320-003.pdf"/>
          <p>
            Motioner i Första kammaren, Nr 320. 13
          </p>
          <p>
            av behovet av tjänster vid inträffade ledigheter. Vederbörande
            skolstyrelse skall samverka med statens folkskolinspektör, varvid
            vid meningsskiljaktig- het dem emellan frågan skall hänskjutas
            till skolöverstyrelsen. Detsamma gäl- ler vid inrättandet av ny
            tjänst. Dessa bestämmelser, som fastställdes så sent som i december
            1932, ha säkerligen visat sig motsvara sitt ändamål. Att nu draga
            dessa ärenden inför Kungl. Maj:t kan med allt skäl anses vara
            att vidtaga större våld än som kräves. Erfarenheten lämnar intet
            bevis för att ytterligare åtgärder erfordras. Det borde vara tillräckligt,
            att nu gällande bestämmelser uttryckligen utsträckas att gälla
            även vid beslut om extra ordi- narie tjänster. Den ytterligare
            byråkratisering, som de sakkunniga förordat, synes väsentligen
            vara en byråkratisering, som är sitt eget ändamål. Vidare föreslår
            propositionen en skyldighet för lärarna att underkasta sig tvångsförflyttning.
            Vid tillämpningen av nu gällande bestämmelser har ett betydande
            antal lärare i distrikt med tjänster, som skulle kunna indragas,
            för- flyttats till andra distrikt. Denna förflyttning kan dock
            ej gärna ske i star- kare tempo än det, som möjliggöres genom
            att tjänster bli lediga. Ett förfa- rande med tvångsförflyttning
            skulle sannolikt ej nämnvärt kunna påskynda utvecklingen. Men
            det måste betraktas som något osedvanligt, att ett sådant förfarande
            beslutes utan samband med lönereglering. Ett annat tillvägagångs-
            sätt kännes av lärarkåren som ett övergrepp. Kommunerna, som i
            allt fall un- der nuvarande förhållanden ha någon bestämningsrätt
            kvar, när det gäller be- sättandet av ledigblivna tjänster, skulle
            genom ett tvångsförfarande berövas varje inflytande. Detta kan
            icke anses vara överensstämmande med det vär- nande om den kommunala
            självstyrelsen, som med rätta också måste betraktas som en angelägen
            uppgift för statsmakterna. Om erfarenheterna av de vid 1933 års
            riksdag beslutade bestämmelserna om frivillig förflyttning ytterliga-
            re avvaktas, tillika med ett eventuellt införande i större eller
            mindre utsträck- ning av ett sjunde läsår, är det mer än sannolikt,
            att åtgärder, radikalt avvi- kande från de redan vidtagna, icke
            komma att erfordras. För närvarande äga skolstyrelserna att själva
            upprätta ett förslag på tren- ne sökande, varefter val förrättas.
            Enligt de sakkunnigas i propositionen upp- tagna förslag skall
            lärarförslaget upprättas av folkskolinspektören. Enligt vår mening
            borde skolstyrelserna bibehållas vid sin nuvarande rätt att upp-
            rätta förslag. Den kännedom, som den lokala styrelsen i många
            fall äger om de sökande, borde beredas tillfälle att göra sig
            gällande. Därefter kunde för- slaget underställas folkskolinspektörens
            prövning. Kunna dessa myndigheter ej enas, borde förslaget slutligt
            fastställas av annan myndighet, lämpligast av skolöverstyrelsen.
            Därigenom bleve i allt fall initiativet bibehållet hos den myndighet,
            som rätteligen bör ha det, den lokala skolstyrelsen, medan even-
            tuella övergrepp eller missförstånd från dess sida kunde före
            det slutliga valet rättas. Då fråga är om tillsättande av överlärartjänst,
            skall enligt förslaget skol- överstyrelsen angiva de tre sökande,
            bland vilka den lokala skolstyrelsen har att välja. Det framgår
            ej tydligt av propositionen, huruvida härmed avses så- väl folkskolinspektör
            som överlärare, vilka tjänstgöra som skolledare inom
          </p>
          <pb facs="riksdagen-motions-pdf/data/1935/mot_1935__fk__320/mot_1935__fk__320-004.pdf"/>
          <p>
            14 Motioner 1 Första kammaren, Nr 320.
          </p>
          <p>
            distriktet, ej heller om med överlärare även avses de biträdande
            överlärare, som i de större skoldistrikten finnas vid den kommunala
            folkskolinspektörens sida. I de senare fallen böra skolråden obetingat
            ha full bestämmanderätt. Det ifrå- gasättes ej heller i propositionen,
            att statsbidrag skola i regel utgå till mer än en överlärare inom
            vart skoldistrikt. Överläraretjänster tillsättas blott i re- lativt
            stora skoldistrikt. De sökas ofta av lärare, av vilka det övervägande
            flertalet äro tjänstgörande inom distriktet. Den lokala skolstyrelsen
            har där- för större möjligheter genom sin personliga kännedom
            om respektive sökande att bilda sig en mening om vilka som bäst
            genom sina egenskaper och sin sär- skilda fallenhet lämpa sig
            för en skolledaruppgift inom distriktet. Hänsyn måste ju ock tagas
            till de särskilda förhållanden, som i socialt, kulturellt och
            andra avseenden kunna där råda. Det synes därför, att skolstyrelsen
            bör som nu är fallet fritt få välja mellan alla dem, som av skolöverstyrelsen
            förklarats lämpliga för befattningen. För chefsbefattningar böra
            inte rimligen pappers- meriter, vilka skolöverstyrelsen väsentligen
            måste taga hänsyn till på grund av sin bristande personkännedom,
            vara avgörande. Även om vi äro övertygade om att en skatteutjämning,
            som genom förelig- gande förslag kommer till stånd, blir jämförelsevis
            obetydlig, så finna vi oss dock kunna tillstyrka förslaget till
            antagande i huvudsak under den förutsätt- ningen, att förslagets
            byråkratiskt centralistiska tendenser minskas och den kommunala
            självstyrelseprincipen i högre grad upprätthålles. Den verksam-
            het, som i kommunerna bedrives för vårt skolväsendes utveckling,
            är i allmän- het av den art, att den förtjänar allt erkännande,
            och den bör få bedrivas i nö- dig frihet utan att insnöras i någon
            byråkratismens tvångströja. [Vår svenska demokrati vilar till
            väsentlig grad på den självstyrelse, som våra kommuner sedan gammalt
            ägt rätt att utöva. Det är en viktig uppgift för statsmakterna
            att se till, att den bevaras och stärkes. Under åberopande av
            vad vi ovan anfört vilja vi hemställa till riksdagen att vid behandlingen
            av Kungl. Maj:ts proposition nr 174 besluta,
          </p>
          <p>
            1) att den under punkt A. 1 andra stycket angivna bidrags- gränsen
            höjes till 15,000 kronor; 2) att med uti punkter A. 1, 2, 3 och
            4 angivna lokaler må avses såväl klassrum, specialrum, gymnastiksalar,
            slöjdsalar, rum för undervisning i hushållsgöromål och bibliotek
            som ut- rymmen, erforderliga för skolbad, barnbespisning, läkarun-
            dersökning och tandvård; 3) att med avslag på vad i punkt B. 4
            a) föreslagits nu- varande bestämmelser må fortfarande gälla beträffande
            in- rättande och bibehållande av ordinarie tjänst men utsträckas
            att gälla även för extra ordinarie tjänst; 4) att avslå vad som
            föreslagits under punkt B. 4 b) angå- ende lärares tvångsförflyttning;
            5) att beträffande punkt B. 4 c) första stycket göra följan- de
            uttalande: Sedan preliminärt förslag till återbesättande av
          </p>
          <pb facs="riksdagen-motions-pdf/data/1935/mot_1935__fk__320/mot_1935__fk__320-005.pdf"/>
          <p>
            Motioner i Första kammaren, Nr 320. 15
          </p>
          <p>
            lärartjänst av skolråd upprättats, skall statens vederbörande
            folkskolinspektör avgiva yttrande däröver. Kommer skolrådet vid
            förslagets slutliga upprättande till ett resultat, som stri- der
            mot folkskolinspektörens mening, skall ärendet hänskjutas till
            skolöverstyrelsen, som då har att upprätta förslaget; samt 6)
            att beträffande punkt B. 4 c) tredje och fjärde styckena angående
            tillsättning av överlärare godkänna att nu gällande bestämmelser
            må äga fortsatt giltighet.
          </p>
          <p>
            Stockholm den 2 april 1935.
          </p>
          <p>
            Edg. Sjödahl. N. S. Norling. Karl Sandegård. E. Berling. Th.
            Nilsson.
          </p>
          <pb facs="riksdagen-motions-pdf/data/1935/mot_1935__fk__320/mot_1935__fk__320-006.pdf"/>
        </div>
      </div>
    </body>
  </text>
</TEI>
