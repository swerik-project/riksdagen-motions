<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-JuU-01376">
  <teiHeader>
    <fileDesc>
      <titleStmt>
        <title>En stärkt polis</title>
        <author corresp="i-HsGsAzKWHQY5pjyAYNXAz7">av Maria Ferm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1376 av Maria Ferm (MP)</title>
          <idno type="rdwebb">H2021376</idno>
          <rs type="number">1376</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H2021376/text</ref>
          <ref type="dokument_url_html">http://data.riksdagen.se/dokument/H2021376</ref>
          <ref type="dokumentstatus_url_xml">http://data.riksdagen.se/dokumentstatus/H2021376</ref>
          <ref type="docx">http://data.riksdagen.se/fil/3383EE99-1645-4EDF-B1A4-F6F3924B695D</ref>
          <ref type="pdf">http://data.riksdagen.se/fil/462D9C7F-AC66-43A5-ACB8-D0FA6AE3385F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FmdfctPHgTjfk9X9C2chZk" type="signed"/>
        <correspContext corresp="i-FmdfctPHgTjfk9X9C2chZk">
          <note type="signatory" corresp="i-HsGsAzKWHQY5pjyAYNXAz7"/>
        </correspContext>
        <correspAction xml:id="i-BfkxaF4rB6LYS1qDhkeHgG" type="submitted">
          <date when="2014-11-07"/>
          <time when="12:54:30"/>
        </correspAction>
        <correspAction xml:id="i-Shvb1jCHivkEaff1svwUbC" type="reviewed">
          <date when="2014-11-07"/>
          <time when="17:25:16"/>
        </correspAction>
        <correspAction xml:id="i-Xf9ok6e2FYGpStHz7nrE9Q" type="referred">
          <date when="2014-11-12"/>
        </correspAction>
        <correspAction xml:id="i-EbrfLtdYEG5gVTFiTdCyek" type="assigned">
          <date when="2017-05-31"/>
          <time when="13:52:55"/>
        </correspAction>
        <correspContext corresp="i-EbrfLtdYEG5gVTFiTdCyek">
          <ref type="assignedTo">Justitieutskottet</ref>
        </correspContext>
        <correspAction xml:id="i-Ebg5KA6k4vf8ip57VkCetm" type="behandlas_i"/>
        <correspContext corresp="i-Ebg5KA6k4vf8ip57VkCetm">
          <ref type="uppgift">2014/15:JuU16</ref>
          <ref type="ref_dok_id">H201JuU16</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU16</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Mo5J3mc4dFRz5mReqRRwBa" type="behandlas_i"/>
        <correspContext corresp="i-Mo5J3mc4dFRz5mReqRRwBa">
          <ref type="uppgift">2014/15:JuU18</ref>
          <ref type="ref_dok_id">H201JuU18</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU18</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BXJafGurajV1SPioVoKw9d" type="behandlas_i"/>
        <correspContext corresp="i-BXJafGurajV1SPioVoKw9d">
          <ref type="uppgift">2014/15:JuU1</ref>
          <ref type="ref_dok_id">H201JuU1</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KQQCGPTuKUMAWx1HX9AstZ" type="motHeader">
        <div xml:id="i-WwRbAJToqxAxuNz2bAKNvq" type="motTitle">
          Motion till riksdagen 2014/15:1376 av Maria Ferm (MP) En stärkt
          polis
        </div>
      </div>
      <div xml:id="i-8vRsdJVVFAbsRXixw2Z7Ku" type="motBody">
        <div xml:id="i-Sw36ETEY1uSTDMGYgZZnDr" type="motProposal" subtype="förslag">
          <head xml:id="i-67U9QB5foN2mqrzDPVxr6x">
            Förslag till riksdagsbeslut
          </head>
          <list xml:id="i-7Uw9cgKST8kBaoQtPB6DzF" style="ol">
            <item xml:id="i-PSnukJA9gfa3AL21tnrhWS">
              Riksdagen tillkännager för regeringen som sin mening vad som
              anförs i motionen om att överväga inrättandet av en nationell
              samordnare för det brottsförebyggande arbetet.
            </item>
            <item xml:id="i-Xm3tHLpbn24bUpHDp9EeWK">
              Riksdagen tillkännager för regeringen som sin mening vad som
              anförs i motionen om behovet av att utveckla relevanta indikatorer
              för måluppfyllelse och kvalitet.
            </item>
            <item xml:id="i-KjydGnkh8JA7ABt36saBwx">
              Riksdagen tillkännager för regeringen som sin mening vad som
              anförs i motionen om behovet av en ny självständig utredningsmyndighet.
            </item>
            <item xml:id="i-Pbx251JN8U5bcJ7JiRjsiZ">
              Riksdagen tillkännager för regeringen som sin mening vad som
              anförs i motionen om vikten av ökad handledning för poliser.
            </item>
            <item xml:id="i-UVZi2xyguCTN3no83YKiSS">
              Riksdagen tillkännager för regeringen som sin mening vad som
              anförs i motionen om behovet av en högskolebaserad polisutbildning
              med forskningsmöjligheter.
            </item>
            <item xml:id="i-28tQnqofddJ1m53sE6Bw4a">
              Riksdagen tillkännager för regeringen som sin mening vad som
              anförs i motionen om vikten av projekt som syftar till att öka
              förståelsen mellan poliser och invånare.
            </item>
            <item xml:id="i-MeGDCQJ4pDK95t84GZ3ftM">
              Riksdagen tillkännager för regeringen som sin mening vad som
              anförs i motionen om behovet av en aktiv rekrytering av utrikes
              födda och miljonprogramsbor till rättsväsendet.
            </item>
            <item xml:id="i-2hq7FQMBjZzTJTrZCg3Mos">
              Riksdagen tillkännager för regeringen som sin mening vad som
              anförs i motionen om att överväga om lagen om inre utlänningskontroll
              samt Rikspolisstyrelsens föreskrifter och allmänna råd gällande
              inre utlänningskontroller kan förtydligas.
            </item>
            <item xml:id="i-9f3bA95dTkCTTaYLKvkGgW">
              Riksdagen tillkännager för regeringen som sin mening vad som
              anförs i motionen om vikten av ett aktivt arbete mot diskriminering
              inom rättsväsendet.
            </item>
            <item xml:id="i-AgfSKasswJRvdBnqyFYoKf">
              Riksdagen tillkännager för regeringen som sin mening vad som
              anförs i motionen om att polisens värdegrundsarbete bör vara inriktat
              på att främja alla människors lika värde.
            </item>
            <item xml:id="i-2RtqdF8uFFsiqv4Hi8iHQk">
              Riksdagen tillkännager för regeringen som sin mening vad som
              anförs i motionen om behovet av en kommission för lika rättigheter
              inom rättsväsendet.
            </item>
            <item xml:id="i-BitARhCQKGFV3C9fW9t4XZ">
              Riksdagen tillkännager för regeringen som sin mening vad som
              anförs i motionen om vikten av att förbättra polisens register-
              och personuppgiftshantering.
            </item>
          </list>
        </div>
        <div xml:id="i-9dxzqzSCauxSrPYfxVoNvR" type="motContent">
          <head xml:id="i-3Ff1odVPWS4xyRP87M4PnQ" type="h2">
            Kvalitet och effektivitet
          </head>
          <p xml:id="i-CVDsnp4S8UKo5eMkp8zB56">
            Under de senaste 8 åren har svensk polis genomgått stora förändringar.
            Den borgerliga regeringen har prioriterat en ökning av antalet
            poliser och de senaste åren har polisen ökat från cirka 16 000
            till cirka 20 000. Denna satsning har dock inte lett till en större
            andel uppklarade brott. Att endast satsa på kvantitet räcker inte
            hela vägen utan även andra åtgärder behövs. Om allmänheten inte
            har ett stort förtroende för rättsväsendet försvåras möjligheten
            att klara upp brott. Om polisens arbetsvillkor inte förbättras,
            eller behov av handledning inte förstärks, riskerar att det att
            försämra brottsbekämpningen.
          </p>
          <p xml:id="i-Ja7Z5coHY3ZAfgiY3oTTDz">
            Polisens organisering måste bli mer effektiv. De 21 polismyndigheterna
            slås den 1 januari 2015 ihop till en, vilket är positivt. En ökad
            styrning, professionalisering och samordning är viktig. Men inte
            heller sammanslagningen av polismyndigheterna kommer automatiskt
            leda till en stärkt poliskår och bättre uppklaringsgrad. För att
            polisen ska fungera bättre och stärkas i sitt uppdrag behövs ett
            antal andra åtgärder.
          </p>
          <head xml:id="i-4W4PgWCAjtij5fznKZsTDU" type="h3">
            En nationell samordnare för det brottsförebyggande och det brottsbekämpande
            arbetet
          </head>
          <p xml:id="i-JrXV8BcRVJAGevF8Wx5v1u">
            Under de senaste åren har det bildats olika samverkansmodeller
            i det brottsförebyggande arbetet. De flesta kommuner har brottsförebyggande
            råd, och även samverkansavtal mellan polis och kommuner har växt
            fram. Några regioner har också samverkan på länsnivå. För att
            samverkan ska vara effektiv krävs emellertid beslutskraft. Det
            innebär att det gemensamma målet att förebygga och motverka kriminalitet
            måste vara minst lika styrande som de enskilda aktörernas egna
            mål, annars tenderar samverkan att komma i andra hand.
          </p>
          <p xml:id="i-Jz9gVgYFNQ3QUQiWNDGSy3">
            Polisförbundet påpekar i en debattartikel i Svenska Dagbladet
            23 juni 2013: ”Det behövs en samlad nationell politik för det
            brottsbekämpande och brottsförebyggande arbetet som sätter in
            polisens arbete i ett större sammanhang.” De föreslår ett tydligare
            ministeransvar och en ny myndighet eftersom ”det behövs en ledande
            kraft med egen budget som har mandat att överbygga dagens brist
            på samarbete mellan viktiga aktörer”.
          </p>
          <p xml:id="i-7H7dB7HVdDfYDryM3455QG">
            Det bör övervägas om en nationell samordnare för det brottsförebyggande
            och det brottsbekämpande arbetet borde inrättas och ges i uppdrag
            att driva på och koordinera det brottsförebyggande arbetet lokalt,
            regionalt och nationellt. Det finns redan stor kunskap om vilka
            insatser som behövs, men det behövs även en funktion som kan se
            över myndighetsgränserna och som framför allt kan utvärdera och
            föreslå förbättringar i hur det brottsförebyggande arbetet genomförs.
          </p>
          <head xml:id="i-G3xhssvgjaYs8p3udJxSt7" type="h3">
            Bättre metoder för att mäta effektivitet och kvalitet
          </head>
          <p xml:id="i-z2GmAzn5Vq3BFcDCfU6qK">
            Miljöpartiet har gett riksdagens utredningstjänst i uppdrag att
            sammanställa kunskapsläget avseende effektivitet i polisiär verksamhet.
            <ref xml:id="i-TAJA29uefZasLi3NjAkVSf" target="i-CeSitqb8Vhx5b5c8ZvAZwr">
              [1]
            </ref>
          </p>
          <p xml:id="i-RqLXSDbsDshFT8PUdY5bC8">
            Självfallet spelar antalet poliser som jobbar med något en stor
            roll för brottsbekämpningen, men brottsbekämpningens resultat
            beror mycket på hur poliserna arbetar och brottsutvecklingen beror
            mycket hur samhället utvecklas i övrigt.
          </p>
          <p xml:id="i-EJfeenXvqa3xJbvXfmANzj">
            I budgetpropositionen 2015 tar regeringen ett första steg mot
            att utveckla styrningen i offentlig sektor i en riktning som innebär
            att professionernas kunnande och yrkesetik blir mer vägledande
            än vad de är i dag. Det är mycket positivt att vi påbörjar arbetet
            med styrning bortom New Public Management.
            <ref xml:id="i-3cW1Tod1LgfbkDjm1AQdCf" target="i-EfymoiFd3gdP7qocFhE47M">
              [2]
            </ref>
          </p>
          <p xml:id="i-Ayq2XNV447AfiiDygGUnCQ">
            När det gäller organisation, ledning och styrning, de anställdas
            egenskaper och personalstruktur med mera råder enighet om att
            polisverksamheten ska styras baserat på uppföljningar och utvärderingar
            av tidigare genomförda åtgärder. Det behövs andra åtgärder för
            att mäta kvalitet som inte bara handlar om så kallad ”pinnjakt”
            utan även hur bra bemötande medborgare fått, hur högt förtroendet
            för polisen är eller hur tillgänglig polisen är. Då behöver relevanta
            indikatorer för måluppfyllelse och kvalitet utvecklas.
          </p>
          <head xml:id="i-SwhYiyPN3XBk8kZ16Bdpkv" type="h3">
            En självständig utredningsmyndighet
          </head>
          <p xml:id="i-QF4grpwPz84EXG524rNjqS">
            När polisorganisationen nu görs om har vi stora förhoppningar
            om att olika former av klagomål på polisen, som inte handlar om
            att polisen gjort något brottsligt, men samtidigt är något som
            den som anmäler haft synpunkter på, tas om hand på ett bättre
            sätt. Samtidigt ser vi att frågan kring hur internutredningar
            sköts fortfarande behöver förändras.
          </p>
          <p xml:id="i-HLuFhYHcgk5qL3vWf9fzU">
            Polisen är den av staten utsedda ordningsmakten med tillhörande
            våldsmonopol. Det innebär att polisen har ansvaret att använda
            sin ingripandemakt med lagboken som kompass. Rättsväsendet ska
            försäkra oss alla att rättvisa skipas. Utan allmänhetens förtroende
            kan inte rättsväsendets aktörer arbeta.
          </p>
          <p xml:id="i-JrueaPu4yP6kGXRpCs2r6z">
            Miljöpartiet vill därför att när polis eller åklagare misstänks
            för brott ska en fristående myndighet inrättas för att utreda
            brottet. Den internutredningsverksamhet som i dag finns hos polis-
            och åklagarväsendet bör brytas ut till en självständig utredningsmyndighet.
          </p>
          <p xml:id="i-9jzTfD4pkCfsXgqWRkuYZB">
            År 2007 avförde den statliga utredningen Summa summarum (SOU
            2007:5) frågan om en fristående myndighet som utreder polisen
            och åklagare vid brottsmisstanke, bl.a. eftersom den ansåg att
            nackdelarna inte övervägde den förtroendevinst som rättsväsendet
            beräknas göra gentemot medborgarna. Argumenten som användes var
            bl.a. att en viss del av personalen måste komma från polisen eller
            Åklagarmyndigheten samt att det helt enkelt är för kostsamt med
            en ny myndighet på området. Även Polisorganisationskommittén gjorde
            i sitt betänkande En sammanhållen svensk polis (SOU 2012:13) bedömningen
            att en egen myndighet inte borde inrättas utan att den önskade
            självständigheten kunde erhållas genom andra åtgärder.
          </p>
          <p xml:id="i-JPduxLyMc83jaYKBTndgmy">
            Miljöpartiet anser, liksom Sveriges advokatsamfund, Justitiekanslern
            m.fl. att allmänhetens förtroende för rättsväsendet väger tyngre
            och att de eventuella nackdelar som kan uppstå kan hanteras på
            ett fungerande sätt. Medborgarnas förtroende för rättsväsendet
            är stommen för rättsstaten.
          </p>
          <head xml:id="i-NhESTBtonpkGbbuJJqjN1k" type="h3">
            Öka handledningen för poliser
          </head>
          <p xml:id="i-B4iRgFWUYFbsL2NV2xkEFe">
            Polisyrket är mycket komplext och Sveriges poliser har en varierande
            och stressande arbetssituation. De kan hamna i våldsamma situationer
            och möter offer för brott och olyckor. I en aktuell avhandling
            beskriver Susann Backteman-Erlanson vid Umeå universitet hur poliser
            i Sverige riskerar utbrändhet och ej har tillräckliga verktyg
            för att hantera upplevelserna i arbetet:
            <ref xml:id="i-5uvKxUuMx3EEcbksdZgqHM" target="i-R6kFhXjMzHvLG7Am9TP97d">
              [3]
            </ref>
          </p>
          <p xml:id="i-wFMvH1tQM562qp1F34MGu">
            ”I intervjustudien uttryckte poliserna att de efter en traumatisk
            händelse använde strategier för att hantera detta baserat på egen
            kunskap, samt med hjälp av olika åtgärder och stödsystem inom
            polismyndigheten. När kunskap, stödsystem och åtgärder var otillräckliga
            kände sig poliserna otrygga, de svåra situationerna blev en börda
            som återkom vid andra liknande situationer.
            <ref xml:id="i-DvNAfJNzSaPm1R2BAfBHtE" target="i-Y98A6B6haWdVDnxyFKFze7">
              [4]
            </ref>
          </p>
          <p xml:id="i-2Lsj8VRnAijii44Hef45nV">
            Risken är stor för psykisk ohälsa eller cynism inom polisen om
            det inte finns system för att hantera traumatiska upplevelser
            och den stress som förekommer inom polisyrket. Vi behöver satsa
            på ökad handledning. Frågan om förtroendet för polisen, etikfrågor
            och handledning är viktiga. Allmänhetens förtroende för polisen
            är högt, men det förtroendet är en färskvara. Det är viktigt att
            frågor om handledning prioriteras inom organisationen.
          </p>
          <head xml:id="i-QhiqahfsxUwWyWsP1QQdKU" type="h3">
            Gör polisutbildningen högskolebaserad
          </head>
          <p xml:id="i-89Ya1Bgsp5xUUiacPc4bQW">
            Miljöpartiet vill ha en högskolebaserad polisutbildning med möjlighet
            till forskning. Denna fråga är viktig både för att förbättra polisutbildningen,
            bredda rekryteringen och för att möjliggöra kriminalforskning
            av utbildade poliser. Varför ska sjuksköterskor, lärare och psykologer
            ges en bred teoretisk utbildning med möjlighet till forskarutbildning
            och andra val i livet än att knytas till en enda specifik arbetsgivare
            – men inte poliser?
          </p>
          <p xml:id="i-HouLjXb67NQnhEozJuUGiZ">
            När polisens arbete blir allt mer internationaliserat och samarbetet
            inom rättskedjan allt mer komplext, är en utbildning på akademisk
            nivå ett måste. Personer som vill utbilda sig till polis, men
            har en annan akademisk utbildning, bör kunna tillgodoräkna sig
            de ämnen som är relevanta för polisutbildningen. På så sätt kan
            tiden för polisutbildningen förkortas och en breddad rekrytering
            uppmuntras.
          </p>
          <head xml:id="i-LZbJa94RwdiPJLSi6Twvgd" type="h2">
            Förtroendet för polisen
          </head>
          <p xml:id="i-5EFv8vsgrNRbFX1ejgferB">
            Enligt en rapport från tankesmedjan Miklo uppges att ”både brottsoffer
            och förövare boende i flerfamiljshus i storstadsregionerna – i
            miljonprogrammen – känner oro och otrygghet samtidigt som de har
            lågt förtroende för polisens arbete och förmåga att lösa brott."
            Det konstateras också i rapporten att ”en återkommande uppfattning
            som boende i miljonprogramsområden ger uttryck för, är att de
            poliser som beter sig tveksamt handlar rasistiskt i de situationer
            som det handlar om
            <ref xml:id="i-XdpGvUds4bGs46HroczteK" target="i-Pyw7WrtocXhhSY43YmiB5">
              [5]
            </ref>
          </p>
          <p xml:id="i-SC4ZyPuezPYtNBjEqQ5mcn">
            Därför är det viktigt att polisen tar förtroendefrågan på allvar.
            Det faktum att miljonprogramsbor känner ett bristande förtroende
            för polisen är ett problem för alla. Det är ett problem för polisen
            som inte kan göra sitt jobb lika bra eftersom tips och kontakter
            med allmänheten är av stor vikt. Det är ett problem för invånare
            som inte känner trygghet och för deras faktiska trygghet eftersom
            polisens arbete försvåras. Det är ett hot mot rättsstaten och
            demokratin.
          </p>
          <head xml:id="i-4EnqxhhABoqGTG49HGQpva" type="h3">
            Projekt för förbättrad dialog
          </head>
          <p xml:id="i-YEW6An8kvPmQn92zez9dFY">
            Polishatet måste också tas på allvar och motverkas. Att det sprids
            nidbilder av poliser och desinformation som syftar till att öka
            motsättningar och locka människor till upplopp är oacceptabelt.
            För att öka förtroendet och förståelsen för polisen är det såklart
            också avgörande med en aktiv medverkan från miljonprogramsbor
            såsom skedde under upploppen i Husby med många som nattvandrat
            för att säkra en trygg vuxennärvaro.
          </p>
          <p xml:id="i-9QEQytxgD1bkF9CcMeDb36">
            Polisförbundet och Fryshusets gemensamma dialogprojekt som syftar
            till att skapa ökad förståelse mellan polisen och ungdomar är
            ett mycket positivt exempel.
            <ref xml:id="i-4RAi8m1nkdfYEJXpLZZpvr" target="i-2vWNwFRtEpCvzPaABnWaLg">
              [6]
            </ref>
          </p>
          <head xml:id="i-FM6iF2Z7Be6tapwdxkgkUw" type="h3">
            Prioritera arbetet mot diskriminering
          </head>
          <p xml:id="i-AqwcHBGp4j3KJKCmVSBYu8">
            Det är viktigt att polisen erkänner att det finns problem med
            diskriminering inom polisen. Det betyder inte att alla poliser
            ska misstänkliggöras. Polisen är dock en del av samhället och
            genomsyras därför av samma diskriminering och fördomsfullhet som
            resten av samhället. Man behöver inte peka ut någon för att inse
            att det är så det fungerar.
          </p>
          <p xml:id="i-AwssY5RnsSuJLKwji9fDcK">
            Den utredning Brottsförebyggande rådet publicerade år 2008 som
            heter Diskriminering i rättsprocessen visade att diskriminering
            var utbredd på alla nivåer inom rättsväsendet. Muslimer var en
            av de grupper som var extra utsatta inom rättsväsendet och som
            oftare än andra dömdes utifrån stereotypa föreställningar.
          </p>
          <p xml:id="i-J4uGSdGaxV1GLXjDki9v7g">
            Det finns föreställningar inom rättsväsendet om att vissa minoritetsgrupper
            och vissa brottstyper hör ihop; om att personer med vissa typer
            av minoritetsbakgrund alltid nekar och därför inte tas på allvar.
            Personer med utländsk bakgrund betraktas som mindre trovärdiga
            än etniska svenskar – på brottsplatsen, under brottsutredningen
            och i domstolsförhandlingen. Undersökningar har visat att fotgängare
            och bilförare med minoritetsbakgrund är klart överrepresenterade
            bland dem som utsätts för poliskontroller.
          </p>
          <p xml:id="i-WysiyW5JeLyyp9WhWUAdMk">
            Enligt en studie från Göteborgs universitet, som P3 Nyheter rapporterade
            om den 23 juni 2011, är ”rå jargong och fördomsfulla skämt om
            utlänningar” vardag inom polisen i Västra Götaland.
          </p>
          <p xml:id="i-WggF1CuoyV1tz3PoYhFpSM">
            Insikten om att dessa problem existerar måste leda till ett aktivt
            arbete mot diskriminering, exempelvis genom utbildningssatsningar.
            Närpolisen och civilsamhället, ”de goda krafterna”, bör samverka
            för att öka förtroende för polisen och skapa nya kontaktytor.
          </p>
          <head xml:id="i-hC53SvyTKNWgndXSWUaEx" type="h3">
            Motverka etnisk profilering
          </head>
          <p xml:id="i-V6H2YRcTTiDcbDg4TJAo1G">
            Likhet inför lagen är oerhört viktigt. Om människor behandlas
            olika på grund av ursprung och utseende underminerar det rättsstatens
            grunder och minskar förtroendet för rättsväsendet. Under våren
            2013 har en debatt om så kallad ”racial profiling”/etnisk profilering
            briserat med anledning av polisens arbetsmetoder vid tillämpningen
            av lagen om inre utlänningskontroll i exempelvis Stockholms tunnelbana.
            Att kontrollera kollektivtrafikbiljetter endast som en förevändning
            för att göra en inre utlänningskontroll gränsar till etnisk profilering.
            Det blir ett sätt att kringgå lagen eftersom det är förbjudet
            att kontrollera endast på grund av hur en person ser ut.
          </p>
          <p xml:id="i-XjTfVmsrM6PGgPTtjFoxKU">
            Det är alltså tydligt i lagstiftningen att en kontroll endast
            på grund av utseende inte får förekomma, men samtidigt visar forskning
            och praxis på risken för rasprofilering i samband med inre utlänningskontroller.
            En väg framåt är att överväga om arbete om lagen om inre utlänningskontroll
            och Rikspolisstyrelsens föreskrifter och allmänna råd gällande
            inre utlänningskontroller kan förtydligas så att biljettkontroller
            inte används som svepskäl för inre utlänningskontroller på grund
            av utseende.
          </p>
          <head xml:id="i-146guYevakEgxKN9RsNYwn" type="h3">
            Bredda rekryteringen
          </head>
          <p xml:id="i-CUFryrLaNVYxxANKe4YTSX">
            Arbetet med att rekrytera poliser bör också syfta till att bredda
            rekryteringen så att poliskåren i större utsträckning speglar
            befolkningssammansättningen. En mångfald inom poliskåren skulle
            bidra till ökad kvalitet inom det polisiära arbetet och förhoppningsvis
            även ett ökat förtroende för polisen överlag. Detta är också den
            enskilt viktigaste åtgärden för att motverka diskriminering.
          </p>
          <head xml:id="i-5gTmPX9xocH6VTxvgi6zo8" type="h3">
            Kommission för lika rättigheter
          </head>
          <p xml:id="i-6qcGtQb12K2RtHJvos6JHd">
            Miljöpartiet anser att det borde övervägas om en kommission för
            lika rättigheter inom rättsväsendet med uppdrag ska tillsättas
            för att komma med förslag till regeringen om hur rättsväsendets
            strukturer och aktörer kan respektera alla människors lika värde.
          </p>
          <head xml:id="i-3wRZVJ7ZayUpb3Ak7FfQZQ" type="h3">
            Polisens registerhantering
          </head>
          <p xml:id="i-WP1LDnHywAVAD5TLJG4vj6">
            Hösten 2013 avslöjades att polisen i Skåne har upprättat ett
            register över tusentals romer, bland dem helt oskyldiga medborgare,
            inklusive barn. Registret är en signal om hur utbredd och strukturell
            antiziganismen är i Sverige. Det kommer regelbundet rapporter
            om hur romer nekas inträde på campingar, hotell och andra anläggningar.
            De nekas hyra bil och blir särskilt övervakade i affärer. Dessa
            händelser är inte enskilda tillfällen, utan resultat av långvarig
            diskriminering och misstänkliggörande av romer i Sverige.
          </p>
          <p xml:id="i-9m1PVeTwbCqygpW1xPFSUo">
            Den förra regeringen tog fram en vitbok om diskriminering mot
            romer som gick igenom situationen för romer från år 1900 till
            år 2000. Det är positivt att den togs fram, men samtidigt kan
            en få intrycket att diskrimineringen mot romer upphörde år 2000.
          </p>
          <p xml:id="i-qjUMeYBX1MkeiS5agAf5f">
            Miljöpartiet vill därför att vitboken kompletteras med en granskningskommission
            som går igenom situationen idag. Inte minst mot bakgrund av avslöjandet
            om polisens register hösten 2013 är det viktigt att en granskningskommission
            tar ett helhetsgrepp på frågan om antiziganism. Granskningskommissionen
            bör också granska användandet av etnisk registrering inom olika
            myndigheter idag och historiskt. Detta bör riksdagen ge regeringen
            tillkänna.
          </p>
          <p xml:id="i-7ZB8FwbjZguug9aRKgkk2v">
            Det så kallade ”romregistret” var också en signal om stora brister
            i polisens registerhantering. Polisen har under många år och från
            flera håll fått kritik för brister kring hantering av känsliga
            personuppgifter. Både Datainspektionen och Säkerhets- och integritetsskyddsnämnden
            har riktat kritik mot polisen mot bakgrund av detta.
          </p>
          <p xml:id="i-XFuqw2n3mVdXt4EWDpz1yY">
            I oktober 2014 framkom genom Säkerhets- och integritetsskyddsnämndens
            granskning att polisen haft ett register, eller en ”analysfil”,
            med personuppgifter tillhörande personer som deltagit vid protester
            mot avvisningar. Av det som framkommit hittills har det inte handlat
            om personer som varit misstänkta för brott. Om det är så att personer
            registreras enbart på grund av sin politiska åsikt är det oerhört
            problematiskt. Åsiktsregistrering ska inte få förekomma och detta
            riskerar att urholka förtroendet för polisen ytterligare.
          </p>
        </div>
        <div xml:id="i-UPGtRkzBsBmeVRjTeE5TEk" type="motSignatures">
          <list xml:id="i-7PMni3srTyssMVVfB5rtbB">
            <item xml:id="i-KMbhces5jTUmQrLGjcr9rH" who="i-HsGsAzKWHQY5pjyAYNXAz7">
              Maria Ferm (MP)
            </item>
          </list>
        </div>
        <div xml:id="i-LZ3CghYMoufZ3KqSTbW9Zf" type="motNotes">
          <noteGrp xml:id="i-9X2kQtYq7qwHmgvPWpKgXz">
            <note xml:id="i-CeSitqb8Vhx5b5c8ZvAZwr">
              [1] RUT PM Dnr 2012:606
            </note>
            <note xml:id="i-EfymoiFd3gdP7qocFhE47M">
              [2] http://www.regeringen.se/sb/d/19333/a/248803
            </note>
            <note xml:id="i-R6kFhXjMzHvLG7Am9TP97d">
              [3] ”Utbrändhet, arbete, samvetsstress och coping hos kvinnliga
              och manliga poliser” http://umu.diva-portal.org/smash/record.jsf?pid=diva2:622937
            </note>
            <note xml:id="i-Y98A6B6haWdVDnxyFKFze7">
              [4] http://www.medfak.umu.se/om-fakulteten/aktuellt/nyhetsvisning/risk-for-psykisk-ohalsa-bland-poliser.cid217753
            </note>
            <note xml:id="i-Pyw7WrtocXhhSY43YmiB5">
              [5] http://www.miklo.se/rapporter/MIKLO_rapport_Fortroendet_For_Polisen_i_Sveriges_miljonprogram.pdf
            </note>
            <note xml:id="i-2vWNwFRtEpCvzPaABnWaLg">
              [6] http://polistidningen.se/2013/06/fortroende-i-fokus/
            </note>
          </noteGrp>
        </div>
      </div>
    </body>
  </text>
</TEI>
