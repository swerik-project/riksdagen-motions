<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00244">
  <teiHeader>
    <fileDesc>
      <titleStmt>
        <title>S/S Blidösund</title>
        <author corresp="i-XcAqMe3ntVBboWUxqACfz">av Gunnar Andrén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>S/S Blidösund</title>
          <idno type="rdwebb">GY02T244</idno>
          <rs type="number">T244</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T244/text</ref>
          <ref type="dokument_url_html">http://data.riksdagen.se/dokument/GY02T244</ref>
          <ref type="dokumentstatus_url_xml">http://data.riksdagen.se/dokumentstatus/GY02T244</ref>
          <ref type="doc">http://data.riksdagen.se/fil/7A8FC802-A3DE-408B-9F7D-60ECC99B7D2B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GVLtqemUC5CPoatHu1ikY1" type="signed"/>
        <correspContext corresp="i-GVLtqemUC5CPoatHu1ikY1">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-JBoimLMRetz6aBg7qFBCPt" type="numbering">
          <date when="2010-10-28"/>
        </correspAction>
        <correspAction xml:id="i-DKcykTc5XXundcdwTiB8Vq" type="submission">
          <date when="2010-10-25"/>
        </correspAction>
        <correspAction xml:id="i-3RZwVHeRovzK7uVCz2X5nX" type="transfer">
          <date when="2010-10-25"/>
        </correspAction>
        <correspAction xml:id="i-HBKG1FpTuzzCUpAdRXMPka" type="assigned"/>
        <correspContext corresp="i-HBKG1FpTuzzCUpAdRXMPka">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Kz5XZ5UngWGfKMVx3z8Rid">
            Förslag till riksdagsbeslut
          </head>
          <p xml:id="i-R4ZXCRY3GMeopdqSZcqmEK">
            Riksdagen tillkännager för regeringen som sin mening vad som
            anförs i motionen om att instruera Transportstyrelsen att ändra
            det svenska tolkningsbeslutet av direktiv 98/18/EG om säkerhetsbestämmelser
            och säkerhetsnormer för passagerartrafik mot bakgrund av den vikt
            traditionsfartyg har för skärgårdsboendes utkomstmöjligheter liksom
            för turism och den oerhört viktiga bilden av en levande skärgård.
          </p>
        </div>
        <div type="motContent">
          <head xml:id="i-GCGG7fmuKGTKYPGS6o6zPd" type="h1">
            Motivering
          </head>
          <p xml:id="i-DDzY3PuSKXrjhAkW4urFs6">
            Äldre, äkta och unika ång- och segelbåtar spelar en mycket viktig
            roll för bilden av Stockholm och Stockholms skärgård, inte minst
            ur turismsynpunkt.
          </p>
          <p xml:id="i-GrvT4cfNFX4nY2kp5kc9Fr">
            Ännu finns bland dessa traditionsfartyg ett antal fartyg i trafik
            eller som är under reparation. Av särskilt intresse i detta sammanhang
            är passagerarfartyget S/S Blidösund, byggt 1911.
          </p>
          <p xml:id="i-5ea9o7yaNJdLReRPvA1haR">
            Orsaken är att detta traditionsfartyg genom en svensk myndighetstolkning
            av ett EG-direktiv förhindras att trafikera den yttre skärgården.
            Om fara förelåg att fartyget skulle riskera passagerares välfärd,
            skulle myndighetskrånglet kunna försvaras och förstås. Nu framstår
            det som blott och bar klåfingrighet i kombination med paragrafrytteri.
          </p>
          <p xml:id="i-MhmiGtHfsxTXSMzXmP1hM8">
            Enligt min mening bör regeringen instruera Transportstyrelsen
            att ändra förutvarande Sjöfartsverkets tolkningsbeslut av direktiv
            98/18/EG om säkerhetsbestämmelser och säkerhetsnormer för passagerartrafik.
          </p>
          <p xml:id="i-DwSXqKCefEqEqxCxzohdgd">
            Bakgrunden är den vikt traditionsfartyg har för skärgårdsboendes
            utkomstmöjligheter och den i alla avseenden viktiga turismen utan
            vilken skärgården ekonomiskt inte kan leva.
          </p>
          <p xml:id="i-UnaJHPVd2io48Vdj2CDUvA">
            Därtill kommer den personliga upplevelsen av den levande skärgården,
            motivet för så många konstnärliga bilder i text, tavlor och bilder:
            kobbar och skär, härligt inbjudande vatten, lockande horisonter,
            vågor och vidder, fåglar, fisk och många andra arter, bryggor
            i små vikar, blågula flaggor som vajar från tiotusentals sommarhus,
            barn som leker i strandkanten, vackra båtar på fjärdarna denna
            blomstrande uppräkning skulle kunna fortsätta nästan hur länge
            som helst.
          </p>
          <p xml:id="i-6hnWjLGjFtc3urMqkrLJiJ">
            För Stockholms skärgård och inte minst den del som omfattas av
            Roslagens många öar, farleder, badstränder, hamnar och bryggor
            är båtar i alla dess former av extrem vikt för bilden av denna
            vackra del av vårt land men allra mest för de boendes utkomstmöjligheter.
          </p>
          <p xml:id="i-9HhVfw5pzAHKqoQdU48RCR">
            Det är orimligt att en myndighetstolkning skall leda till direkta
            näringsförbud.
          </p>
          <p xml:id="i-SXxbR3KfWG72JyDc68qeZb">
            Skulle däremot brister hos S/S Blidösund eller andra traditionsfartyg
            föreligga så att säkerheten skulle vara i fara för passagerare
            eller personal skall naturligtvis Transportstyrelsen utfärda nyttjandeförbud
            alldeles oavsett om fartygen är helt nya, 99 eller rent av 100
            år gamla.
          </p>
          <p xml:id="i-Ew4iC22RkHNuTaD2zmuHGd">
            Trafikutskottets (2008/09:TU12) definition av vad ett fartyg
            är och hur de kan delas in är av ostridig betydelse för S/S Blidösund:
          </p>
          <p xml:id="i-XtymK1mThHAybR7ARM2Wfc">
            Ett fartyg är en farkost som är avsedd att användas till sjöss
            och som har skrov och konstruktiv styrförmåga (t.ex. ett roder).
          </p>
          <p xml:id="i-GUB1UfHXC8Ery3BYLfP1tP">
            Enligt sjölagen delas fartyg in i skepp och båtar.
          </p>
          <p xml:id="i-DWcmpaxX1UmtVqLRmkzggu">
            Fartyg som har en största längd av minst 12 meter och en största
            bredd av minst 4 meter kallas skepp. Mindre fartyg kallas båt.
          </p>
          <p xml:id="i-7PyWnxutwMfQ2M73vctpiC">
            Alla fartyg måste ha tillräcklig styrka, täthet och stabilitet
            samt godtagbar styrinrättning med hänsyn till fartområde och användning
            av fartyget.
          </p>
          <p xml:id="i-U5WPemEPJ7WeGrBeizQEZA">
            Vidare underströk trafikutskottet att när det gäller äldre fartyg
            delas de in i dels sådana fartyg som drivs av frivilligorganisationer
            och inte används kommersiellt, traditionsfartyg, dels sådana som
            drivs kommersiellt.
          </p>
          <p xml:id="i-AjiE1756UYjbMXZXwX4zbL">
            När det gäller kommersiella äldre fartyg gäller eller snarast
            gällde
          </p>
          <p xml:id="i-Ke2Bnm1J6AVbBGkd4vu2Ai">
            dels Transportstyrelsens (tidigare Sjöfartsverkets) föreskrifter
            och allmänna råd om skrovkonstruktion, fribord och stabilitet
            (SJÖFS 2006:1), dels regleringen om fartområden.
          </p>
          <p xml:id="i-VDyy8ejAkEKu3UgsJZa6dw">
            SJÖFS 2006:1 är sedan Transportstyrelsens tillkomst den 1 januari
            2009 ersatt av Transportstyrelsens föreskrifter och allmänna råd
            om skrovkonstruktion, stabilitet och fribord, TSFS 2009:114.
          </p>
          <p xml:id="i-SX3jx5nbgLcH6WnNvhq7ox">
            Därtill kommer sedan tidigare och det är detta direktiv som påverkar
            synen på vilka vatten traditionsfartyg i Sverige skall tillåtas
            trafikera EG:s direktiv 98/18 om säkerhetsbestämmelser och säkerhetsnormer
            för passagerartrafik.
          </p>
          <p xml:id="i-8kFtfjVLEiwVyknsRnGfGx">
            Detta EG-direktiv innefattar i sin tur möjligheter till undantag
            för traditionsfartyg.
          </p>
          <p xml:id="i-JxCFF4THPyNbsv9ovL8fbD">
            Men det är här problemet för S/S Blidösund uppstår: Sverige har
            genom Transportstyrelsens föregångare Sjöfartsverket, i motsats
            till andra länder, valt att använda sig av ett undantag till EG-direktivet
            och tillämpa samma regler på traditionsfartyg som på de kommersiella
            fartyg som är byggda efter 1965.
          </p>
          <p xml:id="i-5Zi5HpjaCmEk2d1sxKDnHS">
            Jag gör gällande att paragrafrytteri här präglat myndighetsutövningen.
            De extra krav som ställts på svenska traditionsfartyg sker helt
            godtyckligt, omotiverat och i onödan.
          </p>
          <p xml:id="i-4hhwpUqEMoW39q3EBuT7dB">
            Låt oss här därför granska EG-direktivet i detalj för att tydliggöra
            på vilken grund det svenska undantaget vilar:
          </p>
          <p xml:id="i-SD4LxedMub463zd6e6cJT2">
            Läckstabilitetsdirektivet gäller nya passagerarfartyg och existerande
            fartyg med en längd över 24 meter samt höghastighetsfartyg (artikel
            31 ac).
          </p>
          <p xml:id="i-QxqLqc94MczQkTd8CsshoL">
            Däremot gäller det inte för passagerarfartyg konstruerade före
            1965 och kopior av sådana, företrädesvis byggda i de ursprungliga
            materialen (artikel 32 a). Dock medger direktivets artikel 7 möjlighet
            till ytterligare säkerhetskrav: Om en medlemsstat eller grupp
            av medlemsstater anser att de tillämpliga säkerhetskraven bör
            skärpas i vissa situationer på grund av särskilda lokala förhållanden
            och om de kan påvisa behovet av att göra detta, får de, under
            iakttagande av förfarandet i punkt 4, anta bestämmelser för att
            skärpa säkerhetskraven.
          </p>
          <p xml:id="i-J9DMm4ijdJZEi3KefhJGKu">
            Därmed är det klarlagt att den svenska myndighetstolkningen av
            EG-direktivet utgör ett avsteg från direktivets huvudlinje. Det
            skall alltså föreligga särskilda lokala förhållanden för att säkerhetsbestämmelserna
            skall kunna skärpas.
          </p>
          <p xml:id="i-652QgDGrZp5mvRuoNt5MHy">
            Några sådana föreligger inte och har därför inte heller redovisats
            av dåvarande Sjöfartsverket i dess beslut.
          </p>
          <p xml:id="i-PZpwvh5aX6pt2TsxpjLQFt">
            Jag anser mot denna bakgrund att S/S Blidösund genast och senast
            till 100-årsjubileet 2011 skall tillåtas trafikera den svenska
            ytterskärgården. I mer än 90 år har Blidösund haft rätt till oinskränkt
            rörelsefrihet och bör nu åter befrias från de rörelsebegränsningar
            som Transportstyrelsens föregångare Sjöfartsverket med hänvisning
            till EG-direktivet från 1998 ålagt fartyget.
          </p>
          <p xml:id="i-Ja3XkfioDr4SFXJLapfw4G">
            Den 15 april 2009 behandlade 2008/09 års riksmöte ett motsvarande
            förslag. Det nya som då inträffade var att riksmötet beslöt godkänna
            en ny motivering från kulturutskottet varför riksdagen inte borde
            besluta att ge regeringen sin mening till känna att regeringen
            skulle instruera dåvarande sjöfartsverket att inte inskränka rörelsebegränsningen.
          </p>
          <p xml:id="i-RAEtrL2GnQMH1h8QUAaDK4">
            Tidigare har ständigt hänvisats till dåvarande Sjöfartsverkets
            tolkning av EG-direktivet, och nu blev motiveringen denna:
          </p>
          <p xml:id="i-VChcy77NzB63QFcWv6KdbW">
            S/S Blidösund har möjlighet att köra i berörda vatten, dock under
            förutsättning av ett visst högsta antal passagerare.
          </p>
          <p xml:id="i-HFsJLrjqRWSJUXUaxfo1ea">
            Sanningen är att detta förutsätter stora, företagsekonomiskt
            oförsvarliga ombyggnader för att kunna öka antalet tillåtna högsta
            antalet passagerare, 59, till det normala antalet kring 200. I
            praktiken betyder det näringsförbud i yttre skärgården för S/S
            Blidösund.
          </p>
          <p xml:id="i-EC4f9NarRRu2QapFKxg7Hq">
            Resultat: Vi är genom tillämpande av ett av svensk myndighet
            konstruerat säkerhetsundantag bäst på detta område i hela den
            europeiska unionen till priset av att bland annat S/S Blidösund
            inte får trafikera vatten där fartyget har kunnat köra olycksfritt
            under 90 år tidigare och där fartyget på dispens från just Transportstyrelsens
            föregångare Sjöfartsverket några gånger tillåtits operera i yttre
            skärgården efter EG-direktivets ikraftträdande.
          </p>
          <p xml:id="i-K99g8HMZmss4mRWBh3gwJW">
            Så nu är det klarlagt: Det handlar om en tolkning av ett EG-direktiv.
            Sverige skulle mycket väl om man ville kunna tillåta S/S Blidösund
            och andra liknande fartyg (om det skulle vara aktuellt), att gå
            i andra vatten till exempel yttre skärgården än de nu tillåts.
          </p>
          <p xml:id="i-25neaGvxUULGN7NvF7S6py">
            Nu får traditionsfartyg som S/S Blidösund enligt nuvarande certifiering
            bara utnyttjas kommersiellt i fartområde E, det vill säga farvatten
            som är skyddade från påverkan av vågor från öppet hav, men inte
            i fartområden längre ut från kusten.
          </p>
          <p xml:id="i-Lzzp55rdJhx4yWGpEH486a">
            Alternativet är att med mycket stora men ekonomiskt omöjliga
            ombyggnadskrav som möjliggör annan certifiering få godkännande
            från Transportstyrelsen att trafikera ytterskärgården.
          </p>
          <p xml:id="i-Qv6N8J33owWehJu8YSoark">
            Men om S/S Blidösund nu tillåtits det senare under 90 år och
            därefter på dispens vid några tillfällen varför skall ett EG-direktiv
            från 1998 sätta stopp för det som varit tillåtet tidigare, som
            tillåtis på dispens därefter men som med den rigorösa tolkning
            som nu tillämpas utgör ett näringsförbud till men för hela skärgården?
          </p>
          <p xml:id="i-M3Qn5Kpei3foLnQGtKfman">
            Och tror någon att ägaren till S/S Blidösund eller andra traditionsfartyg
            vill köra i något vatten, oavsett hur långt ut från land det ligger
            eller om det handlar om innerskärgård eller ytterskärgård, om
            passagerarnas säkerhet skulle vara i fara!?
          </p>
          <p xml:id="i-E8FStwYbJ5iJccx6YvMcMe">
            S/S Blidösund har kapacitet och kan bli den framtida vita skärgårdspärla
            hon varit under 100 år också de närmaste hundra!
          </p>
        </div>
        <div type="motSignatures">
          <list>
            <item xml:id="i-2RYayvUneUqY4w5efg6D82" who="i-XcAqMe3ntVBboWUxqACfz">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
