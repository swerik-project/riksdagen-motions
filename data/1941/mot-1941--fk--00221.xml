<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1941--fk--00221">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__fk__221/mot_1941__fk__221-001.pdf"/>
      <fw xml:id="i-VJndGQMVgc2CfkPtNUcV3a">
        Motioner i Första kammaren, Nr 221. 7
      </fw>
      <div xml:id="i-2XHYbXddXeXBvFQbodWRvf" type="motHeader">
        <div xml:id="i-VvjjVS5F6wq6edaAAZG64j" type="motTitle"/>
        <div xml:id="i-B45cLDDMdmEWfEcNK8jj1G" type="motSubmissionInfo"/>
      </div>
      <div xml:id="i-B2aH4oBDuJDPfd8iqU8Fae" type="motBody">
        <div xml:id="i-Ayy8a7LNQ9yESpxbs11hBz">
          <p xml:id="i-8UhWBzSR2JEsgaovQfnNiX">
            Nr 221.
          </p>
          <p xml:id="i-PQttRB9taEeyGZ8BJW1TG3">
            Av herr Herlitz, : anledning av Kungl. Maj:ts propo- sition angående
            åtgärder för utjämning av mark-
          </p>
          <p xml:id="i-NJCwh7SeVRYhBa2Z1LreEw">
            o
          </p>
          <p xml:id="i-EUUXLYYK92mq9Er2vAmt8J">
            nadspriserna å vissa förnödenheter m. m.
          </p>
          <p xml:id="i-MY7jeN9GSrocEHXiyAJVcS">
            Om behovet och lämpligheten av sådana åtgärder för utjämning
            av mark- nadspriserna å vissa förnödenheter, varom förslag framlägges
            i Kungl. Maj:ts proposition nr 191, vågar jag icke uttala någon
            mening. Om de befinnas behövliga, torde emellertid frågan om sättet
            för riksdagens medverkan vid deras genomförande kräva beaktande.
            Det är på denna fråga jag velat fästa uppmärksamheten. Då förslag
            i ämnet förelagts riksdagen, beror det enligt departements- chefens
            uttalande därpå att det avsedda prisutjämningsförfarandet »förväntas
            komma att bliva av stor omfattning och därför få vittgående verkningar
            å prisbildningen inom landet». Häri ligger måhända också förklaringen
            till det i propositionen icke omnämnda förhållandet, att Kungl.
            Maj:t i ett fall ansett sig befogad att utan riksdagens samtycke
            tvångsvis genomföra ett prisutjämningsförfarande av den art som
            i propositionen avses. Det skedde genom kungl. kungörelsen den
            28 juni 1940 angående reglering av import- priserna å stenkol
            och koks m. m. Frågan om riksdagens rätt måste emellertid ses
            ur en annan synvinkel. Det är icke sakens omfattning eller dess
            betydelse för prisbildningen, som nödvändiggör riksdagens medverkan,
            utan det ingrepp som genom den s. k. prisutjämningen sker i importörernas
            och andra varuägares rätt. Det synes angeläget att framhålla att
            detta ingrepp utgör prisutjämningens egentliga kärnpunkt, ty därav
            följa viktiga konstitutionella konsekvenser. Avgörande för frågans
            konstitutionella bedömande måste bliva vad »pris- utjämningen»
            innebär ur den enskildes synpunkt. Från ekonomisk synpunkt må
            talet om prisutjämning träffa kärnpunkten, men ur rättslig synpunkt
            väsentligast är, att en näringsidkare under vissa förutsättningar
            ålägges fullgöra en penningprestation till det allmänna. Om sådana
            ålägganden talar regeringsformen på skilda håll: i 57 8 om folkets
            »urgamla rätt att sig självt beskatta», i 60 $ om allmänna avgifter,
            i 73 $ om »pålagor» i allmänhet. Man kan tveka om till vilken
            av dessa kategorier den betalningsskyldighet, varom nu är fråga,
            rätteligen bör hänföras; i själva verket är det fråga om en halvt
            konfiskatorisk åtgärd, som regeringsformen knappast räknat med.
            Men det kan icke råda tvekan om att, därest åtgärden överhuvud
            taget anses grundlagsenlig och icke anses kräva beslut i lagstiftningens
            form, den i varje händelse faller under något av de nyss återgivna
            grundlagsbuden. Det är sålunda i kraft av sin makt över beskattningen
            (vid vilken man förr brukat lägga stor vikt) som riksdagen bör
            deltaga i avgörandet av förevarande
          </p>
          <pb facs="riksdagen-motions-pdf/data/1941/mot_1941__fk__221/mot_1941__fk__221-002.pdf"/>
          <fw xml:id="i-HbgNqAUC9LZNEPr1PcCpXj">
            8 Motioner i Första kammaren, Nr 221.
          </fw>
          <p xml:id="i-NYDWaTtMfrrqSdtRmwhMHq">
            angelägenhet — liksom den borde hava fått deltaga i avgörandet,
            då koks- importen på motsvarande sätt reglerades i juni 1940.
            Giltigheten av vad här sagts rubbas på intet sätt av att vad staten
            av- kräver vissa personer sedermera skall utbetalas till andra,
            så att, om man betraktar en viss näringsgren såsom en enhet, ingen
            belastning av den- samma äger rum. Ty för det första är det ingalunda
            säkert, att icke staten till sist gör sig en förtjänst på företaget.
            Kungörelsen om koksclearingen förutsätter direkt en sådan möjlighet.
            Men framför allt: regeringsformen vet icke av någon näringsgren
            eller yrkesgrupp eller dylikt som föremål för beskattning. Det
            är till den enskildes skydd den uppställer kravet på riks- dagens
            samtycke, så snart han skall belastas. Att regeringen avser att
            an- vända de medel den avfordrar honom till understöd åt hans
            yrkesbröder skänker den icke någon rätt, som den eljest ej äger,
            att handla av egen maktfullkomlighet. Utgår man från en motsatt
            uppfattning, ledes man till den orimliga konsekvensen, att Kungl.
            Maj:t t. ex. på jordbrukets område skulle kunna utan riksdagens
            bemyndigande vidtaga allehanda slags »Pris- utjämningar», d. v.
            s. beskatta vissa grupper av jordbrukare i andras intresse. Mot
            det ur reglerna om riksdagens beskattningsmakt härledda kravet
            på riksdagens samtycke kan man icke heller invända, att en makt
            att stipulera avgifter av nu ifrågavarande slag skulle kunna härledas
            ur särskilda makt- befogenheter som Kungl. Maj:t i nuvarande krisläge
            äger. Denna tanke har framskymtat i två olika former. Dels synes
            den uppfattningen hava framträtt, att då införande av varor i
            landet genom importförbud gjorts beroende av licens, det också
            står Kungl. Maj:t eller, efter Kungl. Maj:ts uppdrag, underordnade
            myndigheter fritt att för sådan licens stipulera villkoret att
            en viss avgift skall betalas. Dels upplyses i ett i ärendet av-
            givet yttrande, att då varor varit under beslag och ägaren sålunda
            ej haft rätt att utan myndighets tillstånd förfoga över dem, sådant
            tillstånd ansetts kunna göras beroende av att ägaren erlägger
            en avgift. Riksdagen har an- ledning att noggrant uppmärksamma
            dessa antydningar om vägar, på vilka riksdagens beskattningsmakt
            kan göras illusorisk. Det är ju nämligen uppen- bart, att om Kungl.
            Maj:t eller underordnade myndigheter anses berättigade att i sådana
            fall, där ett eller annat ankommer på deras tillstånd, göra till-
            ståndet beroende av penningprestationer, man därmed faktiskt etablerar
            en beskattning utan riksdagens medverkan (jfr översikten i Sveriges
            Riksdag, Historisk och statsvetenskaplig framställning, XIL s.
            62 ff... Det är då exempelvis tydligt, att Kungl. Maj:t är oförhindrad
            att på grundval av sin makt att stadga importförbud — som visserligen
            ej är obestridd — före- skriva införselavgifter, som föga mer
            än till formen skilja sig från tullar. Man kan också på goda statsrättsliga
            grunder bestrida riktigheten av på- ståendet, att ur Kungl. Maj:ts
            rätt att giva och vägra tillstånd, licenser o. s. v. kan härledas
            en allmän befogenhet att stadga avgifter. Detta påstående vilar
            på den nära till hands liggande och ofta hörda, men likafullt
            oriktiga och ur rättslig synpunkt ytterst farliga föreställningen,
            att det offentliga organ, som på ett eller annat område har att
            obundet av lagregler efter sitt
          </p>
          <pb facs="riksdagen-motions-pdf/data/1941/mot_1941__fk__221/mot_1941__fk__221-003.pdf"/>
          <fw xml:id="i-Eu9RvfFpCWJsPsqbnyPxeY">
            Motioner i Första kammaren, Nr 221. 9
          </fw>
          <p xml:id="i-7gyodEf5tCS8NxE87tqhsT">
            fria skön giva och vägra tillstånd, skulle vara befogat att för
            dessa tillstånd uppställa ungefär vilka villkor som helst. Både
            i vårt land och andra länder har man rik erfarenhet av de vådor,
            som äro förbundna med en sådan föreställning — särskilt därutinnan
            att den, liksom på nu ifrågavarande område, blir stödet för allsköns
            mot medborgarna riktade krav på ekono- miska prestationer. Vad
            nu föreliggande fråga angår, kan det vara nog att fastslå följande.
            Om Kungl. Maj:t är berättigad att stadga importförbud, så är det
            icke för att på denna väg bringa kronan ekonomisk vinning; och
            makten får icke begagnas för ett främmande syfte (jfr Förvaltningsrättslig
            Tidskrift 1939 s. 234). Enahanda resonemang kan föras beträffande
            räck- vidden av Kungl. Maj:ts rätt att stadga om beslag. Det är
            måhända överflödigt att närmare utveckla skälen, varför den pris-
            utjämning, varom fråga är, måste anses kräva riksdagens samtycke.
            Kungl. Maj:t har ju nämligen — låt vara utan att bringa riksdagens
            grundlags- enliga rätt i erinran — begärt riksdagens godkännande
            av de föreslagna åtgärderna. Det har emellertid varit angeläget
            att starkt understryka vad frågan rätts- ligt sett egentligen
            innebär: att det är fråga om en beskattning — och en beskattning
            efter helt nya och oprövade linjer. .'Ty om detta står klart,
            måste det också te sig uppenbart, att det ej går an, att spörsmålet
            löses i så enkla former som departementschefen tänkt sig. Meningen
            är att riksdagen skall godkänna vad departementschefen kallar
            »förslag». I själva verket föreligga inga preciserade förslag
            utan endast ett resonemang 1 motiveringsform. Det blir ju numera
            allt vanligare, att riks- dagen nöjer sig med dylika obestämda
            beslutsformer, som med nödvändighet måste lämna beslutens innebörd
            i många hänseenden oviss, och därigenom underlåter att taga ståndpunkt
            till frågor som egentligen skulle ankomma på dess avgörande (jfr
            motion nr 2 vid 1940 års lagtima riksdag). Hur man än vill bedöma
            denna praxis, måste det väl emellertid stå klart, att denna form
            ej kan vara tillfyllest, då det gäller att taga ståndpunkt till
            en inom området för riksdagens beskattningsmakt liggande fråga
            av så stor räckvidd som den förevarande. Här liksom på många andra
            områden har man an- ledning att erinra sig, att vad nu sker måhända
            icke blir en tillfällig åtgärd i ett utomordentligt krisläge utan
            en föranstaltning som för lång tid får grundläggande betydelse
            för vårt ekonomiska liv. Om riksdagen i princip godtager det av
            Kungl. Maj:t framlagda förslaget,
          </p>
          <p xml:id="i-61ZvvSvFZoRbN3UZ9yAnvB">
            synes det sålunda böra ske i formen av en författning, som —
            något så när efter skatteförfattningarnas mönster — noggrant preciserar
            reglerna om den prestationsskyldighet varom fråga är. Propositionens
            motivering innefattar antydningar — dock icke fullständiga — om
            de spörsmål som det härvidlag
          </p>
          <p xml:id="i-QEBGEWqWAmrgSgRkBXPdoV">
            gäller att taga ståndpunkt till. Det gäller sålunda att bestämma
            förutsätt- ningarna för att 1 särskilda fall etablera ett prisutjämningsförfarande,
            dels vid import, dels beträffande varor som redan finnas i landet.
            Det måste bestämmas, vilka slags varor som skola kunna drabbas;
            det torde därvid böra direkt utsägas, att det i varje fall ej
            kan bliva fråga om andra varor Bihang till riksdagens protokoll
            1941. 5 saml. Nr 220—221. 92741 2
          </p>
          <pb facs="riksdagen-motions-pdf/data/1941/mot_1941__fk__221/mot_1941__fk__221-004.pdf"/>
          <fw xml:id="i-6f7S12sbsNWFxSqFxFXe2j">
            10 Motioner 1 Första kammaren, Nr 221.
          </fw>
          <p xml:id="i-DMjyhsYiSFtaDrNngNpDeX">
            än importerade. De grunder, efter vilka betalningsskyldigheten
            skall ut- mätas, tarva naturligen särskild uppmärksamhet — denna
            fråga är lika makt- påliggande som den på sin tid noga övervägda
            frågan om grunderna för ersättnings bestämmande vid avstående
            av egendom enligt t. ex. förfogande- lagen. Man måste sålunda
            bestämma, dels huru det s. k. avräkningspriset skall fastställas,
            dels de grunder efter vilka importkostnaderna skola be- räknas,
            I sistnämnda sammanhang uppkommer bland annat spörsmålet, i vilken
            utsträckning man skall hålla sig till de faktiska kostnaderna
            för varje varuparti eller — vad varor inom landet angår — bygga
            på en mera generell värdering av de inneliggande lagren. Författningen
            bör också angiva när betalningsskyldigheten skall inträda: är
            det vid importen eller vid varornas försäljning? Angeläget torde
            också vara att fastslå, mot vem kravet skall riktas: är det under
            alla omständigheter mot importören eller är det mot andra i vilkas
            händer varorna kommit? I likhet med vad som i regel sker i skatteförfattningar
            torde det förfarande, som skall tillämpas vid betalnings- skyldighetens
            fastställande, böra upptagas i författningen. Författningen torde
            ock böra innefatta regler om restitution av erlagd avgift, särskilt
            vid sänkning av avräkningspriset. Vid det närmare övervägande
            av reglernas innehåll, som sålunda torde böra äga rum, inställer
            sig bland annat också frågan om hur den skyldighet, varom fråga
            är, skall förhålla sig till den rätt, som enligt lag tillkommer
            ägare av vara som blivit föremål för beslag. Det kan väl ej ifrågakomma,
            att den rätt att få vara inlöst med ersättning enligt förfogandelagens
            grunder, som tillkommer honom och som utgör ett grundväsentligt
            element i beslagsinstitutet, skall kunna eluderas genom den nu
            ifrågakommande betalningsskyldigheten. Med hänsyn till vad nu
            anförts synes det angeläget att vederbörande utskott — statsutskottet
            eller det sammansatta utskott som möjligen kan anses påkallat
            med hänsyn till det moment av beskattning som Kungl. Maj:ts förslag
            innefattar — utarbetar en författning som giver klarare uttryck
            åt riksdagens vilja än ett sådant allmänt godkännande varom hemställes
            i propositionen. Under åberopande av vad nu anförts tillåter jag
            mig hemställa,
          </p>
          <p xml:id="i-B3BNzm1eyP57WaPpWFLSNv">
            att riksdagen, därest den i anledning av Kungl. Maj:ts före-
            varande proposition besluter om åtgärder för utjämning av marknadspriserna
            å vissa förnödenheter, måtte giva sitt beslut formen av en författning
            och därvid beakta vad i motionen anförts. Stockholm den 23 april
            1941.
          </p>
          <p xml:id="i-8eJNYMQ6fX7nStpwdbuNsN">
            Nils Herlitz.
          </p>
          <p xml:id="i-TuMsZiABBHRbANNhovPiE1">
            Stockholm 1941, K. L. Beckmans Boktryckeri,
          </p>
        </div>
      </div>
    </body>
  </text>
</TEI>
