<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__ak__827/mot_1936__ak__827-001.pdf"/>
      <div type="motHeader" xml:id="i-WF1D3TxdVNksMMFKmHM6XU">
        <div type="motTitle" xml:id="i-mdtUKFmxTn9iURtyiyCLn"/>
        <div type="motSubmissionInfo" xml:id="i-Wii5iCFi9dCZuHsRh9Fc38"/>
      </div>
      <div type="motBody" xml:id="i-Qeos1rAN7V4sXKqeESkc7U">
        <div xml:id="i-P8Pa5Gb2VjwqsHVDvLeLbs">
          <p xml:id="i-VFvwbFzw8Wuk8CewUhcp45">
            Motioner i Andra kammaren, Nr 827. 5
          </p>
          <p xml:id="i-RESXUDB1N6ZahUVKAueebP">
            Nr 827.
          </p>
          <p xml:id="i-TT5QEsk9ZN9ttuqsSHvjAh">
            Av herr Jacobsson m. fl., i anledning av Kungl. Maj:ts proposi-
            tion nr 240, med förslag till lag om förenings- och för- handlingsrätt
            m. m.
          </p>
          <p xml:id="i-5YNDmzNx6G3gzVE3iZ8hbq">
            Den snabba utvecklingen på en mångfald av samhällslivets skiftande
            om- råden har skapat intressegemenskaper av annan art och större
            omfattning än tidigare. Ingen lär vilja påstå, att denna utveckling
            kommer att hejdas. Det ligger också i sakens natur, att i samma
            mån som dessa intressegemen- skaper taga formen av fasta organisationer,
            uppstå motsättningar till andra organiserade gemenskaper, ty av
            en dylik organisation vunnen förmån, låt vara rättvis, blir ju
            ofta tagen från andra samhällsmedborgare. För till- varatagande
            av sina gemensamma intressen bilda dessa sistnämnda i sin tur
            en intresseorganisation, och utvecklingen går vidare över hela
            samhället. Grupp reser sig mot grupp, klass mot klass, och frånvaron
            av offentlig- rättslig reglering av organisationsinstitutet låter
            kampmentaliteten få allt större insteg hos människorna på bekostnad
            av nationalitetskänslan. De många häftiga striderna på arbetsmarknaden,
            särskilt under tidigare decennier, ha skapat ett misstroende mellan
            olika samhällsgrupper, som utgör ett dåligt underlag för en god
            samhällsutveckling. Ju längre organisationssträvandena tillåtas
            söka sig fram på vilka självvalda vägar som helst, desto svårare
            blir det också att finna lugna vägar för ett återställande av
            det förtroende de olika samhällsskikten emellan, som dock slutligen
            måste tvinga sig fram. Det vore enligt vår uppfattning särdeles
            olyckligt, om statsmakterna slogo in på den negativa väg, som
            för allenast till en mångfald förbud mot efter hand uppdykande
            samhällsskadliga åtgärder från stridande organisationers sida.
            Utvecklingen pekar i stället och med kraft på behovet av positiva
            insatser, ty ju förr dessa uppväxande nya former för samhällslivet
            av stats- makterna omhändertagas, ansas, ordnas och ledas in på
            den samlade sam- hällsnyttans vägar, desto bättre för samhället
            och alla dess medlemmar. Ett alldeles utmärkt tillfälle i sådan
            riktning erbjuder sig nu för stats- makterna, då en mycket stor
            grupp av samhällsmedborgare hålla på att organisera sig. Vi syfta
            på de s. k. privatanställda i inskränkt bemärkelse. Det är med
            hänsyn till dessa principer vi tagit del av Kungl. Maj:ts pro-
            position nr 240 till årets riksdag med förslag till lag om förenings-
            och för- handlingsrätt m. m., vilket förslag vi dock se oss förhindrade
            att tillstyrka i dess nuvarande utformning.
          </p>
          <pb facs="riksdagen-motions-pdf/data/1936/mot_1936__ak__827/mot_1936__ak__827-002.pdf"/>
          <p xml:id="i-XQUDe1PQPxaNDcWvCoxUaS">
            6 Motioner i Andra kammaren, Nr 827.
          </p>
          <p xml:id="i-VXQuH5wtz3fU8HeHESMuoo">
            I motionen II: 14 angående lag om arbetsavtal för privatanställda
            hava vi tidigare i år betonat vikten av att de anställda genom
            lagstiftning tillför- säkras förenings- och förhandlingsrätt.
            Enligt av oss anförda synpunkter beträffande lag om arbetsavtal
            måste en sådan lagstiftnings tvingande be- stämmelser få karaktären
            av minimibestämmelser, Det är emellertid därvid i hög grad angeläget,
            att de anställda genom förenings- och förhandlings- rätt givas
            möjlighet att på ett auktoriserat sätt med sina arbetsgivare över-
            lägga om på dessa minimibestämmelser grundade anspråk. Därtill
            kommer, att sedvänja skulle gälla före lagens rent dispositiva
            bestämmelser, vilket ju ävenledes måste förutsätta, att de anställda
            genom sina organisationer bere- das möjlighet att medverka vid
            fixerandet av sedvänja. Slutligen gällde kollektivavtal före lagens
            dispositiva och tvingande bestämmelser, och en dylik regel förutsätter
            icke endast att de anställda tillförsäkras förenings- och förhandlingsrätt,
            utan även att de garanteras denna rätt i en utsträck- ning, som
            tryggar mot uppkomsten av överenskommelser, vilka till sin ka-
            raktär kunna anses som skenavtal. En jämförelse mellan löneförhållandenas
            utveckling för de anställda och för kroppsarbetarna, vilka senare
            genom sina organisationer tillkämpat sig ett medinflytande vid
            bland annat lönens fastställande, belyser dessutom klart nödvändigheten
            av, att de anställda genom en i lag erkänd förhand- lingsrätt
            beredas en viss jämställdhet med arbetsgivarna för att kunna ut-
            öva ett verkligt medinflytande på exempelvis lönevillkoren. Om
            reallönen för samtliga anställda år 1913 sättes = 100, får man
            för 1934 indextalet 114. Motsvarande siffra för kroppsarbetare
            är 144. Reallönen har således sedan 1913 ökats med 14 respektive
            44 procent. Penninglönen har under mot- svarande tid stegrats
            med 75 respektive 121 procent, ty för anställd har den genomsnittliga
            årsinkomsten stigit från 2,024 kronor till 3,533 kronor och för
            kroppsarbetare från 1,100 kronor till 2,433 kronor. Det måste
            anses odiskutabelt, att de anställdas löner icke ökats i önskvärd
            grad jämfört med löneökningen för andra inkomsttagargrupper. En
            jämförelse år för år mel- lan de anställdas och kroppsarbetarnas
            löner visar ävenledes, att av depres- sionsperioden betingade
            lönereduceringar drabba de anställda avsevärt hår- dare såväl
            beträffande absolut storlek som den tid, varunder lönereducering
            utgår. Smidighet i lönesystem är visserligen nödvändig för anpassning
            till konjunkturväxlingarna, men en sådan smidighet bör gälla såväl
            sänkning som höjning av inkomsterna och måste gälla för alla.
            De anställdas organisationer hava icke på samma sätt som kroppsarbetar-
            nas kunnat eller velat tillkämpa sig ett erkännande av förenings-
            och för- handlingsrätt. Med hänsyn till sin mer eller mindre utpräglade
            förtroende- ställning ha de anställda icke velat eller ansett
            sig kunna tillgripa direkta stridsåtgärder. Denna fredsvilja är
            för samhället en oskattbar tillgång, som det gäller att bevara
            och ytterligare utveckla. Tillförsäkras icke de anställda förhandlingsrätt
            genom lagstiftning, föreligger det emellertid en viss fara
          </p>
          <pb facs="riksdagen-motions-pdf/data/1936/mot_1936__ak__827/mot_1936__ak__827-003.pdf"/>
          <p xml:id="i-D9RLwqxm8jm72aixQoxpyL">
            Motioner 1 Andra kammaren, Nr 827. 7
          </p>
          <p xml:id="i-NavmMu6o8LJg6jZBbmeq6j">
            för att även de komma att se sig nödsakade att tillgripa stridsåtgärder
            — till stor skada för såväl landet som de stridande parterna.
            Enligt av socialstyrelsen i samråd med kommittén angående privatan-
            ställda verkställd undersökning av förenings- och förhandlingsrättens
            utbred- ning synes föreningsrätten vara tämligen allmänt erkänd.
            Enligt av arbets- givare lämnade uppgifter förekommer förbud mot
            anslutning till yrkesorga- nisation endast för 4,8 procent av
            de anställda. Enligt de anställdas egna uppgifter utgör siffran
            6,7 procent. Värdet av undersökningen minskas dock av att såväl
            arbetsgivarnas som arbetstagarnas svar för över 35 procent av
            de arbetstagare, som undersökningen omfattar, antingen äro mycket
            obe- stämda eller fullständigt saknas. Med föreningsrätt följer
            långt ifrån alltid förhandlingsrätt. Sådan är enligt arbetsgivarnas
            uppgifter medgiven för 62 procent av de anställda — men enligt
            arbetstagarnas uppgifter endast för 38 procent. Arbetsgivarnas
            uppgifter äro ofullständiga eller saknas för 55 procent av antalet
            berörda anställda. Icke mindre än 70 procent av de an- ställda
            ha lämnat ofullständiga uppgifter eller inga uppgifter alls. Natur-
            ligtvis minska dessa brister i undersökningsmaterialet avsevärt
            utredningens betydelse. Man får emellertid en mycket god bild
            av den osäkerhet, var- under de privatanställda arbeta, när man
            gör en jämförelse mellan arbets- givarnas och de anställdas uppgifter
            om antalet fall, där »frågan ej varit aktuell». Enligt arbetsgivarna
            skulle förhandlingsrätten icke vara aktuell för 30 procent av
            de anställda, men enligt de anställda själva skulle så vara förhållandet
            för endast 4,6 procent. Förklaringen till denna differens synes
            ligga i det förhållandet, att de anställda väl känna behovet av
            erkänd för- enings- och förhandlingsrätt, men på grund av sin
            osäkra ställning icke finna det lämpligt att bringa frågan på
            tal inför arbetsgivarna. Av ovanstående framgår klart behovet
            av att de anställda genom lagstift- ning beredas förenings- och
            förhandlingsrätt. Kroppsarbetarna hava genom sina yrkesorganisationer
            tillkämpat sig sådan rätt, men i vissa fall förekom- mer dock
            fortfarande motstånd mot arbetarnas förhandlingsrätt, vilket gör
            det önskvärt att utsträcka en lagstiftning om förenings- och förhandlings-
            rätt till att omfatta icke endast de anställdas utan även arbetarnas
            organisa- tioner. Vi instämma dessutom till fullo med kommittén
            angående privat- anställda, när den gör gällande, att det saknas
            anledning att lämna de grupper av kroppsarbetare, vilka på egen
            hand förmått hävda sin rätt och för vilka lagen alltså vore av
            mindre betydelse, utanför en lagstiftning i ämnet. Deras rätt
            skulle i sådant fall lätt få ett sken av olaglighet eller åtminstone
            av att äga sämre kvalitet än den i lagen erkända. Kommittén föreslår
            därför en lag om förenings- och förhandlingsrätt med principiell
            tillämplighet på all enskild tjänst. Beträffande i offentlig tjänst
            anställda böra enligt vår uppfattning även dessa tillförsäkras
            lagens stöd, såvilt icke deras anställningsförhållanden bestämmas
            i lag eller förordning. För an- ställda med på sådant sätt reglerade
            villkor böra förenings- och förhand-
          </p>
          <pb facs="riksdagen-motions-pdf/data/1936/mot_1936__ak__827/mot_1936__ak__827-004.pdf"/>
          <p xml:id="i-F44RnbW5gyYfz5w7PUnvwN">
            8 Motioner i Andra kammaren, Nr 827.
          </p>
          <p xml:id="i-VTkq1xdBiPSvZrJaRiBiNP">
            lingsrättsfrågorna vila i avvaktan på sakkunnigas utredning rörande
            för- handlingsordning för statstjänstemän. Enligt kommittéförslagets
            $ 2 skall lagen kunna sättas ur kraft genom bestämmelser i kollektivavtal.
            Kommittén har enligt betänkandet &gt;fattat som sin uppgift endast
            att skapa ett rättvist utgångsläge för uppgörelsen mellan arbetsgivar-
            och arbetstagarparter angående deras inbördes förhål- landen.
            Däremot har kommittén ansett det icke i samband härmed böra ifrågakomma
            att lagbinda parternas handlingsrätt sedan detta utgångsläge utnyttjats
            för träffande av kollektivavtal». I denna avtalsform tror sig
            tyd- ligen kommittén ha funnit tillräckliga garantier för en tryggad
            jämställdhet mellan parterna. Mot ett sådant resonemang kunna
            göras många invändningar. Först och främst gäller det icke endast
            att skapa ett för båda parter rättvist utgångsläge utan även att
            främja och trygga det stora samhällsintresse, som en fredlig utveckling
            på arbetsmarknaden innebär. Vidare utgör kollektiv- avtalet ingen
            garanti mot otillbörligt utnyttjande av dispositionsrätten. Den
            starkare parten kan vid kollektivavtalets ingående lätt utnyttja
            sin ställning till att framtvinga inskränkningar, som fullständigt
            förtaga värdet av lagstift- ningen. Handelskammaren i Göteborg
            anmärker med rätta, att hela för- eningsrätten genom berörda disposivitet
            i lagen skulle bliva en ren illusion, då utan tvivel varje part,
            som funne med sin fördel förenligt att inskränka föreningsrätten,
            sökte genomdriva sina krav härutinnan i kollektivavtal. Mot en
            dylik principiell uppbyggnad av lagen ansåge sig kammaren böra
            göra en bestämd gensaga (prop. sid. 35). Naturligtvis kan det
            i vissa fall vara önskvärt, ja nödvändigt, med inskränkningar
            1 lagstiftningens generella rättsregler. Dessa inskränkningar
            böra emellertid direkt angivas. Kommit- téns generella stadgande,
            att lagen skall kunna sättas ur kraft genom koller- tivayvtal,
            har icke upptagits i propositionen, vilket vi på grund av vad
            här anförts finna riktigt. Likaledes äro i propositionens $ 2
            företagna ändringar av kommittéförslagets $ 3 mycket befogade.
            I samband med $ 8 i propo- sitionen bör dock handelskammarens
            i Malmö kritik mot bristfälligheterna i behörighetskravet upptagas
            till behandling. Att densamma icke är helt obefogad framgår icke
            minst av att Daco i sitt yttrande anser sig böra understryka,
            »att förhandlingsrätt endast bör tillkomma verkliga arbetstagar-
            organisationer, inom vilka arbetsgivarinflytande icke alls gör
            sig gällande. Detta bör klart framhävas i motiveringen. Det bör
            vara självklart, att man i dessa arbetstagarföreningar icke bör
            kunna godtaga såsom passiva med- lemmar andra arbetsgivare än
            sådana, som sedan sitt inträde i föreningen övergått från att
            vara arbetstagare till att bliva arbetsgivare. Med sådana arbetstagarföreningar
            kunna givetvis icke avses sammanslutningar, där arbets- givare
            genom att ingå såsom understödjande medlemmar under en eller annan
            form förskaffa sig ett direkt eller indirekt inflytande på samman-
            slutningen, ehuru denna utger sig för att vara en arbetstagarorganisation.
            Ej heller böra såsom arbetstagarorganisationer anses sådana, som
            tillkommit
          </p>
          <pb facs="riksdagen-motions-pdf/data/1936/mot_1936__ak__827/mot_1936__ak__827-005.pdf"/>
          <p xml:id="i-9NHkwo4Y3ZVdtdcBGscpCY">
            Motioner i Andra kammaren, Nr 827. 9
          </p>
          <p xml:id="i-BdxFaKi13U6L8LPjo5Jr9u">
            på arbetsgivarpartens mer eller mindre dolda initiativ och därför
            kunna förväntas sakna både förmåga och vilja att hävda arbetstagarpartens
            intressen gentemot arbetsgivarparten&gt;. Propositionen lämnar icke
            något skydd mot organisationstvång. I propo- sitionen anföres
            i den allmänna motiveringen (sid. 31), »att en reglering av frågan
            om organisationstvång knappast kan anses systematiskt höra hemma
            i en lag rörande förenings- och förhandlingsrätt i förhållandet
            mellan arbets- givare och arbetstagare. Organisationstvång hänför
            sig nämligen, såsom i ärendet jämväl framhållits, icke till förhållandet
            mellan arbetsgivare och arbetstagare utan till förhållandet mellan
            arbetstagare inbördes, respektive arbetsgivare inbördes». Vi kunna
            emellertid icke tillstyrka, att skyddet mot organisationstvång
            för närvarande utelämnas i lagen om förenings- och förhandlingsrätt.
            Vår avsikt är ingalunda att skydda arbetstagarna eller arbetsgivarna
            från de personliga uppoffringarna, som följer med anslutning till
            en organisation. Den oorganiserade kommer ju utan egen medverkan
            direkt eller indirekt i åtnjutande av de förmåner, som hans yrkeskamrater
            med måhända mycket stora uppoffringar lyckats skaffa sig genom
            sin organisation. Detta kan icke vara rättvist. Vi ge dessutom
            i väl utvecklade organisationer den bästa vägen till närmare förståelse
            och intimare samarbete mellan arbetsgivare och arbetstagare till
            gagn såväl för samhället som för parterna själva. . Med ett intimare
            samarbete blir det möjligt att behandla de ekonomiska och fackliga
            frågorna utan ovidkommande partipolitiska synpunkter, vilka för
            närvarande försvåra uppnåendet av en samförståndslösning, med
            vilken de förhåndlande parterna kunna finna sig tillfreds. Slutligen
            skapas genom ett väl utbildat organisationsväsende bättre möjligheter
            för arbetsmarknadens smidiga anpassning till de ständiga konjunkturväxlingarna,
            vilket måste resultera i, att depressionerna mildras och snabbare
            övervinnas samt att högkonjunkturernas grövsta överdrift kunna
            förhindras eller i varje fall begränsas. När vi kräva skydd mot
            organisationstvång, är detta betingat av rent praktiska skäl och
            enbart med hänsyn till det nuvarande läget. Så länge arbetarnas
            yrkesorganisationer icke äro enbart fackliga organisationer, utan
            i sitt handlande giva uttryck åt i sak ovidkommande politiska
            upp- fattningar, och så länge de anställdas föreningar icke ha
            större utbredning och fastare organisation än för närvarande samt
            inga garantier finnas för att de anställdas organisationer även
            i framtiden förbli politiskt neutrala, måste det enligt vår uppfattning
            stå envar fritt att när som helst ingå i eller utträda ur fackorganisation
            med endast iakttagande av vad organisa- tionens stadgar härom
            rimligen kan bestämma. I sitt yttrande över propo- sitionen anför
            lagrådet bland annat följande (prop. sid. 128): »Allenast må här
            tilläggas, att särskilt i en lagstiftning om förhandlingsrätt
            — vilken bör förutsätta att en förhandlande organisation, så långt
            möjligt är, utgör en verklig representation för dem, vilkas intressen
            den bevakar — det näppe-
          </p>
          <pb facs="riksdagen-motions-pdf/data/1936/mot_1936__ak__827/mot_1936__ak__827-006.pdf"/>
          <p xml:id="i-17TJFAJaexxtqz6ch6RvZ">
            10 Motioner i Andra kammaren, Nr 827.
          </p>
          <p xml:id="i-RJstocq2142WnXSAXDRkzc">
            ligen kan anses befogat att lämna åsido frågan, huruvida någon
            skall kunna tvingas att tillhöra organisationen. Med denna uppfattning
            finner sig lag- rådet icke kunna tillstyrka att, därest föreningsrätten
            1 inskränkt mening nu upptages till behandling, frågan om skydd
            mot organisationstvång lämnas utanför lagstiftningen.» Vi instämma
            häri. Definitionen av begreppet för- eningsrätt i $ 3 i propositionen
            bör ändras, så att med föreningsrätt förstås rätt att tillhöra
            eller icke tillhöra sådan förening, som i $ 2 sägs, dock att i
            vederbörande föreningsstadgar intagna rimliga bestämmelser om
            in- eller utträde skola lända till efterrättelse. Propositionsförslagets
            8 4 bör i an- slutning härtill erhålla den ändringen, att med
            kränkning av föreningsrätten förstås icke endast från arbetsgivar-
            eller arbetstagarsidan vidtagen åtgärd mot någon å andra sidan
            utan även från arbetsgivar- eller arbetstagarsidan vidtagen åtgärd
            mot någon tillhörande samma kategori. Dessutom är det nödvändigt
            att närmare än vad som skett i $ 4 angiva, vad som skall förstås
            med kränkning av föreningsrätten. Definitionen läm- nar i sin
            nuvarande utformning parterna i ovisshet om deras befogenhet eller
            inbjuder till framställande av påståenden och anspråk, vilka,
            även om de underkännas, måste framkalla mycken och onödig strid.
            Vi in- stämma med Daco när den beträffande definitionen på föreningsrättskränk-
            ning framhåller följande. »Om en arbetsgivare exempelvis förbjuder
            en an- ställd att lämna meddelande om sina arbetsvillkor till
            annan, d. v. s. till sin organisation, så berövas härigenom hans
            förening möjlighet att skaffa sig den kännedom om anställningsförhållandena,
            som erfordras för att den 1 enlighet med sin uppgift skall kunna
            överblicka läget och even- tuellt företaga ingripanden. Därför
            bör exempelvis dylikt förbud anses som föreningsrättskränkning.
            En föreningsrättskränkning uppstår vidare, om en person vid sökande
            av anställning lämnas meddelande, att företaget icke tolererar
            deltagande i organisationsarbete eller att företaget icke anställer
            personer, som tillhöra yrkes- eller fackförening, eller om platssökande
            avfordras löfte att respek- tera arbetsgivarens önskan i detta
            avseende. Visserligen saknar dylikt vill- kor eller löfte laglig
            giltighet och kan därför av den anställde negligeras. Men de äro
            dock ägnade att i hög grad motverka föreningsarbetet på grund
            av den otrygghetskänsla, som måste uppstå hos anställda inom ett
            sådant företag.» Vi måste även anmärka mot, att förmansklausulen
            i andra stycket i samma 8 4 göres beroende av förekomsten av kollektivavtal.
            Kollektiv- avtalet är för mycket stora grupper av privatanställda
            en olämplig avtals- form på grund av mycket varierande arbetsvillkor.
            Förmansklausulen måste därför direkt undantaga vissa arbetstagare
            från åtnjutande av den lagfästa föreningsrätten i det avseende,
            varom här är fråga. Samma krav har fram- förts bland annat av
            lagrådet, arbetsdomstolens ordförande, socialstyrelsen samt de
            flesta arbetsgivarorganisationer, som yttrat sig i denna fråga.
            Det är emellertid då av största vikt att klausulen får sådan utformning,
            att den
          </p>
          <pb facs="riksdagen-motions-pdf/data/1936/mot_1936__ak__827/mot_1936__ak__827-007.pdf"/>
          <p xml:id="i-Cb7Q58Xp2F6CBJHh1NdX4J">
            Motioner i Andra kammaren, Nr 827. 1
          </p>
          <p xml:id="i-JTivE9khjLvC8MYJtWQ16c">
            icke kan missbrukas och användas mot de anställdas med nödvändighet
            vertikala föreningsbildningar. Alldenstund vi se oss nödsakade
            att kräva skydd mot organisationstvång samt att vidhålla i kommittéförslaget
            kapitel 4 utformade bestämmelser om förhandlingsrättens utövande
            i visst fall bör $$ 5—7 i propositionsförslaget utgå och ersättas
            med kommittéförslagets 5 kap., som handlar om skadestånd. Enligt
            propositionen $ 8 är arbetsgivaren skyldig att förhandla med strängt
            taget vilken organisation som helst, blott den uppfyller i $ 2
            angivna mycket obestämda kvalifikationer för att anses vara en
            förening av arbets- tagare. Vissa behörighetskrav böra dock enligt
            vår mening rimligen krävas av arbetstagarnas organisationer, om
            de skola tillerkännas förhandlingsrätt. Detta ligger i såväl arbetstagarnas
            som arbetsgivarnas intresse. Det bör för arbetstagarna vara en
            vital fråga, att de icke kunna bindas vid överens- kommelser,
            ingångna av organisationer, som på grund av sin organisatoriska
            svaghet icke kunna väl hävda arbetstagarnas berättigade intressen.
            Ar- betsgivarparten har å andra sidan rätt att kräva, att han
            icke i onödan be- sväras med långrandiga och måhända kostsamma
            förhandlingar. Man måste av organisationen kräva, att den är representativ.
            Propositionen $ 9 giver parterna möjlighet att genom kollektivavtal
            upphäva i denna $ givna stadganden om att den part, som vill påkalla
            förhandlingar, har att göra framställning därom hos andra parten
            och, om så begäres, skriftligen angiva den eller de frågor, om
            vilka förhandlingar påkallats. Sammanträde för förhandling skall
            hållas snarast möjligt och ankommer det på parterna att utan dröjsmål
            överenskomma om tid och plats för sam- manträdet. Dessa bestämmelser
            äro så allmänna, att vi anse, att de icke böra ha en i förhållande
            till kollektivavtal dispositiv karaktär. Kommittén angående privatanställda
            har 1 sitt förslag till lag om före- nings- och förhandlingsrätt
            1 ett särskilt kapitel fastställt vissa regler för förhandlingsrättens
            utövande i visst fall. De avse att skapa gynnsamma förutsättningar
            för förhandlingsfrågornas fredliga lösning genom medverkan av
            en opartisk och objektiv bedömare av sakläget och möjlighet för
            honom eller en eller flera andra personer att med båda parters
            medgivande defini- tivt avgöra förhandlingsfrågor. Parterna åläggas
            även i övrigt en viss be- gränsning i rätten att vidtaga stridsåtgärder.
            Detta kapitel har i propositionen ersatts av &amp; 10 med befogenhet
            för part, som äger förhandlingsrätt, att påkalla förlikningsmans
            medverkan enligt i lagen om medling i arbetstvister givna regler.
            Genom att icke upptaga kommittéförslagets kapitel om förhandlingsrättens
            utövande i visst fall har propositionen mist en stor del av sin
            betydelse för de anställdas organisa- tioner och för en fredlig
            utveckling på arbetsmarknaden. Vi kunna därför icke godtaga i
            propositionen gjord ändring och rekommendera av kommittén föreslagna
            bestämmelser, mot vilka vi dock se oss nödsakade att göra vissa
            erinringar.
          </p>
          <pb facs="riksdagen-motions-pdf/data/1936/mot_1936__ak__827/mot_1936__ak__827-008.pdf"/>
          <p xml:id="i-2cHNaxsFLDA4hD8tDi7FZG">
            12 Motioner i Andra kammaren, Nr 827.
          </p>
          <p xml:id="i-L7KB4e6WdZMynsLaqDy1MU">
            Enligt kommittéförslaget är ordförandens möjlighet att definitivt
            avgöra en förhandlingsfråga beroende av båda parternas villighet
            att ställa sig ett sådant avgörande till efterrättelse. Ombudsmannen
            i svenska bankföre- ningen V. v. Zeipel har såsom ledamot av kommittén
            reserverat sig mot den sistnämnda inskränkningen: »Såsom av den
            lagförslaget åtföljande hi- storiken framgår, knäsatte de svenska
            statsmakterna genom den år 1931 vidtagna ändringen i lagen om
            medling i arbetstvister rätten till förhand- lingar mellan arbetstagare
            och deras arbetsgivare genom av de förra bildade organisationer.
            Härmed togs det första principiella steget i den fråga, som genom
            det föreliggande förslaget till lagstiftning skulle finna sin
            lösning. Tjänstemannaorganisationerna, som togo initiativ till
            den utredning, vars resultat nu föreligger, åsyftade med detsamma
            att giva 1931 års mera pla- toniska bestämmelse ett realinnehåll
            och att genom medverkan av lagstift- ningen ernå principiell och
            praktisk likställighet med arbetsgivareparten vid bestämmandet
            av arbetsvillkoren. Detta mål uppnås icke med det förelig- gande
            lagförslaget. Detta lämnar alltjämt stora möjligheter för en ovillig
            arbetsgivare respektive arbetsgivareförening att avböja berättigade
            och väl- motiverade förbättringar i anställningsvillkoren. Den
            eftersträvade likställig- heten kan enligt mitt förmenande endast
            nås, om rätt gives arbetstagar- organisationer, vilka genom anmälan
            till vederbörande myndighet förklarat sig beredda att underkasta
            sig därav följande konsekvenser, att sedan för- handlingar ägt
            rum och utredning skett, påkalla och erhålla skiljedom i föreliggande
            tvist. Undertecknad beklagar, att majoriteten av de sakkun- niga
            icke ansett sig böra eller på grund av tidsbegränsning kunna ingå
            på en prövning av denna fråga, och hemställer om lagförslagets
            komplettering i berörda avseende.&gt; Daco är i sitt yttrande av
            samma mening: »Som framhölls redan i Dacos yttrande över Betänkande
            med förslag till lag om arbetsavtal var Daco initiativtagare till
            den nu föreliggande utredningen. Till grund för detta initiativ
            låg den tanken att statsmakterna genom en kodifiering av den rätt
            i fråga om föreningsbildande och förhandlingar, som under de senaste
            årtiondena utbildat sig inom samhället, skulle förhjälpa de arbetstagare,
            för vilka denna rätt ännu icke vore i rimlig utsträckning förverkligad,
            att ernå en på medborgerlig jämlikhet grundad medbestäm- manderätt
            beträffande sina arbetsvillkor. Det föreliggande lagförslaget
            förverkligar icke denna tanke i full utsträckning. Arbetstagarens
            jämställd- het med arbetsgivaren är även efter en sådan lagstiftnings
            genomförande en eventualitet, beroende av den förres förmåga att
            genom samverkan med andra i samma läge tillkämpa sig densamma.
            Såsom förhållandena ut- vecklats inom mycket betydande områden
            på de anställdas arbetsmarknad torde denna möjlighet vara chimärisk.
            Ur denna synpunkt är det att be- klaga att kommittén icke tagit
            steget fullt ut och föreslagit bestämmelser angående ett skiljedomsinstitut,
            till vilket sådana grupper av arbetstagare, som ovan avsetts,
            i vidrigt fall kunde hänskjuta avgörandet av förekom- mande tvistefrågor.&gt;
            Svenska kontoristförbundet påpekar, att »de sakkun-
          </p>
          <pb facs="riksdagen-motions-pdf/data/1936/mot_1936__ak__827/mot_1936__ak__827-009.pdf"/>
          <p xml:id="i-Gho7b7G5yTcpZUxj1vr8Ji">
            Motioner 1 Andra kammaren, Nr 827. 13
          </p>
          <p xml:id="i-WxUYVev2nAwxx4gHtVFA1d">
            niga säga sig med sitt förslag åsyfta att uppnå 'en viss jämställdhet
            i par- ternas rådighet vid uppgörelse om löne- och arbetsvillkor'.
            För kroppsar- betarnas vidkommande har emellertid förhandlingsrätten
            medfört en dylik jämställdhet och blivit till ett viktigt instrument
            för genomförandet av en sanering ifråga om löne- och övriga anställningsförhållanden
            endast tack vare de strejk- och blockadhot, som fortlöpande komplettera
            förhandlings- rätten. Det är med hänsyn härtill uppenbart, att
            den av kommittén re- kommenderade lagstiftningen icke skulle åstadkomma
            en full jämställdhet mellan parterna ifråga om de grupper, vilka
            icke vilja tillgripa stridsåtgärder. Ur denna synpunkt finna vi
            det beklagligt, att de sakkunniga icke ansett sig kunna ingå på
            en prövning av frågan om genomförandet av obliga- torisk skiljedom
            för vissa grupper arbetstagare.&gt; Även Svenska bruks- tjänstemannaföreningen
            och Riksförbundet för affärsanställda äro i sina ytt- randen eniga
            med herr v. Zeipel och ha önskat ett obligatoriskt skiljemanna-
            förfarande. Vi förstå till fullo de synpunkter, som här anförts,
            och kunna med hänsyn till såväl parternas intressen som samhällsgagnet
            av en fredlig utveckling på arbetsmarknaden icke annat än tillstyrka
            det förslag, som så samstämmigt rests. Då emellertid en lösning
            av förenings- och förhand- lingsrätten är önskvärd redan vid innevarande
            riksdag och en komplette- ring med föreskrifter om obligatoriskt
            skiljemannaförfarande för närvarande icke torde vara möjlig utan
            äventyrande av frågans snabba avgörande, anse vi oss vid detta
            tillfälle icke böra resa förslag därom. TI ett obligatoriskt skiljemannaförfarande
            se vi emellertid en helt naturlig konsekvens av den utvecklingslinje,
            som vi inledningsvis skisserat. Initiativet till tillämpningen
            av bestämmelserna i kapitel 4 har helt lagts på arbetstagarorganisationerna.
            Arbetsgivarna ha ingen möjlighet att utverka, att bestämmelserna
            skola träda i kraft. Denna ensidighet till arbetstagar- partens
            favör måste väcka vissa betänkligheter, men kravet på paritet
            mellan arbetsgivar- och arbetstagarparterna synes för närvarande
            icke vara möjligt att helt tillfredsställa. Socialstyrelsen framhåller,
            att betydelsen av en sådan anmärkning minskas, när man besinnar
            den föreslagna lagens karaktär av en skyddslag för de anställda.
            Det synes oss emellertid icke mer än rimligt, att, enligt socialstyrelsens
            förslag, i $$ 9 och 10 införas bestämmelser om skyldighet för
            den anmälande föreningen att meddela beträffande vilka ar- betsgivare
            och arbetsgivareorganisationer förhandlingsordningens tillämpning
            påkallas. Socialstyrelsen bör efter sådan anmälan vara skyldig
            underrätta de uppgivna arbetsgivarna och arbetsgivarorganisationerna.
            Beträffande $&amp; 11 i kommittéförslaget få vi instämma i Dacos erinran
            mot kommitténs motivering till denna $. Daco framhåller att kommittén
            angå- ende privatanställda i motiveringen yttrar bland annat:
            »Finnas flera kon- kurrerande föreningar på samma område, kan
            det understundom inträffa, att en och samma arbetstagare är medlem
            i flera av föreningarna. En sådan person bör icke inräknas i medlemsantalet
            för någondera föreningen.&gt; Daco tillägger: »Denna tolkning kan
            indirekt leda till föreningsrättskränkningar.
          </p>
          <pb facs="riksdagen-motions-pdf/data/1936/mot_1936__ak__827/mot_1936__ak__827-010.pdf"/>
          <p xml:id="i-2gEW37oFLiV6wNZPtL8QFF">
            14 Motioner i Andra kammaren, Nr 827.
          </p>
          <p xml:id="i-Prqf2ofPnSFjBmvoCEXcE2">
            Om t. ex. en arbetsgivare påtvingar sin personal en föreningsform,
            vilket mycket väl kan tänkas, så skulle denna omständighet göra
            det omöjligt för den verkliga yrkesorganisationen, vilken personalen
            anser sig samtidigt böra tillhöra, att begära opartisk ordförande.
            Måhända kan tolkningen rent av medföra att ifrågavarande organisation
            över huvud taget icke erhåller för- handlingsrätt»&gt;. Enligt $
            12 äger part att göra förbehållet, att vad ordförande erfar genom
            att taga del av räkenskaper och andra handlingar samt statistiska
            och andra uppgifter får ej av honom yppas. Detta stadgande medför
            att motparten berövas möjlighet att i största möjliga utsträckning
            få bemöta, verifiera eller vederlägga av andra parten framlagda
            argument. I vissa fall kan det na- turligtvis vara nödvändigt
            att hemlighålla någon för förhandlingarna viktig faktor, men det
            bör tillkomma ordföranden att bedöma, om så är nödvändigt. Ordförandens
            rättighet enligt $ 14 att »förordna, att vad vid förhandlingen
            förekommit jämte ordförandens förslag må offentliggöras» bör begränsas
            till att endast gälla ordförandens eget förslag. Den allmänna
            opinionen saknar möjlighet att bedöma de ofta mycket invecklade
            förhållanden, som äro av utslagsgivande betydelse. Tidningsorgan
            inom olika politiska läger komma att i större utsträckning än
            hittills taga ställning för var sin part. Resultatet blir en allt
            starkare politisering av arbetstvisterna, vilket icke kan anses
            vara en önskvärd utveckling. En olägenhet vid genomförandet av
            förhandlingarna enligt 4 kapitlet kan uppstå därigenom att arbetstagarna
            äro organiserade i flera skilda organisa- tioner. Detta är som
            bekant ofta fallet bland exempelvis vissa grupper av affärsanställda.
            Det föreligger då en viss risk för att vissa av dessa orga- nisationer
            föredraga att göra sina anspråk gällande på annat sätt än kapitel
            4 anvisar, under det att andra följa samma kapitels bestämmelser.
            Likaledes kan det inträffa att den ena organisationen befinner
            sig i öppen konflikt med arbetsgivaren samtidigt som andra organisationer
            underhandla. Då detta skulle skapa en olycklig motsättning mellan
            olika arbetstagargrupper och försvåra en fredlig uppgörelse bör
            i $ 18 göras det tillägget, att om förening anmäld enligt 8 9
            sökt förhandling enligt i lagen fastställda nor- mer samt uppfyller
            fordringarna enligt $ 11 mom. 2—5, äger ingen annan förening inom
            samma fack och arbetsplats att tillgripa stridsåtgärder före den
            tidpunkt, sådan rätt tillkommer enligt $ 9 anmäld förening. Med
            stöd av vad sålunda anförts få vi hemställa, att riksdagen måtte
            besluta sådan ändring av Kungl. Maj:ts ifrågavarande proposition,
            att våra här angivna syn- punkter förverkligas samt att vederbörande
            utskott måtte verkställa därför erforderlig förändring av lagtexten.
          </p>
          <p xml:id="i-Fj5Y3nzeyYZJdYrHBZZrhd">
            Stockholm den 9 maj 1936. C. Gösta Jacobsson. Alf Meyerhöffer.
            John Gustafsson
          </p>
          <p xml:id="i-HT1UTrMKbo8Vk6FMYvw8xM">
            i Välsnäs.
          </p>
          <p xml:id="i-7TYFUPyvEmzSzTnr8S64ph">
            Stockholm 1936, Ivar Heggströms Boktryckeri A.B. 861636
          </p>
        </div>
      </div>
    </body>
  </text>
</TEI>
