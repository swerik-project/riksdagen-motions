<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__96/mot_1964__ak__96-001.pdf"/>
      <fw xml:id="i-Bp7B5qhW9sPGnvbxdwQ8E8">
        Motioner i Andra kammaren, nr 96 år 1964 7
      </fw>
      <div type="motHeader" xml:id="i-4mC8uxeucfj4z6zvcHP2TA">
        <div type="motTitle" xml:id="i-NFXTYkTxjBC3CSo4VJkGzZ"/>
        <div type="motSubmissionInfo" xml:id="i-vrLNTKtCUe5bDX7jvJdaJ"/>
      </div>
      <div type="motBody" xml:id="i-CaAGEnr4kZjaN2xDBp6g7j">
        <div xml:id="i-8yc24RbA6CsFdLQbxKudWZ">
          <p xml:id="i-T9KyFyyP5pt1C7pABFQim9">
            Nr 96
          </p>
          <p xml:id="i-7Cf9bhAcmHDPwgADE6TUMA">
            Av herrar Börjesson i Falköping och Elmwall, angående straff-
            påföljden vid vårdslös deklaration.
          </p>
          <p xml:id="i-E6t9c3LBZRSAURAtTfG5KR">
            Brott mot skattestrafflagen är dels falskdeklaration, dels vårdslös
            dekla- ration. Straffet är i förra fallet böter högst fem gånger
            undandragna skat- tens belopp eller fängelse eller vid försvårande
            omständigheter straffarbete i högst två år. I senare fallet är
            straffet böter högst två och en halv gånger undandragna skattens
            belopp eller vid försvårande omständigheter fängelse i högst sex
            månader. Vid urbota straff kan i båda fallen straffskatt ådömas.
            Skillnaden mellan falskdeklaration och vårdslös deklaration ligger
            i det subjektiva rekvisitet. För att falskdeklaration skall föreligga
            förutsättes uppsåt. Vid vårdslös deklaration skall grov oaktsamhet
            föreligga. Skattestrafflagens bestämmelser har ett rent allmänpreventivt
            syfte. Ur den synpunkten torde därför icke någon saklig invändning
            kunna riktas mot sanktionen beträffande falskdeklarationen. Såvitt
            avser bestämmelser- nas utformning och tillämpning i praxis beträffande
            feldeklaration, som icke kan anses som falskdeklaration, synes
            emellertid kunna ifrågasättas om nuvarande förhållanden är i allo
            tillfredsställande. Vårdslös deklaration antogs i början huvudsakligen
            avse de fall av fel- deklaration där falskdeklaration misstänktes
            men ej kunde bevisas. Denna tolkning har emellertid blivit underkänd,
            och i praxis torde numera all fel- deklaration, som icke kan bevisas
            vara falskdeklaration, hänföras till vårdslös deklaration. Detta
            innebär att till vårdslös deklaration hänföres så- väl feldeklaration
            där från den skattskyldiges sida uppsåtlig falskdeklara- tion
            kan misstänkas men ej bevisas som feldeklaration som endast har
            sin grund i rent förbiseende eller eljest ursäktliga misstag från
            den skattskyl- diges sida. För vårdslös deklaration förutsättes
            visserligen att oaktsamheten skall vara grov. I praxis synes emellertid
            oaktsamheten så gott som undan- tagslöst bedömas som grov. Det
            må vara tillräckligt att i berörda hänseende hänvisa till högsta
            domstolens beslut nr C 598/1961. Anmälningarna till åtal liksom
            åtalen och domarna för vårdslös deklara- tion visar en alltmer
            stegrad frekvens. Straffen synes efter hand också allt- mer ha
            skärpts. I och för sig skulle måhända anledning icke föreligga
            att rikta någon kritik häremot. Deklarationsskyldigheten fullgöres
            säkerligen fortfarande icke på ett ur alla synpunkter tillfredsställande
            sätt. Det kan dock icke bortses från att det allmänna har stor
            del i detta sakernas till- stånd. Deklarationsskyldigheten är
            en medborgerlig plikt som man icke kan
          </p>
          <pb facs="riksdagen-motions-pdf/data/1964/mot_1964__ak__96/mot_1964__ak__96-002.pdf"/>
          <fw xml:id="i-BBsKiFbUJb6QPwNBCKoD9v">
            8 Motioner i Andra kammaren, nr 96 år 1964
          </fw>
          <p xml:id="i-JpadnF8gbkLNFDEKyBDtUu">
            undandraga sig. Men för uppfyllande av denna plikt på ett riktigt
            sätt bidra- ger det allmänna icke med någon direkt hjälp. Finansministern
            har själv uttalat, att han vid upprättande av sin deklaration
            brukar hämta vägled- ning från de av bankerna utarbetade deklarationshandledningarna.
            Då det gäller deklarationsskyldighetens fullgörande förutsättes
            den skattskyldige på egen hand kunna klara av densamma. Skattebestämmelserna
            är emeller- tid numera av så intrikat natur att i många fall endast
            skatteexpertis kan tolka desamma. Icke minst gäller detta för
            jordbrukarna där t. ex. 41 $ kom- munalskattelagens bestämmelser
            om &gt;»lyftningsbegreppet&gt; kan vålla även en skatteexpert huvudbry.
            Syftet med skattestrafflagen är att tvinga den skattskyldige att
            avgiva riktig deklaration. Det väsentligaste för att uppnå detta
            syfte vore då att till- se att de skattskyldiga, i den mån de
            icke själva anser sig kunna uppfylla kravet att fullgöra deklarationsskyldigheten
            på ett sådant sätt, hänvänder sig till sakkunnig medhjälpare.
            Ingen är emellertid så fullkomlig, att han icke begår fel. även
            en aldrig så skicklig medhjälpare kan begå fel. även om felet
            är av sådan art att det närmast är att hänföra till den mänskliga
            fak- torn medför detta straffpåföljd. I det fall att medhjälpare
            anlitas blir an- svaret så att säga fördubblat. Såväl den skattskyldige
            som medhjälparen får stå till svars för vårdslös deklaration.
            Det synes ur allmänpreventiv synpunkt vara oegentligt att en skattskyldig,
            som uppdragit åt sakkunnig medhjälpare att handha bokföringen
            och upp- rätta deklarationen, på grund av ett av medhjälparen
            begånget fel även av ursäktligt slag, skall bli ansedd som en
            brottsling. Om straffet skall vara avskräckande, vad syftar det
            då till? Många skattskyldiga som dömts för vårdslös deklaration
            torde över huvud icke själva ha kunnat deklarera rik- tigt, och
            om medhjälparna felat torde de oftast icke ha haft möjlighet att
            vid en aldrig så nogrann kontroll av deklarationen kunna upptäcka
            felet. Ur ansvarssynpunkt torde i praxis något hänsynstagande
            icke ske till om den skattskyldige anlitat sakkunnig hjälp eller
            icke. Endast i extrema un- dantagsfall torde den skattskyldige
            undgå ansvar då felet är medhjälparens. Detta stimulerar sålunda
            icke till anlitande av sakkunnig hjälp. Den ansvarsmedvetne medhjälparen
            intar i den process som deklarations- och taxeringsförfarandet
            innebär en partställning närmast jämförbar med representanterna
            för taxeringsmyndigheterna. även om de senare skall till- varata
            det allmännas rätt så åligger det dem likväl att tillse att taxeringar-
            na blir riktiga. Medhjälparens syfte vid upprättande av deklarationen
            är detsamma. Att liksom vid all mänsklig bedömning olika meningar
            därvid kan komma till uttryck innebär icke något avsteg från grundinställningen
            om åstadkommande av en riktig taxering. Men medan taxeringsmyndighe-
            tens representanter enligt regeringsformen icke kan ådraga sig
            något som helst ansvar för vilka felaktigheter som helst vid åsättande
            av taxering,
          </p>
          <pb facs="riksdagen-motions-pdf/data/1964/mot_1964__ak__96/mot_1964__ak__96-003.pdf"/>
          <fw xml:id="i-U8FsJnJLrqjKzi3LcH3qxm">
            Motioner i Andra kammaren, nr 96 år 1964 9
          </fw>
          <p xml:id="i-2prLGoXLHvThomo6EwvtFb">
            medför en feldeklaration från medhjälparens sida straffansvar
            enligt skat- testrafflagen. Medhjälpsansvaret är sedan år 1949
            självständigt och är alltså icke av- hängigt av att gärningsmannen,
            d. v.s. i förevarande fall den skattskyldige, lagföres. För medhjälparen
            bedömes varje av honom upprättad deklaration i straffhänseende
            som en särskild handling. Vid två av honom upprättade felaktiga
            deklarationer föreligger alltså två brott mot skattestrafflagen,
            och två särskilda straff skall alltså utmätas. Detta medför å
            andra sidan att i det enskilda fallet hänsyn icke tages till medhjälparens
            verksamhet i stort. Har en medhjälpare under ett flertal år årligen
            utan anmärkning upprät- tat exempelvis 200 deklarationer bedömes
            ändock en felaktighet i en enda deklaration som grov oaktsamhet
            från hans sida. Den mänskliga faktorn som utan påföljd kan få
            florera hos taxeringsmyndigheterna medför för medhjälparen svåra
            konsekvenser. Detta kan icke anses tillfredsställande. Det vinningssyfte
            som ligger till grund för falskdeklaration kan icke på- stås vara
            för handen vid vårdslös deklaration. Det nuvarande systemet med
            normerade böter avses att vara ett effektivt medel mot detta vinningssyfte
            genom dess närmast konfiskatoriska karaktär. Vid vårdslös deklaration,
            möjligen bortsett från de fall där misstänkt men ej bevisbar falskdeklara-
            tion kan antagas föreligga, synes en sanktion av dylik art icke
            vara lämplig. Falskdeklaration är ett allvarligt brott mot det
            allmänna, vårdslös deklara- tion, åtminstone i det övervägande
            flertalet fall, får närmast jämställas med en ordningsförseelse.
            Vid detta förhållande synes vid vårdslös deklaration det nuvarande
            systemet med normerade böter böra utbytas mot dagsbots- systemet,
            såsom är fallet i flera andra länder. Därigenom vinnes också en
            riktigare anpassning vid straffmätningen till förseelsens svårighetsgrad.
            Vid medhjälp till vårdslös deklaration synes det ställt utom allt
            tvivel att dagsbotssystemet är att föredraga. Medhjälparens ansvarighet
            bör ju i straffhänseende icke vara avhängigt av den undandragna
            skattens belopp, liksom icke heller av den skattskyldiges inkomst-
            eller förmögenhetsförhål- landen. Med stöd av vad ovan anförts
            får vi hemställa, att riksdagen i skrivelse till Kungl. Maj:t
            måtte anhålla om skyndsam prövning och förslag rörande sådan utform-
            ning av skattestrafflagen, att vid vårdslös deklaration samt vid
            medhjälp till vårdslös deklaration nuvarande straffpå- följd i
            form av normerade böter utbytes mot dagsböter i en- lighet med
            motionens syfte.
          </p>
          <p xml:id="i-5e3GmASGdmwJrvqoK41Gn2" type="date">
            Stockholm den 21 januari 1964
          </p>
          <p xml:id="i-Axs6vx6umsC982rP6BbUyr">
            Bengt Börjesson Emil Elmwall i Falköping
          </p>
        </div>
      </div>
    </body>
  </text>
</TEI>
