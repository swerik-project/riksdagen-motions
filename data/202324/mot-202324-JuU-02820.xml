<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-JuU-02820">
  <teiHeader>
    <fileDesc>
      <titleStmt>
        <title>med anledning av skr. 2023/24:67 Motståndskraft och handlingskraft – en nationell strategi mot organiserad brottslighet</title>
        <author corresp="i-XS1DYyajKnUSXB7m9DT6C2">av Rasmus Ling m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2820 av Rasmus Ling m.fl. (MP)</title>
          <idno type="rdwebb">HB022820</idno>
          <rs type="number">2820</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HB022820/text</ref>
          <ref type="dokument_url_html">https://data.riksdagen.se/dokument/HB022820</ref>
          <ref type="dokumentstatus_url_xml">https://data.riksdagen.se/dokumentstatus/HB022820</ref>
          <ref type="pdf">https://data.riksdagen.se/fil/411A45AC-9702-43B6-AB67-F615F29A0221</ref>
          <ref type="docx">https://data.riksdagen.se/fil/131450C5-F3C1-431C-8716-7BE24CAE1AEE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XS1DYyajKnUSXB7m9DT6C2</idno>
            <name>Rasmus Ling</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9fsFw1TuALNQWZGH3AZGpj</idno>
            <name>Jan Riise</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-43Wcc6gz49mbm2c7a3eF51"/>
        <correspContext corresp="i-43Wcc6gz49mbm2c7a3eF51">
          <ref>Skrivelse 2023/24:67</ref>
        </correspContext>
        <correspAction xml:id="i-LMz2ScN5iyYoRHV9xGDTVM" type="signed"/>
        <correspContext corresp="i-LMz2ScN5iyYoRHV9xGDTVM">
          <note type="signatory" corresp="i-XS1DYyajKnUSXB7m9DT6C2"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-9fsFw1TuALNQWZGH3AZGpj"/>
          <note type="signatory" corresp="i-XYorBBswJHmzvkzAvCFPDM"/>
        </correspContext>
        <correspAction type="submitted" xml:id="i-S8FXGSoLvZ2ohN1nkU8Ktz">
          <date when="2024-02-16"/>
          <time when="16:16:26"/>
        </correspAction>
        <correspAction type="dismissed" xml:id="i-82Xkt892HdUNBYZ3MzLsbh">
          <date when="2024-02-22"/>
        </correspAction>
        <correspAction type="reviewed" xml:id="i-RnM9NEBcaAeytXpVc6ywiQ">
          <date when="2024-02-22"/>
          <time when="11:50:29"/>
        </correspAction>
        <correspAction type="referred" xml:id="i-THnDHYst6TViNunR2FpQaW">
          <date when="2024-02-27"/>
        </correspAction>
        <correspAction type="assigned" xml:id="i-CyzZngtzJUVg7ME2hsBjC8">
          <date when="2024-02-23"/>
          <time when="12:40:05"/>
        </correspAction>
        <correspContext corresp="i-CyzZngtzJUVg7ME2hsBjC8">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2820 av Rasmus Ling m.fl. (MP) med anledning av skr. 2023/24:67 Motståndskraft och handlingskraft – en nationell strategi mot organiserad brottslighet</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-PkisGSxbsUPDU4SdkLUS3J">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-P9CwkUiNfUFZ7ftXKQknME">
              Riksdagen ställer sig bakom det som anförs i motionen om att
              bekämpningen av organiserad brottslighet ska ha sin utgångspunkt
              i ett preventivt och vårdande arbete och tillkännager detta för
              regeringen.
            </item>
            <item sortKey="Yrkande 2" xml:id="i-HSX9EQJfSTWeyLyyTWkqJy">
              Riksdagen ställer sig bakom det som anförs i motionen om att
              förstärka och bygga ut tidiga insatser för barn som befinner sig
              i riskzonen för att hamna i kriminalitet, och detta tillkännager
              riksdagen för regeringen.
            </item>
            <item sortKey="Yrkande 3" xml:id="i-GijxMGAQS9YxmsEQWB2Qv8">
              Riksdagen ställer sig bakom det som anförs i motionen om att
              tillåta hemliga tvångsmedel mot barn under 15 år när särskilt
              grova brott har begåtts och tillkännager detta för regeringen.
            </item>
            <item sortKey="Yrkande 4" xml:id="i-AWsz2zvJmXoPqeKkVLXMuJ">
              Riksdagen ställer sig bakom det som anförs i motionen om att
              det måste finnas ett tydligt motiv för att använda hemliga tvångsmedel
              mot barn under 15 år och tillkännager detta för regeringen.
            </item>
            <item sortKey="Yrkande 5" xml:id="i-L2Y7DcpLUrPfcJ2ncsVMDL">
              Riksdagen ställer sig bakom det som anförs i motionen om att
              både ny lagreglering och myndigheternas tillämpning av reglerna
              bör uppfylla högt ställda krav på rättssäkerhet och respekt för
              den personliga integriteten vid användandet av hemliga tvångsmedel
              mot barn under 15 år och tillkännager detta för regeringen.
            </item>
            <item sortKey="Yrkande 6" xml:id="i-Pif336NCctPXWkHdn2M7u6">
              Riksdagen ställer sig bakom det som anförs i motionen om att
              staten inte bör klassificera människor som kriminella utan att
              de dömts för brott, och detta tillkännager riksdagen för regeringen.
            </item>
            <item sortKey="Yrkande 7" xml:id="i-4czzN8MQEbQ79ETGzkM4kB">
              Riksdagen ställer sig bakom det som anförs i motionen om att
              inte hyra anstaltsplatser utomlands och tillkännager detta för
              regeringen.
            </item>
            <item sortKey="Yrkande 8" xml:id="i-52pgdHpuN7NYut6rcw8WjA">
              Riksdagen ställer sig bakom det som anförs i motionen om att
              utöka tillämpningsområdet för lagen (1994:451) om intensivövervakning
              med elektronisk kontroll till att omfatta straffverkställighet
              om den dömde ska avtjäna fängelse i under ett år och tillkännager
              detta för regeringen.
            </item>
            <item sortKey="Yrkande 9" xml:id="i-4wVvmzFn6r1x6EF3dCNMUh">
              Riksdagen ställer sig bakom det som anförs i motionen om att
              ersätta fängelsestraff som är kortare än sex månader med alternativa
              påföljder och tillkännager detta för regeringen.
            </item>
            <item sortKey="Yrkande 10" xml:id="i-Dtk8QdGqXjba3AUV2nYp3z">
              Riksdagen ställer sig bakom det som anförs i motionen om att
              utvidga möjligheten att överföra dömda utländska medborgare till
              deras hemland och tillkännager detta för regeringen.
            </item>
            <item sortKey="Yrkande 11" xml:id="i-UPXZirgVLn97ABwDVMNzX6">
              Riksdagen ställer sig bakom det som anförs i motionen om att
              överföring av dömda utländska medborgare ska ske med stark insyn
              och utvärderas regelbundet för att motverka rättsosäkra och godtyckliga
              processer, och detta tillkännager riksdagen för regeringen.
            </item>
            <item sortKey="Yrkande 12" xml:id="i-2UvWLgADQModg9EZffx89W">
              Riksdagen ställer sig bakom det som anförs i motionen om att
              utreda inrättandet av en central databas för statsbidrag till
              civilsamhället och de organisationer som tagit del av stödet,
              och detta tillkännager riksdagen för regeringen.
            </item>
            <item sortKey="Yrkande 13" xml:id="i-BoKTXnUHX4Bs2n1sdsbMd">
              Riksdagen ställer sig bakom det som anförs i motionen om att
              särskilt beakta hur känsliga personuppgifter ska behandlas i utredningen
              om att införa en central databas för statsbidrag till civilsamhället
              och tillkännager detta för regeringen.
            </item>
            <item sortKey="Yrkande 14" xml:id="i-B4KPP66yDaWfjfSYi32Cnp">
              Riksdagen ställer sig bakom det som anförs i motionen om att
              säkerställa långsiktiga och tillräckliga anslag till bidragsgivande
              myndigheter och tillkännager detta för regeringen.
            </item>
            <item sortKey="Yrkande 15" xml:id="i-LKbA1xM84wd2EqRkWebBKx">
              Riksdagen ställer sig bakom det som anförs i motionen om att
              ge kommuner tillräckliga resurser för att arbeta brottsförebyggande
              och tillkännager detta för regeringen.
            </item>
            <item sortKey="Yrkande 16" xml:id="i-A5W7mndytZg64jcqzcoE69">
              Riksdagen ställer sig bakom det som anförs i motionen om att
              slopa tillståndsplikten för kommuner och regioner när det gäller
              att bedriva kamerabevakning och tillkännager detta för regeringen.
            </item>
            <item sortKey="Yrkande 17" xml:id="i-RkjC8wKYYirXXNnrxhw3EG">
              Riksdagen ställer sig bakom det som anförs i motionen om att
              utöka användningen av kamerabevakning för att hitta efterlysta
              fordon och tillkännager detta för regeringen.
            </item>
            <item sortKey="Yrkande 18" xml:id="i-Rf3Qaon9qkszvVSmwCqzaE">
              Riksdagen ställer sig bakom det som anförs i motionen om att
              lätta på myndigheternas sekretessregler för ett mer effektivt
              arbete mot brottslighet utan att inskränka på den personliga integriteten
              och tillkännager detta för regeringen.
            </item>
            <item sortKey="Yrkande 19" xml:id="i-HwKtERDKJExptTZAGCbPiN">
              Riksdagen ställer sig bakom det som anförs i motionen om att
              kartlägga riskerna med användning av AI i brottsbekämpande syfte
              och tillkännager detta för regeringen.
            </item>
            <item sortKey="Yrkande 20" xml:id="i-9nHrUSEhfdXQgVQS9R3LFV">
              Riksdagen ställer sig bakom det som anförs i motionen om att
              utifrån denna kartläggning redogöra för vilka insatser som kan
              vidtas för att minimera riskerna vid användning av AI i brottsbekämpande
              syfte och tillkännager detta för regeringen.
            </item>
            <item sortKey="Yrkande 21" xml:id="i-5mYQLfyqYS1Vr3C1oHUfCs">
              Riksdagen ställer sig bakom det som anförs i motionen om att
              användningen av AI i brottsbekämpande syfte ska omfattas av etiska
              riktlinjer och att användning och utveckling sker med respekt
              för grundläggande fri- och rättigheter, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-MDo29AQqjDsjyQdkYN7tKT">
            Motivering
          </head>
          <p xml:id="i-77v8iYdFYFwmscNGqxYmoW">
            Miljöpartiet delar i stort skrivelsens syn på den organiserade
            brottslighetens påverkan på det svenska samhället. Den organiserade
            brottsligheten är en av många stora utmaningar vi står framför
            i dag och det kommer att krävas ett omfattande arbete från hela
            samhället för att få bukt med den, både i närtid och under år
            framöver.
          </p>
          <p xml:id="i-FGzPn5fsujVPySCmpH4K4P">
            Som strategin beskriver är den organiserade brottsligheten någonting
            som vuxit sig större och starkare under en längre period. Vi kan
            se att det våld som utövas blir grövre och kryper ned i åldrarna.
            Det är av vikt att sammanställa lösningar och strukturer som motverkar
            den organiserade brottsligheten, utan att kompromissa med den
            personliga integriteten eller rättssäkerheten. Miljöpartiet ser
            det därför som oerhört problematiskt att regeringens nationella
            strategi mot organiserad brottslighet saknar renodlade preven­tiva
            lösningar. Många av regeringens förslag har även allvarliga konsekvenser
            för indi­videns personliga integritet och riskerar att slå oproportionerligt
            hårt mot de som lever i politiskt eftersatta områden.
          </p>
          <p xml:id="i-VYaVmYwU9C7fEYmRYG7RP2">
            Miljöpartiet ser även en problematik med den kumulativa effekten
            av regeringens rättspolitiska arbete. Många av de lagar och strategier
            man framställt har inte kunnat utvärderas i ett större sammanhang
            och interkorrelationen mellan diverse repressiva åtgärder har
            otydliga konsekvenser. Detta gäller såväl för individen som för
            utövande myndigheter. Denna problematik har uppdagats av flera
            remissinstanser som utvärderat regeringens utredningar och propositioner.
            Miljöpartiet uttrycker därför en stark oro för vilka implikationer
            detta kommer att ha för de myndigheter som redan i dag har svårig­heter
            med att fullfölja sina uppdrag på ett effektivt och rättssäkert
            sätt.
          </p>
          <head type="h2" xml:id="i-M2LvGKdz1FFgq4CsBFwDoR">
            En preventiv kriminalpolitik
          </head>
          <p xml:id="i-Am91UhZnCRYTtECai9iVgk">
            En bättre koordinerad kommunikation och ett utökat samarbete
            myndigheter emellan kan underlätta både identifiering av och stöd
            till unga som riskerar att hamna i organi­serad brottslighet.
            Miljöpartiet har tidigare i sin rättspolitiska motion lämnat flera
            förslag på hur detta samarbete ska förbättras.
          </p>
          <p xml:id="i-Hy4nas7JSrs9YjzxxYdMGu">
            Bland annat föreslås ett närmare och kontinuerligt samarbete
            mellan BVC, Social­tjänsten och förskolan från en tidig ålder
            i enlighet med den s.k. ”Rinkebymodellen” i politiskt eftersatta
            områden. Ett sådant samspel kan från en väldigt tidig ålder se
            vilka riskfaktorer som föreligger, exempelvis om barnets hemmiljö
            är bristande eller om det finns förutsättningar för en psykosocial
            utredning. Ett samarbete mellan myndigheter och familjer som sträcker
            sig över en längre period förbättrar både förtroendet för myndigheter
            i politiskt eftersatta områden, och chansen att i ett tidigt stadium
            både identifiera och motverka riskfaktorer.
          </p>
          <p xml:id="i-MunNEWu4rmQVq5p8uipJrr">
            Miljöpartiet ställer sig kritiska till att regeringens strategi
            saknar konkreta förslag och strategier för hur myndighetssamverkan
            ska utformas. Att regeringen förskjuter socialpreventiva åtgärder
            till kommande strategi är även oroande, då dessa kan komma att
            utformas och implementeras i ett alldeles för sent skede. Som
            skrivelsen påpekar är den organiserade brottsligheten någonting
            som skor sig på människor som lever i utsatt­het. Många unga attraheras
            till kriminella gäng, inte för att de ser en yrkes­krimi­nell
            bana som ett väl valt yrke, utan på grund av att de samhälleliga
            strukturer och sociala insatser som ska hjälpa dem har fallerat.
            Många ser det som sin enda utväg från fattigdom och utsatthet.
            Det ter sig därför kontraproduktivt att utarbeta en strategi med
            total avsaknad av renodlade preventiva åtgärder om målet är att
            bekämpa framtida organiserad brottslighet.
          </p>
          <p xml:id="i-ExtnFvDd2AQ8isBtRWeswG">
            De åtgärder som skrivelsen betecknar som preventiva är utformade
            för att skjuta fram ungas kriminella bana. Det vi har kunnat urskilja
            från årtionden av studier är att institutionalisering och fängelsedomar
            har en tendens att förstärka kriminell identitet, inte avvärja
            den. Avsaknaden av ett vårdande perspektiv för unga som begår
            brott riskerar att cementera deras identitet som kriminell, förstärka
            deras kriminella nätverk och försvåra deras återinträde i civilsamhället.
            Dessa åtgärder förhindrar inte unga från att inleda en kriminell
            bana, utan riskerar att distansera unga kriminella från samhället,
            samt förstärka den misstro och det förakt för statliga myndigheter
            som de redan känner.
          </p>
          <head type="h2" xml:id="i-76bEKvsszG8qo8rQZztYVb">
            Hemliga tvångsmedel mot barn under 15 år som begått grova brott
          </head>
          <p xml:id="i-AmUt8AnUYKPyiHjNjYp7RN">
            Bättre möjligheter att använda hemliga tvångsmedel, även i preventivt
            syfte, är starkt efterfrågat av brottsbekämpande myndigheter och
            bedöms som avgörande för att bekämpa de kriminella nätverken.
            Det är även av största vikt att identifiera de barn som involveras
            i kriminella nätverk och grov brottslighet. Att utnyttja hemliga
            tvångsmedel mot barn under 15 år och över 12 års ålder är därför
            ett redskap som inte bör uteslutas, i syfte att så snabbt som
            möjligt kunna bistå barnen med riktade insatser och hjälpa dem
            ur sin kriminella bana.
          </p>
          <p xml:id="i-4WRgoHtPPAEJH9czbF5PuN">
            För användning av hemliga tvångsmedel mot denna grupp ska barnet
            ha begått särskilt grov brottslighet. Tydlig motivering för användning
            måste föreligga för att ett sådant ingrepp ska användas. En ökad
            förmåga att förhindra och utreda allvarliga våldsbrott och lagföra
            gärningspersoner är viktigt både för den allmänna tryggheten i
            samhället och för att ge brottsoffer upprättelse.
          </p>
          <p xml:id="i-2uUkT2R67N2ouVmhzqD57i">
            Det är samtidigt av största vikt att både ny lagreglering och
            myndigheternas tillämpning av reglerna uppfyller högt ställda
            krav på rättssäkerhet och respekt för den personliga integriteten.
            I synnerhet när det gäller barn under 15 års ålder som begått
            särskilt grova brott. Användningen av hemliga tvångsmedel måste
            alltid stå i rimlig proportion till ingreppet i den personliga
            integriteten. Miljöpartiet vill därför under­stryka vikten av
            en regelbunden utvärdering av lagen och dess tillämpning.
          </p>
          <head type="h2" xml:id="i-JnkXaicUZjAWJAXJ9mAT8C">
            Staten bör inte klassificera människor som kriminella utan att
            de dömts för brott
          </head>
          <p xml:id="i-MqbjBbe4jzW6WoEsnijoGN">
            Miljöpartiet anser att lagen (2022:700) om särskild kontroll
            av vissa utlänningar är till­räcklig vad gäller möjligheten att
            utvisa individer som utgör ett hot mot rikets säkerhet som saknar
            svenskt medborgarskap som inte dömts för brott. Det finns redan
            princi­pi­ella invändningar mot existerande lagstiftning, att
            utvidga denna riskerar att urholka rättssäkerheten och leda till
            godtyckliga utvisningar av individer. Att därutöver som stat klassificera
            individer som kriminella utan att personen ifråga dömts för brott
            är mycket problematiskt. Skulle lagstiftningen utvidgas är det
            av yttersta vikt att definitionen av det säkerhetshot som avses
            är tydlig. Det är centralt att processen sker på ett rättssäkert
            sätt samt att det finns möjlighet att överklaga domen. Det finns
            annars en väldigt påtaglig risk för att man utvisar människor
            på godtyckliga grunder såsom etnicitet eller umgänge utan direkt
            medverkan i kriminella gäng.
          </p>
          <head type="h2" xml:id="i-XYoGArJxYm8NJ6SyiX9tQj">
            Hyra anstaltsplatser utomlands
          </head>
          <p xml:id="i-9qUCCAKgviWnrQUCQ7i51P">
            Miljöpartiet är i allra högsta grad medvetna om den överbelastning
            och kapacitetsbrist som råder på Kriminalvårdens anstalter, men
            anser inte att hyra anstaltsplatser utom­lands är ett rimligt
            tillvägagångssätt för att lösa problematiken. Förslaget medför
            dels flera stora logistiska och ekonomiska svårigheter. Miljöpartiet
            ställer sig kritiska till att regeringens mål om lägre dygnskostnad
            utomlands än i Sverige är förenligt med en adekvat och jämförbar
            standard.
          </p>
          <p xml:id="i-Wze6xn8u2m5eGoTqNYX7Hv">
            Hyrning av anstalter utomlands ger även upphov till problematik
            vad gäller besöks­rätt, personalförsörjning och rättssäkerhet.
            Detta återfinns även hos våra grannländer Norge och Danmark som
            båda lagt ned sina satsningar på anstalter utomlands, dels på
            grund av logistiska problem, men huvudsakligen på grund av att
            kostnaden är för stor. Att driva fängelser utomlands eller i privat
            regi förstorar även risken för infiltration och otillåten påverkan.
            Insyn och översyn av verksamheten riskerar även att försvåras
            när man flyttar den utomlands.
          </p>
          <p xml:id="i-SVmXaFEr9mfmWewKiJLiXm">
            Kriminalvårdens överbelastning är ett faktum, men det finns lösningar
            på problemet som inte innebär att svenska staten outsourcar Kriminalvårdens
            verksamhet. Miljöpartiet har tidigare i sin rättspolitiska motion
            föreslagit nya alternativ till anstaltsvistelse. Ex­empelvis skulle
            en utökning av tillämpningsområdet för lagen (1994:451) om intensiv­övervakning
            med elektronisk kontroll till att omfatta straffverkställighet
            om den dömde ska avtjäna fängelse i under ett år. Miljöpartiet
            anser även att det bör övervägas om fängelsestraff som är kortare
            än exempelvis sex månader alls ska användas som påföljd i första
            hand, eller om det är mer ändamålsenligt och effektivt med alternativa
            påföljder.
          </p>
          <head type="h2" xml:id="i-63aa4N9CJ3v5NjWBgNvCBo">
            Överföra dömda utländska medborgare till sitt hemland
          </head>
          <p xml:id="i-GVq6XHLUMXGBBMpcb6Auwn">
            Miljöpartiet ställer sig positiva till att utvidga möjligheten
            att överföra dömda utländska medborgare till deras hemland, men
            ser även här behovet av försiktighetsåtgärder. Det behövs kontinuerlig
            översyn av processer för att säkerställa att överföring inte sker
            godtyckligt, rättsosäkert eller riskerar att den dömde utsätts
            för livshotande faror i sitt hemland. I vissa processer kan verkställighetshinder
            föreligga, i dessa fall är det viktigt att den dömde avtjänar
            sitt straff i Sverige och inte utlämnas till ett land där dennes
            säkerhet hotas. Målet är att de ska avtjäna sitt straff, inte
            utsättas för livshotande fara.
          </p>
          <head type="h2" xml:id="i-C7Nw49TNkux8AGVD6wrbNG">
            Välfärdsbrottslighet
          </head>
          <p xml:id="i-WDEM32TAYsAwtLnV2SXgFH">
            Miljöpartiet vill påtala vikten av att analysera konsekvenserna
            för civilsamhället i ut­formning av förslagen. Det är bra att
            regeringen fastslår vikten av ett starkt och obero­ende civilsamhälle
            och att en ändamålsenlig och effektiv kontroll inte ska innebära
            en utökad administrativ börda för civilsamhället. Civilsamhällets
            självständighet och fria roll gentemot det offentliga måste särskilt
            beaktas.
          </p>
          <p xml:id="i-SKCzbZDRKqMTjbwRBS5rs">
            Förslaget om en central databas har flera viktiga poänger. Inte
            minst för att öka transparensen om vilka bidrag som kan sökas
            för civilsamhällets organisationer. Samtidigt är detta en fråga
            som behöver utredas närmare, särskilt med hänsyn till eventuella
            känsliga personuppgifter.
          </p>
          <p xml:id="i-Pzt16i6LdLwg5fU5BdFLtH">
            Riksrevisionen konstaterar att MUCF är den myndighet som har
            den mest utvecklade kontrollverksamheten och konstaterar att den
            tidigare regeringen gett förutsättningar för detta genom såväl
            uppdrag som utökat anslag. Miljöpartiet vill utifrån detta påtala
            vikten av långsiktiga och tillräckliga anslag till bidragsgivande
            myndigheter så att det finns en reell möjlighet att, utan att
            myndigheternas resurser till själva stödgivningen blir lidande,
            utveckla erforderlig kontroll.
          </p>
          <p xml:id="i-PhLGLs6ehFUKxrFAhN8HE3">
            Kommunerna är aktörer som tydligare behöver arbeta brottspreventivt.
            Många välfärdsbrott kan begås inom den kommunala verksamheten,
            exempelvis assistansbrott och brott inom hemtjänsten. Därför är
            det bra att kommunerna nu har fått ett lagstadgat ansvar att arbeta
            brottsförebyggande. För att klara den uppgiften är det viktigt
            att kommunerna får tillräckliga resurser.
          </p>
          <p xml:id="i-MwE6JQzDLXTM8kNhFqf8uT">
            I arbetet är det också nödvändigt att titta närmare på tjänstepersonsrollen.
            Inte sällan är det enskilda tjänstepersoner som fattar beslut
            om olika välfärdsinsatser. Därför är det nödvändigt att den enskilda
            handläggaren har kunskap om välfärdsbrottslighet och att det finns
            kontrollmekanismer som kan vara ett stöd för att identifiera misstänkta
            brotts­upplägg. Arbetet mot välfärdsbrottslighet måste samtidigt
            respektera rätten att få stöd för den som behöver det.
          </p>
          <head type="h2" xml:id="i-FNzWYC5xt1SD4zx9vNFBH2">
            Brottsbekämpning och biometri
          </head>
          <p xml:id="i-VbkU3pmHR477ScjSiMf54X">
            Kamerabevakning är ett viktigt verktyg för att förebygga, förhindra
            och utreda brott. Bevakningen har lett till viktig bevisning i
            ett flertal rättegångar. Miljöpartiet föreslår även att kamerabevakning
            ska utnyttjas i högre utsträckning för att hitta efterlysta fordon.
            Det är samtidigt viktigt att värna den enskildes integritet och
            att vi har tydliga krav för den som vill bedriva kamerabevakning.
            Att det krävs ett tydligt syfte med övervakningen och att den
            anses proportionerlig är två viktiga faktorer som påverkar.
          </p>
          <p xml:id="i-Fo2pUZj8imy9tGvUptDBgW">
            Vi anser att den nuvarande tillståndsplikten för kommuner och
            regioner att bedriva kamerabevakning bör slopas. Genom att minska
            byråkratin kan övervakningen bli mer effektiv och på så vis bidra
            till att lösa brott i högre grad. Det kan också säkra viktig bevisning
            för ökad lagföring. Den som bedriver kamerabevakning måste fortsatt
            alltid följa de krav som ställs upp i kamerabevakningslagen. Integritetsskyddsmyndigheten
            ska fortfarande bedriva tillsyn.
          </p>
          <p xml:id="i-RBUMws8gck5akMumMNEvrN">
            Vi vill också lätta på sekretessreglerna så att myndigheterna
            kan arbeta mer effektivt mot brott, samtidigt som den personliga
            integriteten värnas. Detta kommer att göra det svårare för organiserad
            brottslighet och välfärdsbedrägerier som urholkar statens finanser
            och förtroendet för samhällskontraktet.
          </p>
          <p xml:id="i-KuKkrqX4dkksErtxn3EitS">
            Det finns stor potential i hur tekniken kan användas för att
            bekämpa brottslighet. Men det är fortfarande en ung teknik som
            ständigt utvecklas och med utvecklingen kommer också utmaningar
            och risker. Det behövs mer forskning på området. Miljöpartiet
            vill se en kartläggning av vilka risker som finns med att använda
            AI för att bekämpa brott samt vilka insatser som kan vidtas för
            att minska dessa risker. Vid användning av AI finns en risk för
            diskriminering. De data som AI-system tränas med är nämligen sällan
            eller aldrig neutrala, vilket leder till att AI:n fattar orättvisa
            beslut eller ger information som inte kan anses vara jämställd.
            Miljöpartiet vill därför säkerställa att AI omgärdas av etiska
            riktlinjer och att användning och utveckling sker med respekt
            för grundläggande fri- och rättigheter. Detta är viktigt inom
            alla samhällsområden där AI används, inklusive inom rättsväsendet.
          </p>
        </div>
        <div type="motSignatures">
          <list>
            <item xml:id="i-9E4WbNQxuWXSotzSGXwsgQ" who="i-XS1DYyajKnUSXB7m9DT6C2">
              Rasmus Ling (MP)
            </item>
            <item xml:id="i-HZTtrckTdkhksF37Z29V3b" who="i-9Hwwz2RnQnrJTjSv8uVmaM">
              Camilla Hansén (MP)
            </item>
            <item xml:id="i-Nh5ebaJzfyHAfjpyaqZip6" who="i-X9jqcGenibr5tWEbnZgddm">
              Annika Hirvonen (MP)
            </item>
            <item xml:id="i-Tj6qJnzTsEkUsjqSLUuwtT" who="i-PAgTpr3nkZRPEoiqjPKQAf">
              Amanda Lind (MP)
            </item>
            <item xml:id="i-9pWXNagnzNLQEZKCZWyiS4" who="i-9fsFw1TuALNQWZGH3AZGpj">
              Jan Riise (MP)
            </item>
            <item xml:id="i-KbNPoZGncf4HCp2Jz39aXP" who="i-XYorBBswJHmzvkzAvCFPDM">
              Ulrika Westerlund (MP)
            </item>
          </list>
        </div>
      </div>
    </body>
  </text>
</TEI>
