<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Mj_0007/mot_200304_Mj_0007-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ7 pnr: fp1119
          </p>
          <p>
            Motion till riksdagen 2003/04:MJIJ7
          </p>
          <p>
            av Lennart Fremling m.fl. (fp) med anledning av prop. 2003/04:2
          </p>
          <p>
            Förvaltning av kvaliteten på vattenmiljön
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om en marin strategi. 2. Riksdagen tillkännager
            för regeringen som sin mening vad i motionen anförs om miljökvalitetsnormer
            och åtgärdsprogram. 3. Riksdagen tillkännager för regeringen som
            sin mening vad i motionen anförs om vattendistrikt, vattenmyndigheter
            och vattenmiljöförvaltning. 4. Riksdagen begär att regeringen
            snarast återkommer med en mer detaljerad redovisning av hur arbetet
            med = förvaltning av vattenvårdsdirektivet skall fortgå och utvecklas.
          </p>
          <p>
            Inledning
          </p>
          <p>
            I proposition 2003/04:2 ”Förvaltning av kvaliteten på vattenmiljön”
            redogör regeringen för vilka åtgärder man vill vidta med anledning
            av EU:s direktiv 2000/60/EG om gemenskapens åtgärder på vattenpolitikens
            område. Vatten är grunden för allt liv på jorden. Samtidigt är
            vatten en resurs som på många platser utnyttjats för hårt. Det
            är därför viktigt att EU tar frågan om rent vatten på allvar.
            Även om vattenproblem uppstår lokalt blir problemen ofta gränsöverskridande.
            Övergödning och försurning av åar leder till skador i sjöar och
            hav. Markföroreningar letar sig ner i grundvattnet och påverkar
            vårt dricksvatten. Fördämningar och regleringar får effekter på
            såväl djur som människor i form av bl.a. översvämningar. Samtidigt
            är och förblir vatten en viktig råvara i ett modernt samhälle.
            Dagligen konsumeras stora mängder vatten i hushållen, i processindustrierna
            och i vattenkraftsproduktionen. Det är därför nödvändigt att hitta
            en balans mellan vårt behov av vatten som råvara och ett skydd
            för vattnet från kvalitets- och miljösynpunkt. EU:s ramdirektiv
            om vatten syftar sammanfattningsvis till att
          </p>
          <p>
            - skydda och förbättra tillståndet i vattnens ekosystem samt
            hindra ytterligare försämringar,
          </p>
          <pb facs="riksdagen-motions-pdf/data/200304/mot_200304_Mj_0007/mot_200304_Mj_0007-0002.pdf"/>
          <p>
            2003/04:MJ7
          </p>
          <p>
            - — eftersträva ett ökat skydd för och en förbättring av vattenmiljön,
          </p>
          <p>
            säkerställa att föroreningar av grundvatten gradvis minskar och
            ytterligare förorening förhindras,
          </p>
          <p>
            - främja en hållbar vattenanvändning, = bidra till att mildra
            effekterna av översvämningar och torka.
          </p>
          <p>
            Frågan om hur vattenavrinningsdistrikten skall organiseras har
            utretts sedan mitten av 1990-talet. Det är därför förvånansvärt
            att regeringen först nu, med tanke på att organisationen skall
            vara klar den 22 december 2003, lägger en proposition i detta
            ärende. Det är också oroande att finansieringsfrågorna inte är
            redovisade i denna proposition eller i budgetpropositionen för
            2004. Utöver ett antal lagändringsförslag beskriver regeringen
            i propositionen det svenska miljöarbetet med rent vatten mot bakgrund
            av de svenska miljömålen. Vi vill i denna motion ge Folkpartiets
            syn på vilka åtgärder som vi anser bör vidtas för att förbättra
            arbetet med uppnå en god kvalitet på vårt vatten.
          </p>
          <p>
            Levande sjöar och vattendrag
          </p>
          <p>
            Folkpartiet har länge sagt nej till en fortsatt utbyggnad av
            våra stora älvar. Sveriges riksdag bör fastslå ett fortsatt skydd
            för dessa viktiga områden. Större hänsyn till natur och människor
            rörande hur man reglerar vattenståndet bör vidtas. Högre krav
            bör ställas på elproducenterna i de redan reglerade älvarna. En
            parlamentariskt sammansatt kommitté — Miljöbalkskommittén — har
            i uppdrag att utvärdera tillämpningen av miljöbalken och lämna
            förslag till nödvändiga reformer (dir. 1999:109). I mars 2001
            fick kommittén ett tilläggsdirektiv med uppdrag att gå igenom
            sådana vattendomar som kan ha betydelse för riskerna för översvämningar
            (dir. 2001:25). Enligt tilläggsdirektivet i maj 2003 (dir. 2003:61)
            skall kommittén slutredovisa sitt arbete senast den 30 juni 2005.
            I en delrapport föreslår man inga ändringar av omprövningsreglerna.
            Man anser att det skulle bli för stora samhällskostnader, för
            stor naturpåverkan och för stort elbortfall om översvämningsriskerna
            tas bort. Slutsatsen i delbetänkandet är i stället att vi måste
            vara beredda på att översvämningar kommer att inträffa. För att
            mildra verkningarna föreslår utredningen en ökad hänsyn till översvämningsrisken
            vid den fysiska planeringen och en utbyggd verksamhet med älv-
            och samordningsgrupper. Folkpartiet är kritiskt till att viktiga
            utredningar och propositioner inte samordnas bättre. Slutbetänkandet
            borde med hänsyn till detta påskyndas. Detta bör ges regeringen
            till känna. Sverige gör nu kraftiga satsningar på biologisk mångfald.
            Det är av vikt i detta sammanhang att de satsningar som görs utförs
            på rätt sätt. Därför borde dessa utvärderas. En viktig del av
            detta är hur förvaltningen av både naturreservat och Natura 2000-områdena
            sköts. Rapporter tyder på att resurserna till skötsel inte är
            tillräckliga. Av den anledningen anser vi att en ökad del av pengarna
            till anslaget biologiskt mångfald bör gå till skötsel av
          </p>
          <pb facs="riksdagen-motions-pdf/data/200304/mot_200304_Mj_0007/mot_200304_Mj_0007-0003.pdf"/>
          <p>
            dessa områden. Det är viktigt att försäkra sig om god skötsel
            av vattenområdena. Frivilliga krafter inom fiske- och vattenvårdsföreningar
            kan spela en stor roll. Folkpartiet anser att det är viktigt med
            naturvårdsavtal, som är en frivillig överenskommelse och som har
            betytt mycket för arbetet med att bevara den biologiska mångfalden.
            Regeringen sänker dessvärre anslaget i årets budget.
          </p>
          <p>
            Hav i balans samt levande kust och skärgård
          </p>
          <p>
            Våra havsområden hotas av effekterna från mänskliga aktiviteter
            på land men också av ett kraftigt överutnyttjande av havets resurser.
            EU måste fortsätta att ta krafttag med reglerna för fiskerinäringen
            vad gäller gamla och nya medlemsländer, men också i förhandlingar
            med t.ex. Ryssland. Folkpartiet föreslår tydlig märkning av fisk
            som fångats med hållbara metoder, sänkning av fiskekvoterna till
            forskarnas rekommendationer, ett kraftigt begränsat foderfiske,
            förbud mot fångstmetoder som innebär stora bifångster och skärpt
            kontroll av efterlevnad av fiskekvoter och fångstmetoder. En genomgripande
            reformering av EU:s fiskepolitik är nödvändig. Det är inte meningsfullt
            om Sverige agerar på egen hand. Östersjöområdet brottas med stora
            och allvarliga miljöproblem. Bottendöden i Östersjön orsakas inte
            bara av svenska utsläpp utan till stor del av utsläpp från andra
            länder. För att lösa Östersjöns problem krävs internationellt
            samarbete. Sverige bör inom EU satsa mer på samarbete med övriga
            Östersjöländer. Stöd till uppbyggnad av reningsverk, diskussioner
            kring ett miljömässigt hållbart jordbruk, vikten av att minska
            inte bara kväve- och fosforläckage utan också organiskt material
            är några exempel på viktiga frågeställningar. Vid sidan av utfiskning,
            övergödning och spridning av miljögifter utgör risken för stora
            oljeutsläpp det största hotet mot miljön och den biologiska mångfalden
            i Östersjön. Utsläppen i och kring Östersjön kräver gemensamma
            lösningar framför allt på EU-nivå men även på nationell nivå.
            Därför kräver Folkpartiet liberalerna sedan länge ett system med
            miljölotsar för övervakning och kontroll av lastfartyg som trafikerar
            Östersjön, skärpta straff och ansvarsregler oberoende av uppsåt,
            att Östersjön skall klassas som ett särskilt känsligt område (PSSA),
            mottagningshamnar för förorenat vatten i alla hamnar vid Östersjön
            och effektivare Östersjösamarbete med ökat fokus på reglernas
            efterlevnad. EU:s ramdirektiv för vatten utgör tillsammans med
            den kommande marina strategin bra redskap att skydda våra kuster
            och hav från ökad förstöring. De angrepps- och arbetssätt som
            föreslås i propositionen stämmer väl med folkpartiets förslag.
            Vi anser dock att Sverige måste sluta låsa sig vid en åldrig Helcomprocess,
            som hittills inte givit tillräckligt resultat, och med kraft driva
            havsmiljöfrågorna i EU. Nationellt måste Sverige så snabbt som
            möjligt låta ”förvaltningen av kvaliteten på vattenmiljön” också
            följas av en första ”akutversion” av en marin strategi. Detta
            bör ges regeringen till känna.
          </p>
          <p>
            2003/04:MJ7
          </p>
          <pb facs="riksdagen-motions-pdf/data/200304/mot_200304_Mj_0007/mot_200304_Mj_0007-0004.pdf"/>
          <p>
            2003/04:MJ7
          </p>
          <p>
            Myllrande våtmark
          </p>
          <p>
            Under det senaste århundradet har mängden våtmarker minskat drastiskt.
            Detta har fått förödande konsekvenser för den biologiska mångfalden.
            Fågelarter, grodarter men också många växter har blivit allt sällsyntare
            i Sverige och i vissa fall försvunnit helt. Samtidigt har våtmarkernas
            renande effekter på vatten t.ex. kvävereduktion försvunnit. Sverige
            måste både skydda de nuvarande våtmarkerna och återskapa våtmarksområden.
            Detta arbete behöver dock bli mer strategiskt. Naturvårdsverket
            och länsstyrelserna bör i större omfattning få i uppdrag att tillsammans
            med berörda parter, som markägare och kommuner, planera var och
            hur våtmarksrestaurationen skall ske. Detta för att få en så effektiv
            användning av resurserna som möjligt.
          </p>
          <p>
            Bara naturlig försurning, Giftfri miljö samt Ingen övergödning
          </p>
          <p>
            Den moderna människans aktiviteter, jordbruket, trafiken och
            industrin påverkar starkt många av våra vattendrag. Vi måste intensifiera
            vårt arbete för att minska denna påverkan. När det gäller jordbruket
            måste modern kunskap kunna göra det möjligt att tillföra näring
            vid rätt tidpunkt så att man kan minimera näringsläckagen från
            åkrarna. Forskning kring hur man kan använda satellitteknik för
            att avgöra när gödsling skall ske pågår idag i t.ex. Skara. Vidare
            kan vallodling i gränser mellan odlingslandskap och vattendrag
            minska närsaltläckage från jorden till vattendragen. Idag är drygt
            17 000 sjöar i Sverige skadade av försurning. Kalkning av sjöar
            och vattendrag har pågått i många år och man har på så sätt räddat
            många småsjöar från en säker död. Anslaget har varit i fara under
            senare tid men det finns fortfarande inget alternativ till denna
            form av kalkning eftersom man inte fullt ut lyckats komma åt orsaken.
            Sur mark ger surt vatten i våra vattendrag och sjöar. Sur mark
            läcker dessutom näringsämnen och metaller, framför allt organiskt
            löst aluminium, till våra vattendrag. I förlängningen påverkas
            grundvatten och vattentäkter. Genom att kalka skogsmarken i områden
            med högt nedfall av luftburna föroreningar kan man motverka onaturlig
            markförsurning och återställa vattenkvaliteten i bäckar och sjöar.
            EU:s jordbrukspolitik går nu förhoppningsvis i en riktning bort
            från direktstöd och till en kombination av gårdsstöd och miljöstöd.
            En utveckling som Folkpartiet välkomnar. För att få bukt med övergödningen
            i vattenavrinningsområden krävs att jordbruket minimerar sitt
            kväveläckage. Detta kan ske genom exempelvis vallodling, fånggrödor,
            kantzoner eller genom växtnäringsbalans. En av de stora källorna
            för kväve kommer från trafiken. Genom att fler och fler bilar
            nu har katalysatorer minskar problemet. Samtidigt har inte katalysatorer
            slagit igenom på alla trafikslag. Det är fortfarande mycket ovanligt
            med katalysatorer inom sjöfarten. Även om industrin och hushållen
            i stort har minskat sina utsläpp till vatten finns det all anledning
            att påskynda arbetet med skärpt tillsyn av enskilda avlopp, striktare
            tillämpning av
          </p>
          <pb facs="riksdagen-motions-pdf/data/200304/mot_200304_Mj_0007/mot_200304_Mj_0007-0005.pdf"/>
          <p>
            produktvals- och försiktighetsprincipen samt en bättre uppföljning
            av industrins åtagande.
          </p>
          <p>
            Miljökvalitetsnormer och åtgärdsprogram
          </p>
          <p>
            En av de viktigaste delarna i arbetet med renare vatten är att
            utforma verkningsfulla åtgärdsprogram. I propositionen påpekar
            regeringen vikten av samråd och konsekvensanalyser. Samtidigt
            sägs väldigt lite i propositionen om synen på åtgärdsprogrammen
            och de verktyg som behövs för att genomföra dem. Folkpartiet anser
            att varje vattenavrinningsområde måste ha ett lokalt anpassat
            åtgärdsprogram. Detta för att det skall vara möjligt att införa
            restriktioner mot användning av natur- och handelsgödsel i vissa
            områden beroende på hur de lokala förhållanden ser ut. Enligt
            tidsplanen för vattenvårdsdistrikten skall en fungerande myndighetsorganisation
            finnas på plats 22 december 2003. Ett år senare skall det finnas
            en färdig analys över distriktens karaktär, konsekvenser av den
            mänskliga verksamheten för yt- och grundvatten samt en ekonomisk
            analys av vattenanvändningen. Det brådskar alltså med att få organisation
            och medlen = till arbetet på plats. I Naturvårdsverkets = utredning
            ”Avrinningsmyndigheternas = informationsbehov för att genomdriva
            vattendirektivet” påpekas att detta knappast kan genomföras om
            inte resurser och uppdrag läggs ut redan 2003. Vi anser att regeringen
            snarast bör lägga ut detta uppdrag på länsstyrelserna samt att
            det tydligt skall framgå hur uppdraget skall finansieras. Folkpartiet
            är kritiskt till att åtgärdsprogrammen inte får överklagas. Det
            föreslås en ny bestämmelse vad gäller konsekvensanalyser från
            allmän och enskild synpunkt. Vi anser att grundläggande konsekvensanalyser
            alltid skall ingå vid större förändringar, vi anser också att
            rätten för den enskilde att överklaga beslut inte får inskränkas.
          </p>
          <p>
            Vattendistrikt, vattenmyndighet och vattenmiljöförvaltning
          </p>
          <p>
            Regeringen utpekar inte i propositionen vilken myndighet som
            skall ha ansvaret för vattendistrikten. Uteblivna besked om vattendistrikt
            och myndighetsstruktur fördröjer arbetet med den nya vattenpolitiken.
            Regeringen vill de facto ha fritt mandat från riksdagen för hur
            dessa områdena skall organiseras. Ur demokratisk synvinkel anser
            Folkpartiet att detta är helt felaktigt. För oss liberaler är
            det självklart att riksdagen skall fatta beslut i denna fråga.
            I den utredning som hänvisas till i propositionen föreslås det
            som ett första steg att vissa länsstyrelser tillfälligt skall
            utses för att ta ansvar för de olika distrikten. Detta för att
            det skall vara möjligt att komma igång med arbetet till årsskiftet.
            I ett senare skede anser dock utredningen att nya myndigheter
            för vattenvårdsdistrikten bör inrättas. Vi delar dock inte den
          </p>
          <p>
            2003/04:MJ7
          </p>
          <pb facs="riksdagen-motions-pdf/data/200304/mot_200304_Mj_0007/mot_200304_Mj_0007-0006.pdf"/>
          <p>
            2003/04:MJ7
          </p>
          <p>
            uppfattningen. Vi är kritiska till att en ny myndighetsstruktur
            föreslås byggas upp. Vårt förslag är därför att länsstyrelserna
            skall få det permanenta ansvaret
          </p>
          <p>
            för
          </p>
          <p>
            örvaltning av vattenavrinningsdistrikten. Förutom att detta säkerställer
            en
          </p>
          <p>
            god förståelse mellan hur miljöproblematiken förvaltas vad avser
            land kontra vatten så säkerställs att frågorna behandlas av en
            organisation med en bred
          </p>
          <p>
            kompetensprofil inom miljöområdet. En ytterligare fördel är att
            man kan
          </p>
          <p>
            börj
          </p>
          <p>
            a bygga upp organisationen från start utan att behöva befara
            en ny
          </p>
          <p>
            omorganisation. Detta ger en viktig stabilitet till det fortsatta
            arbetet.
          </p>
          <p>
            mi
          </p>
          <p>
            Införandet av vattenavrinningsområden är en ny företeelse inom
            svensk
          </p>
          <p>
            örvaltning. Propositionen är mycket odetaljerad vad avser hur
            denna
          </p>
          <p>
            organisation skall verka, organiseras och finansieras. Regeringen
            måste därför
          </p>
          <p>
            snarast återkomma med en mer detaljerad redovisning av hur detta
            arbete
          </p>
          <p>
            skal
          </p>
          <p>
            I fortgå och utvecklas. Detta bör ges regeringen till känna.
          </p>
          <p>
            Stockholm den 20 oktober 2003
          </p>
          <p>
            Lennart Fremling (fp)
          </p>
          <p>
            Svei
          </p>
          <p>
            rker Thorén (fp) Anita Brodén (fp)
          </p>
          <p>
            Marie Wahlgren (fp) Heli Berg (fp)
          </p>
        </div>
      </div>
    </body>
  </text>
</TEI>
