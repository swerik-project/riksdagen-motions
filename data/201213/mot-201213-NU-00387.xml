<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00387">
  <teiHeader>
    <fileDesc>
      <titleStmt>
        <title>Solenergi</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Solenergi</title>
          <idno type="rdwebb">H002N387</idno>
          <rs type="number">N387</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N387/text</ref>
          <ref type="dokument_url_html">http://data.riksdagen.se/dokument/H002N387</ref>
          <ref type="dokumentstatus_url_xml">http://data.riksdagen.se/dokumentstatus/H002N387</ref>
          <ref type="doc">http://data.riksdagen.se/fil/EC23849E-7B6A-4855-9C7F-41FA0AC77AE6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NJ1H7tejbHSfHZmvgivz6x" type="signed"/>
        <correspContext corresp="i-NJ1H7tejbHSfHZmvgivz6x">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction type="numbering" xml:id="i-LoN3wUdgVPS9zqUEWn7erQ">
          <date when="2012-10-09"/>
        </correspAction>
        <correspAction type="submission" xml:id="i-DiqVE6BF1n7Q7PLQ3HCVfr">
          <date when="2012-10-05"/>
        </correspAction>
        <correspAction type="transfer" xml:id="i-33G7L1bmm4VP7peSQ5DFUB">
          <date when="2012-10-05"/>
        </correspAction>
        <correspAction type="assigned" xml:id="i-57bisk1Xg5mQ6XABrg5bFP"/>
        <correspContext corresp="i-57bisk1Xg5mQ6XABrg5bFP">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-LrUGFKtFUwW9X8T3HiMxPx">
            1 Förslag till riksdagsbeslut
          </head>
          <list style="ol">
            <item xml:id="i-LLDK5MGpuYnpRccxS5eEHM">
              Riksdagen tillkännager för regeringen som sin mening vad som
              anförs i motionen om planeringsmål för solenergi.
            </item>
            <item xml:id="i-Upn2Tgc1ayw1Kx5TPht83a">
              Riksdagen tillkännager för regeringen som sin mening vad som
              anförs i motionen om nettodebitering.
            </item>
            <item xml:id="i-74YYwavaRRw2XEJ3HGCgjv">
              Riksdagen tillkännager för regeringen som sin mening vad som
              anförs i motionen om införande av solvärmestöd.
            </item>
          </list>
        </div>
        <div type="motContent">
          <head type="h1" xml:id="i-E9wDK1kygT9TeAtkt5ggTv">
            2 En ljusnande framtid satsa på solenergin
          </head>
          <p xml:id="i-7kWkxVKMDk4vqzd6KkPHEd">
            Energi från solen finns i oändliga mängder. Ändå används bara
            en mikroskopisk del för att producera energi. Även om en stor
            del av den solenergi som når jorden inte går att ta tillvara finns
            det ändå en enorm potential att utnyttja solen som kraftkälla
            mycket effektivare än idag. Många länder har upptäckt detta. I
            Sverige står solenergin än så länge och stampar, trots stort intresse
            bland företag, offentlig sektor och privatpersoner. Vänsterpartiet
            vill kraftigt öka produktionen av ren el från solen. Nedan skriver
            vi mer om detta.
          </p>
          <p xml:id="i-SLTrGUfWX35MNshL9Vsdo5">
            I takt med fallande priser på solceller har utbyggnaden av solenergianläggningar
            börjat ta fart i världen. I fjol var solceller det elenergislag
            som växte snabbast i Europa. I världen installerades 30 gigawatt
            (GW) förra året, varav den största delen i Europa. Totalt finns
            69 GW solel installerat i världen. Det motsvarar en årlig produktion
            på 85 terrawatttimmar (TWh), eller lika mycket som elbehovet hos
            20 miljoner europeiska hushåll.
          </p>
          <head type="h2" xml:id="i-GnfzCe418quV6Sx3xPpiMC">
            2.1 Solrevolutionen i Tyskland
          </head>
          <p xml:id="i-LkKeWksy4mWgr79KWqjGye">
            Tyskland är i särklass världens största producent av solenergi,
            med ungefär 36 procent av världsproduktionen. Idag står solelsproduktionen
            för fyra procent av Tysklands totala elproduktion. Sommartid är
            produktionen förstås mycket större. I slutet av maj i år levererade
            de tyska solcellerna 50 procent av landets totala elbehov under
            en kortare tid (motsvarande produktionen från 20 kärnkraftsreaktorer).
            Solenergi är en del av den tyska basindustrin, som är stora tillverkare
            av solceller, moduler, växelriktare och andra komponenter som
            behövs inom solelsproduktionen. Solcellsproduktionen i Tyskland
            sysselsätter idag 128 000 personer inom ungefär 10 000 företag.
            Det finns exempel på att svenska företag och svensk teknik har
            flyttats till Tyskland, där marknaden finns (exempelvis svenska
            Solibro som i slutet av 2006 köptes upp av tyska Q-Cells, som
            i sin tur nyligen har köpts upp av ett kinesiskt bolag). Den snabba
            tyska utbyggnaden av solenergi är direkt kopplad till politiska
            beslut. Tysklands stora energiomställning Die Energiewende handlar
            om att kärnkraften helt och hållet ska vara avvecklad år 2022
            och att 80 procent av energiproduktionen ska vara förnybar senast
            2050. Det är alltså den förnybara energin som ska växa. Åtta kärnkraftsreaktorer
            har redan stängts i Tyskland.
          </p>
          <p xml:id="i-5asArnXtehdVQGA7DUWN6V">
            Enligt tyska naturvårdsverket har stängningen av kärnkraftsreaktorerna
            hittills inte lett till några ökade utsläpp av koldioxid. Det
            är främst solenergi och vindkraft som har byggts ut när reaktorerna
            har stoppats samt att man satsat kraftigt på energieffektivisering.
            En annan bärande del i den tyska energiomställningen är lagen
            om förnybar energi, EEG (Erneuerbare Energien Gesetz), som garanterar
            producenterna av förnybar energi ett fast pris för den el de producerar
            och ger den förnybara energin företräde i elnätet framför t.ex.
            kol och kärnkraft. Med EEG är det lätt för tyska hushåll att ta
            ett banklån för exempelvis utbyggnad av solceller på taket. Kanske
            håller det tyska systemet på att rita om de traditionella ägarförhållandena
            på energimarknaden.
          </p>
          <p xml:id="i-EH81N65QmdkzK5HptLCeE7">
            Hushållen har nämligen blivit stora producenter av förnybar energi,
            i synnerhet solenergi. I dagsläget producerar en miljon tyska
            hushåll sin egen el med hjälp av solceller. Enligt radioprogrammet
            Klotet står de tyska hushållen idag för 40 procent av den totala
            produktionen av förnybar energi i Tyskland. De fyra stora energibolagen
            där Vattenfall är ett står för endast 6,5 procent. Den resterande
            delen ägs av främst banker och lantbrukare (Sveriges Radio, Klotet
            den 22 augusti 2012). Hushållen håller på att gå från att vara
            passiva konsumenter till producenter av ren energi.
          </p>
          <head type="h2" xml:id="i-55WgQCJpXgsq5ebBu6TxUQ">
            2.2 Danmark större än Sverige
          </head>
          <p xml:id="i-ENHQvMrv88rwNb3m4EYg1C">
            Även i Danmark växer solelen fort. Mellan 2006 och andra kvartalet
            2012 tiofaldigades installationerna av solel i Danmark, från 2,9
            till 29 MW. Trots en mycket större yta har Sverige i dagsläget
            endast hälften av Danmarks installerade solelskapacitet. Skälet
            till den snabba danska utbyggnaden är att man 2010 uppgraderade
            det tidigare systemet med nettodebitering samt allmänt sjunkande
            priser på solceller. Med det danska systemet som är inriktat på
            småskalig produktion av förnybar el kan producenterna tanka ut
            sitt överskott på elnätet och kvitta det mot sin elräkning. Danmark
            har också antagit en energistrategi med målsättningen att senast
            2050 vara helt oberoende av fossila energikällor. 1
          </p>
          <head type="h2" xml:id="i-4q2dHDsdRvAev68nTgheHu">
            2.3 Sverige
          </head>
          <p xml:id="i-Gyh9rLPmjQgRY3B3ijLeSx">
            Tyvärr ligger Sverige långt efter Tyskland och Danmark. Under
            ett par timmar i fjol installerade tyskarna lika mycket solel
            som Sverige gjorde under hela 2011. Sverige har i dagsläget 15,5
            MW solceller installerat, motsvarande endast 0,01 procent av den
            totala elproduktionen i Sverige. Under 2011 installerades 4,3
            MW, vilket var en ökning med 60 procent jämfört med året före.
            2 I år kommer troligen 67 MW att installeras. I relativa termer
            är detta en intressant och kraftig ökning, men i absoluta tal
            spelar solelen i dagsläget en i praktiken obetydlig roll för Sveriges
            totala energimix. Sverige har inte system med nettodebitering.
            Frågan har utretts flera gånger, men regeringen har inte lagt
            fram något konkret förslag. Istället har de låtit utreda frågan
            igen. Det första öronmärkta solcellsstödet infördes 2005 och löpte
            ut 2008. Nu finns ett öronmärkt solcellsbidrag på 60 miljoner
            kronor per år. Bidraget finansierar installation och material
            till 45 procent och kan sökas av både privatpersoner och företag
            eller offentlig sektor. Solcellsbidraget infördes 2009 och ska
            löpa i tre år.
          </p>
          <p xml:id="i-Vexe7wTxzBjaTj1wMiEPGu">
            Regeringen har genom höstbudgeten beslutat att förlänga detta
            stöd. Dessvärre blir det totalt sett lägre än dagens nivåer under
            de fyra år som stödet ska finnas. Solcellsbidraget har hittills
            varit mycket populärt. Enligt Energimyndigheten är bidraget översökt
            med ca tre gånger så mycket. Prognosen är att ansökningarna kommer
            att fortsätta att strömma in (Energimyndigheten muntlig uppgift
            den 17 september 2012). I dagsläget finns det ungefär 1 200 ansökningar
            som väntar på besked om solcellsbidrag. Detta skapar stor osäkerhet
            för alla de 1 200 personer, företag och enheter inom offentlig
            sektor som inte vet om de kommer att få bidrag eller inte. Osäkerheten
            blir förstås en hämsko för hela solelsmarknaden. Det kan vara
            värt att påminna om att de borgerliga partierna lovade utvecklat
            stöd till solel och solvärme i valrörelsen 2010. I det s.k. Jobbmanifestet
            skrev man: Ytterligare insatser görs för att stimulera utvecklingen
            av solceller och solvärme. (Jobbmanifestet, s. 37.)
          </p>
          <p xml:id="i-UoUNPRshwra92ip6YfyD2w">
            Solvärmebidraget på 25 miljoner kronor har redan avskaffats.
            Solcellsbidraget får finnas kvar, men på lägre nivå. Solenergin
            kan också dra nytta av elcertifikatssystemet. Men eftersom det
            är billigare att installera el från andra förnybara energikällor
            blir solenergin förlorare i elcertifikatssystemet. I Sverige finns
            inte heller något klart planeringsmål för solceller. Om det inte
            finns något uppsatt mål försvåras ambitionshöjningar. I Sverige
            finns en handfull tillverkare av solcellsmoduler, dvs. solceller
            sätts ihop till större enheter (Eco Supplies, Artic Solar, Latitude
            Solar, Swemodule, Absolicon Solar). Traditionella industriföretag
            som ABB spelar, och kan i framtiden spela, en ännu viktigare roll
            som producenter av ledare, växelriktare och andra solcellskomponenter.
            De företagen är idag hårt pressade av sjunkande marknadspriser
            och konkurrens från främst Kina. Men utvecklingen är inte oväntad.
            Produktionspriset för solceller har rasat och i dagsläget finns
            en överkapacitet i solcellsproduktion. Det är naturligt att vänta
            sig en konsolidering av marknaden där mindre framgångsrika företag
            slås ut och där de duktiga finns kvar samt slås ihop med andra
            företag. Men det finns också en växande marknad för installatörer
            och serviceföretag för uppsättning av solceller. Några av de svenska
            företagen är Direct Energy, Glacell, Nordic Solar, Solarit, Solect
            Power, Gridcon och Egen El. Om solenergimarknaden verkligen tar
            fart i Sverige väntas dessa och många nya företag växa kraftigt.
            Installation och service är inte lika konkurrensutsatt verksamhet
            på den internationella marknaden som klassisk hopsättning av solceller.
          </p>
          <p xml:id="i-4AMavsGp85Z23CbHPC5dEf">
            Flera energibolag erbjuder idag sina kunder att köpa den el som
            producerats. Det är bra, men är inget riktigt nettodebiteringssystem
            eftersom elen köps till ett pris långt under marknadspriset. Stora
            energibolag som Fortum och Vattenfall erbjuder idag också färdiga
            paket med solceller som kan sättas upp på fastigheter mot betalning
            (för detta kan man få bidrag från Energimyndigheten). Vänsterpartiet
            ser stora möjligheter till en kraftfull utbyggnad av solelen i
            Sverige. Vi tror att den största potentialen finns i att bygga
            på redan befintliga byggnader, exempelvis tak till offentliga
            byggnader, industrilokaler, lager och förstås privatbostäder.
          </p>
          <p xml:id="i-SpjSRntmJNK5ZTteRVERgp">
            Enligt rapporten Potentialstudie för byggnadsintegrerade solceller
            i Sverige från Lunds tekniska högskola (Elisabeth Kjellsson, 2000)
            finns det i Sverige 400 miljoner kvadratmeter byggnadsyta (främst
            tak i olika konstellationer) som är lämplig (definierat som att
            de kan ge minst 70 procents avkastning) för att täckas med solpaneler.
            Om solceller skulle installeras på den ytan skulle det motsvara
            en årlig produktion på 40 TWh, dvs. ungefär lika mycket som från
            den svenska kärnkraften. Detta kan låta utopiskt, och vi tror
            inte heller att solenergin vinner på planer som i praktiken inte
            går att genomföra. Men det är helt klart att det finns en enorm
            potential som idag inte utnyttjas. Sverige har samma solinstrålning
            som Tyskland och Danmark. I de länderna har man kommit mycket
            längre. I Danmark och Tyskland börjar solelen att spela en reell
            roll som producent av ren energi för hushåll och industrin. Solenergin
            skapar jobb och välfärd. Det är inte några klimatologiska orsaker
            som skapar skillnaden mellan våra länder, utan politiska. Det
            är dags att ändra på det.
          </p>
          <head type="h1" xml:id="i-BS1RdguBXs1cNkfdh67hHT">
            3 Vänsterpartiets förslag
          </head>
          <p xml:id="i-2hYActLC9pyt6quredhP1W">
            Vänsterpartiet vill avveckla kärnkraften och satsa på 100 procent
            förnybar energi. Med en politisk målsättning om 100 procent förnybar
            energi och ett avvecklande av kärnkraften skapas de bästa förutsättningarna
            för att kraftsamla kring den förnybara energin. Se mer i motion
            2012/13:N300 och 2012/13:N294.
          </p>
          <p xml:id="i-H6sssyy3yHgPmpLYWwm5tq">
            Vänsterpartiet vill se en kraftfull utbyggnad av solenergin även
            i Sverige. Vi vill ha mer ren energi och nya gröna jobb. För detta
            krävs i det korta perspektivet öronmärkta stöd och på längre sikt
            långsiktiga förmånliga styrmedel. Vänsterpartiet föreslår därför
            nationella planeringsmål för både solel och solvärme. Branschorganisationen
            Svensk solenergi har satt 4 TWh solel och 4 TWh solvärme till
            2020 som förslag till planeringsmål. Med tanke på fallande priser
            på solceller och med Vänsterpartiets kraftiga höjning av solcellsbidraget
            bedömer vi att 5 TWh solel och 4 TWh solvärme till 2020 är realistiska
            planeringsmål. Med planeringsmål får branschen och hushållen en
            tydlig signal om att solenergi är värt att satsa på. Detta bör
            riksdagen som sin mening ge regeringen till känna.
          </p>
          <p xml:id="i-KotBRajRp3ihAGm3fFsnAd">
            För att solenergin ska kunna växa kraftigt behövs ett system
            med nettodebitering och avstämning på elräkningen var sjätte månad.
            Med nettodebitering ska producenten av förnybar energi kunna tanka
            ut sitt överskott på elnätet och kvitta det mot sin elräkning.
            Systemet är tänkt att nå småproducenter varför det behövs en begränsning
            för hur många KWh som får tankas ut per år. Vi ser framför oss
            ett liknande system som införts i en mängd länder, t.ex. Danmark.
            Detta bör riksdagen som sin mening ge regeringen till känna.
          </p>
          <p xml:id="i-X9mwhcHzu66c5BZkJA7KxH">
            Vi välkomnar att regeringen i höstbudgeten förlänger solcellsbidraget.
            Men bidraget på 60 miljoner kronor för 2013 och 50 miljoner för
            de nästföljande åren är alldeles för lågt. Ungefär 1 200 personer,
            företag och verksamheter inom offentlig sektor står idag på väntelista
            för att kunna ta del av bidraget. Det behöver alltså höjas. Vi
            föreslår att bidraget höjs till 250 miljoner kronor. Bidraget
            ska kunna sökas av privatpersoner, offentlig sektor, företag och
            organisationer. Bidraget ska täcka ungefär hälften av kostnaden
            för material samt installation. Detta tas upp i vår motion 2012/13:N386
            Utgiftsområde 21.
          </p>
          <p xml:id="i-4Fx3XZvMEbd6u2ocZCyNMd">
            Vi vill också återinföra det öronmärkta bidraget för solvärme.
            Det var ett misstag av regeringen att avskaffa detta. Priset på
            solfångare är ännu inte på nivåer så att den storskaliga utbyggnad
            som vi vill se ska kunna förverkligas. Bidraget ska kunna sökas
            av privatpersoner, offentlig sektor, företag och organisationer.
            Bidraget ska täcka ungefär hälften av kostnaden för material samt
            installation. Vårt förslag är att ett årligt bidrag på 30 miljoner
            kronor införs. Vad som ovan anförs om införande av solvärmestöd
            bör riksdagen som sin mening ge regeringen till känna.
          </p>
          <p xml:id="i-3ZqdYUWZ2XABuXmB3tJrbz">
            Detta tas upp i vår motion 2012/13:N386 Utgiftsområde 21.
          </p>
          <p xml:id="i-3kWFUgivJD8csNCvU3oLTq">
            Vi vill också satsa på ökad forskning och utveckling inom energiområdet.
            Särskilt viktiga är här områden som solenergi, smarta nät och
            energilagring. Vi avsätter 200 miljoner kronor till detta för
            2013 och åren därefter och återkommer till energiforskningen när
            regeringens proposition kommer.
          </p>
          <p xml:id="i-2cvKWyz8GW4nC1e8Uy96sx">
            Detta tas upp i vår motion 2012/13:N386 Utgiftsområde 21.
          </p>
        </div>
        <div type="motSignatures">
          <list>
            <item xml:id="i-QwfsE8zJTizR7GRY4vDsG">
              Jens Holm (V)
            </item>
            <item xml:id="i-HVpijgBs8Tafcwkq1seJAy">
              Kent Persson (V)
            </item>
            <item xml:id="i-YXbxaPJ17dHcufq9B6oN8m">
              Torbjörn Björlund (V)
            </item>
            <item xml:id="i-GmNVx5D31we6wRW1MqWyBi">
              Siv Holma (V)
            </item>
            <item xml:id="i-ArWYrGmoPeEunqBqpiDkJi">
              Hans Linde (V)
            </item>
          </list>
        </div>
      </div>
    </body>
  </text>
</TEI>
