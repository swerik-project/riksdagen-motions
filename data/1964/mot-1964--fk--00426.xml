<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__426/mot_1964__fk__426-001.pdf"/>
      <fw xml:id="i-Xq7YkQR3i4aRV9GKfpoG2H">
        Motioner i Första kammaren, nr 426 år 1964 9
      </fw>
      <div type="motHeader" xml:id="i-JtmQcs1e96Hpg1WF2at7CU">
        <div type="motTitle" xml:id="i-UShuCWGeNg2YpRi5Tj3SoL"/>
        <div type="motSubmissionInfo" xml:id="i-Y2HcCPSS9TFkkcZ5W9ZcT4"/>
      </div>
      <div type="motBody" xml:id="i-5rQ3rMUKKLEaKDEFUP2WKs">
        <div xml:id="i-Acp7AHQGKkyvNgNpM3vkAG">
          <p xml:id="i-D1XREj8VmBuj5C8U7gAyJx">
            Nr 426
          </p>
          <p xml:id="i-8MgEAomFh4ZouavkPXrnNV">
            Av herr Nilsson, Ferdinand, angående rätten till avdrag vid beskatt-
            ningen för folkpensionsavgift.
          </p>
          <p xml:id="i-P1JB3J633FjZAFRYkdqdqj">
            Årets statsverksproposition gör i viktiga delar starkt intryck
            av någonting ofullbordat. Med intresse emotses vederbörlig granskning
            i utskott samt — icke minst — kommande propositioner. Även i år
            har, trots uppenbar känning av behovet av medel att täcka ökade
            utgifter, inkomstberäkningarna starkt präglats av en i och för
            sig naturlig försiktighet som torde böra föranleda sär- skild
            uppmärksamhet i skattehöjningstider. Ett påfallande drag är även
            att viktiga ärenden, som torde föranleda ökade utgifter, uppskjutits.
            Så är exem- pelvis fallet beträffande frågan om lönereglering
            för de statsanställda, som icke lär kunna utebli. Givetvis kan
            det vara svårt — och oklokt — att nu ange preciserade siffror
            på blivande belopp. Faktum är dock att det rör sig om stora summor
            samt att täckning härför måste sökas. Liknande kan av allbe- kanta
            skäl fallet bli när det gäller försvarsanslagen. Ur dessa synpunkter
            framstår det mest som en tämligen godtycklig konstruktion när
            departements- chefen talar om att för just det ena eller det andra
            ändamålet viss ”inkomst- förstärkning” erfordras. Läget erinrar
            något om Runebergs ord i dikten om Sven Duva: ”åt denna son, som
            sist blev född, fanns knappt en smula kvar”. Sedan är det en öppen
            fråga vem som blev sist i åtanke när statsverkspro- positionen
            planerades. I nuvarande läge saknas sålunda förutsättningar till
            totalt bedömande om fråga om brist, om budgetbalans osv. Kvar
            står intrycket av en budget i stöp- sleven. Detta är givetvis
            icke något skäl att uppskjuta ställningstagandet till sådant som
            det finnes grundade skäl anse icke böra vara med i budgeten för
            1964/65. Här faller i ögonen det märkliga uppslaget att såsom
            ett provisorium slopa avdragsrätten för folkpensionsavgifterna
            vid beskattning i stat och kom- mun. Redan provisoriekaraktären
            av en så betydelsefull sak verkar stötande i fråga om någonting
            rent principiellt så betydelsefullt. Det resonemang som föres
            för att bemöta invändningen att det dock är fråga om att beskatta
            dessa pengar både när de förtjänas och inbetalas och att detta
            hittills icke ansetts rimligt när det gäller pensionsavgifter
            och pensioner, går knappast på djupet. Visserligen betalas en
            icke ringa del av folkpensionerna med skattepengar, men när så
            beslöts avsågs därmed ingalunda någon princi- piell förändring
            av folkpensioneringens karaktär. Hur därmed än kan bli i framtiden
            synes dock för närvarande folkpensionens karaktär av försäkring
            med premiebetalning i grunden framstå som oförändrad och kan inte
            genom
          </p>
          <pb facs="riksdagen-motions-pdf/data/1964/mot_1964__fk__426/mot_1964__fk__426-002.pdf"/>
          <fw xml:id="i-FJ1imnPVHzTy5VcQjvUSDf">
            10 Motioner i Första kammaren, nr 426 år 1964
          </fw>
          <p xml:id="i-RtPoTFrg6vEzRUGjcu3Ur6">
            ett provisorium omstöpas på detta sätt. Detta talar starkt för
            att dessa premie- belopp fortfarande skall vara avdragsberättigande
            så länge folkpensionsavgif- ten består. Uppmärksammas bör också
            att ett slopande av avdragsrätten för pensionsavgifterna icke
            kan bedömas alldeles skilt från avdragsrätten för kommunalutskylderna.
            Det populära argumentet att avdragsrättens slopande särskilt träffar
            ”de stora”, de bärkraftiga, gäller i än högre grad beträffande
            kommunalutskylderna. De utgår på hela inkomsten, medan pensionsavgifterna
            till sin räckvidd är begränsade att utgå endast på mindre eller
            medelstora inkomster. Uppenbarligen ligger det nära att förmoda
            att en reform i fråga om det ena avdraget drager det andra med.
            Frågan borde därför behandlas i sin helhet och inte plottras bort
            genom ett provisorium, som i detta samman- hang framstår som särskilt
            olämpligt. I propositionen och i andra sammanhang framställes
            förslaget såsom lämpligt för kommunerna. De får ökat skatteunderlag
            och ökade skatteinkomster utan att höja skattesatsen. Här skall
            bortses från att ökat skatteuttag från det egna skatteunderlaget
            är något som kommunerna vill pröva och besluta själva. Det må
            sedan synas otacksamt om inte kommunerna gärna anammar hjälpen
            härvid. Det är givetvis olika i skilda kommuner, men där är mångenstädes
            kravet på kommunal skatteutjämning — på överflyttande till det
            statliga skatteunderlaget — betydligt aktuellare än det är i finansdepartementet.
            De bortfallande skatteavdragen ökar det kommunala skatteunderlaget,
            det är riktigt. Men i realiteten innebär förslaget i statsverkspropositionen
            en vänlig inbjudan till kommunerna att ytterligare pressa det
            egna skatteunderlaget, och det är någonting annat än kommunal
            skatteutjämning. Ortsavdragsreformen — om man vill använda ett
            så vackert uttryck — avser att ta in för skattebetalarna 480 milj.
            kr. per budgetår, varav i statsskatt 280 milj. kr. och i kommunalskatt
            för samma tid 200 milj. kr. För kommande budgetår begränsas emellertid
            preliminärskatteinbetalningen till 350 milj. kr. Fördelningen
            är delvis oviss men skulle för statsverkets del kunna beräknas
          </p>
          <p xml:id="i-HAyDxiAEfxryqPbwgspgSH">
            tillföra detta 207720 dvs. ca 200 milj. kr. Större blir således
            inte tillskottet
          </p>
          <p xml:id="i-7dgTAoNpH1Mt7gA4d6azVx">
            till den aktuella budgetbalansen. Detta synes motivera att den
            fortsatta gransk- ningen av osäkerhetsmomenten i det nu framlagda
            budgetförslaget avvaktas. Säkerligen täckes det av befintliga
            marginaler. En annan sak är att för ytter- ligare utgifter pengar
            kan vara erforderliga för att få det hela att gå ihop. Fråga om
            ytterligare beskattning av sprit och tobak kan därvid bli aktuell.
            Det hot mot samhällshushållet, som kan befaras komma från den
            förda arbets- marknadspolitiken, kan också ytterligare aktualisera
            frågan om återinförande av den extra bolagsskatten, vars inflationsdämpande
            verkan och kraft att förmå företagen till konsolideringsåtgärder
            prövats av regeringen tidigare. Men de skäl av principiell och
            praktisk art, som talar mot det löst fram- kastade förslaget om
            ett provisoriskt slopande av skatteavdragsrätten för
          </p>
          <pb facs="riksdagen-motions-pdf/data/1964/mot_1964__fk__426/mot_1964__fk__426-003.pdf"/>
          <fw xml:id="i-8YwiceneYxBCrg884MUm8E">
            Motioner i Första kammaren, nr 426 år 1964 11
          </fw>
          <p xml:id="i-3eJALkqFmFeUR6ya3LoMNd">
            folkpensionsavgifterna vid statlig och kommunal beskattning,
            väger så tungt att detta projekt redan nu bör avvisas. Därför
            yrkas, att riksdagen ville avslå Kungl. Maj:ts förslag om provi-
            soriskt avskaffande av rätt till avdrag vid statlig och kommu-
            nal beskattning av erlagda folkpensionsavgifter.
          </p>
          <p xml:id="i-X5rUy64zRrPSeANGVd4Fba">
            Stockholm den 25 januari 1964
          </p>
          <p xml:id="i-6Vnei67torwsTRREgvfaro">
            Ferdinand Nilsson i Kungsängen
          </p>
        </div>
      </div>
    </body>
  </text>
</TEI>
