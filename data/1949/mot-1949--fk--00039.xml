<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1949--fk--00039">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__39/mot_1949__fk__39-001.pdf"/>
      <fw xml:id="i-NKAza1ABdnLUdKSoBwx4e9">
        6 Motioner i Första kammaren, nr 39.
      </fw>
      <div xml:id="i-AMqYj4godhc36vb7WCS57F" type="motHeader">
        <div xml:id="i-Dyb22xxCeiDEXHAhSw8voG" type="motTitle"/>
        <div xml:id="i-LWJbCmreRLCKMb3zihdQoo" type="motSubmissionInfo"/>
      </div>
      <div xml:id="i-9mBEAmPr2wkVkSu8QHcN2R" type="motBody">
        <div xml:id="i-QA2jDgkCUwhspyCDqrJKtb">
          <p xml:id="i-LYWD4YPXuphS7jBdo1Wqu6">
            Nr 39.
          </p>
          <p xml:id="i-V2rfgFYAix9mVkcnixvaCF">
            Av herr Forslund m. fl., i anledning av Kungl. Maj:ts fram- ställning
            om anslag för budgetåret 1949 /50 till karo- linska mediko-kirurgiska
            institutet.
          </p>
          <p xml:id="i-C4JnNnmF3ktCvs3ty4V4dV">
            I statsverkspropositionen har Kungl. Maj:t under åttonde huvudtiteln
            $ 91, punkt 18: 2 ej funnit skäl tillstyrka en av karolinska institutets
            lärar- kollegium gjord framställning rörande anslag å 41 300 kronor
            för inred- ning av vissa reservutrymmen i radiopatologiska institutionen
            vid Konung Gustaf V:s jubileumsklinik i Stockholm. Framställningen
            bygger på en mo- tivering avfattad av professor Reuterwall och
            har tillstyrkts av universi- tetskanslern. En liknande framställning
            i samma ärende blev ej heller tillstyrkt i före- gående budgetårs
            statsverksproposition. Vi anse det synnerligen önskvärt, att ifrågavarande
            framställning från karolinska institutet blir beaktad. Därest
            de begärda medlen beviljades, skulle vissa synnerligen aktuella
            och önskvärda strävanden tillgodoses för att få till stånd en
            självständig svensk cancerforskning inom ramen för redan befintliga
            medicinska forsknings- och undervisningsorganisationer. Kräftsjukdomarna
            kräva årligen i vårt land cirka 11 000 dödsoffer och ut- göra
            en av de tre främsta dödsorsakerna. Vården av kräftsjuka personer
            ford- rar dyrbara apparater, sjukhus och speciellt tränade läkare
            (radiologer, ki- rurger och patologer), och de årliga kostnaderna
            härför äro mycket stora. Statsmakterna ha hittills beträffande
            den egentliga sjukvårdens behov och fortsatta utveckling visat
            stor förståelse, för vilken såväl läkarna som lan- dets kräftsjuka
            patienter stå i stor tacksamhetsskuld. Då emellertid våra kunskaper
            om kräftans orsaker och biologiska natur äro ofullständiga och
            då intet specifikt verkande botemedel ännu står till förfogande,
            måste alla krafter sättas in på fortsatt forskning. Enbart ett
            fortsättande av den sjuk- husvård vi nu kunna erbjuda och därmed
            förenad undervisning av stude- rande och läkare är otillräckligt
            för att nå fram till vidgade kunskaper och nya behandlingsmetoder.
            Kräftsjukdomens roll som en förhärjande folksjukdom, som drabbar
            både unga och gamla, är en hela folkets angelägenhet. Det borde
            ligga i hela fol- kets intresse att stödja och taga del av framstegen
            både vad behandling och forskning beträffar samt att aktivt verka
            för ett fortsatt framåtskri- dande i avsikt att bekämpa sjukdomen
            och reda ut dess orsaker.
          </p>
          <pb facs="riksdagen-motions-pdf/data/1949/mot_1949__fk__39/mot_1949__fk__39-002.pdf"/>
          <fw xml:id="i-ESo37yS2CaXwKmJiqTBRLs">
            Motioner i Första kammaren, nr 39. ”
          </fw>
          <p xml:id="i-M88UdsJV8X3vssCGu5K9ua">
            Forskningens främsta mål äro 1) att söka utreda de yttre och
            inre faktorer som leda till normala vävnaders omvandling till
            elakartade tumörer, 2) att med alla till buds stående metoder
            närmare studera kräftcellernas egenar- tade byggnad och egenskaper,
            samt 3) att försöka finna nya och bättre behandlingsmetoder. Endast
            på basen av sådan grundforskning kunna nya upptäckter förväntas,
            vilka i sin tur kunna leda till bättre diagnostiska me- toder,
            en tidigare diagnostik och bättre behandlingsresultat, d. v. s.
            att flera kräftsjuka än förut kunna räddas till liv och hälsa.
            De till buds stående medlen för sådan forskning bilda ett stort
            register av metoder från alla medicinska, biologiska, fysikaliska,
            kemiska och andra forskningsfält. I största allmänhet kunna de
            olika vägarna indelas i ex- perimentella, kliniska och statistiska.
            Den experimentella cancerforskningen bildar för närvarande ett
            oerhört stort område. Under de sista 20 åren ha betydande landvinningar
            här kunnat göras och det är framför allt från den experimentella
            forskningen, som vi ha att vänta de epokgörande resultaten. Den
            kliniska forskningen avser analys av behandlingsresultaten, prövning
            av nya behandlingsformer, studium av tumörernas allmänna inverkan
            på organismen m. m. Denna gren är i våra dagar ganska splittrad
            och kan knappast väntas leda till grundläggande resultat utan
            medverkan från den experimentella cancerforskningens yrkesmän.
            De statistiska aspekterna äro av intresse och betydelse för båda
            forskningsgrenarna men kunna här för- bigås. Under nuvarande förhållanden
            på detta område anses det vara önsk- värt, att alla större problem
            bearbetas av grupper av forskare (»team- work»), varigenom problemen
            kunna belysas från olika håll. Rörande cancerforskningens nuvarande
            ställning i Sverige förtjäna föl- jande synpunkter beaktande.
            Klinisk och statistisk forskning är möjlig att bedriva i begränsad
            omfattning vid vära tre jubileumskliniker. Bristen på utbildad
            personal och specialiserade kliniska laboratorier samt ännu så
            länge otillräckliga anslag utgöra dock betydande hinder för denna
            forsk- nings fulla utveckling. Sverige har inom detta område väl
            hävdat sin plats bland övriga kulturländer, men ytterligare effektivisering
            är nödvändig för att våra kliniker skola kunna hållas i nivå med
            de utländska. Framförallt kommer den fortsatta utvecklingen att
            fordra inrättande av nya forskar- tjänster. Det expérimentella
            forskningsfältet lämnar däremot för närvarande myc- ket övrigt
            att önska. I stort sett kan situationen karakteriseras sålunda:
            Smärre frågeställningar ha tagits upp till bearbetning av isolerade
            forskare eller av små grupper av forskare vid karolinska institutet
            och vid våra uni- versitet. På grund av otillräckliga anslag och
            teknisk utrustning ha inga större problem kunnat tagas upp till
            bearbetning. Omöjligheten att inom landet få fortlöpande anslag
            under längre tid har ställt hinder i vägen och säkerligen avskräckt
            flera läkare och vetenskapsmän från att ägna sig åt experimentell
            tumörforskning. Detta förhållande har vidare medfört, att
          </p>
          <pb facs="riksdagen-motions-pdf/data/1949/mot_1949__fk__39/mot_1949__fk__39-003.pdf"/>
          <fw xml:id="i-Bt773qBWjZRxQe7w7pmMM3">
            8 Motioner i Första kammaren, nr 39.
          </fw>
          <p xml:id="i-7tfikyVtBUPm9pzg6i1mYf">
            kontinuiteten inom forskningsområdet icke kunnat upprätthållas,
            och där- med saknas en enhetligt upplagd och konsekvent genomförd
            tumörforsk- ning. Den radiopatologiska institutionen vid radiumhemmet
            i Stockholm upp- fördes helt på bekostnad av Konung Gustaf V:s
            jubileumsfond och över- lämnades till staten 1938. Institutionen
            förfogar nu över en liten stab, hu- vudsakligen sysselsatt med
            rutinarbete, samt en delvis oinredd byggnad. Befintlig forskningsutrustning
            är sparsam, delvis föråldrad och helt otill- räcklig för nutida
            krav. Utrymmen för forskning ha delvis måst tagas i bruk för den
            alltmer växande tumördiagnostiska verksamheten. Institu- tionens
            djurexperimentella avdelning innehåller endast delvis modernisera-
            de djurstallar, två små laboratorier och ett litet operationsrum.
            En våning avsedd för 5 laboratorier står fortfarande oinredd —
            alltså 11 år efter bygg- nadens överlämnande till staten — och
            framställningar till statsmakterna om anslag för inredning ha
            såsom förut nämnts avslagits både i 1948 och 1949 års statsverkspropositioner.
            På grund därav kan radiopatologiska in- stitutionen, vars ena
            uppgift är forskning, varken utveckla eller utnyttja sin kapacitet
            för denna uppgift. Forskare, som kommit till radiopatologiska
            institutionen med nya im- pulser och vilja till arbete, ha i flera
            fall måst hänvisas till andra institu- tioner både på grund av
            bristande utrymmen och brist på vetenskapligt skolade assistenter.
            Utrymme har endast kunnat ställas till förfogande för docenten
            i experimentell tumörforskning vid karolinska institutet. Av sam-
            ma skäl som ovan nämnts har denne haft stora svårigheter att få
            behålla medarbetare, vilka hellre ägnat sig åt annan verksamhet,
            där utvecklings- möjligheterna varit större. Fonder administrerade
            av karolinska institutet (Bröderna P. A. Ljung- bergs fond), svenska
            läkaresällskapet (Lotten Bohmans fond), cancerför- eningen i Stockholm
            och jubileumsfonden hava under årens lopp efter bästa förmåga
            frikostigt stött experimentell och klinisk kräftforskning. Dels
            på grund av de stora kostnader, som voro förenade med uppförandet
            av jubi- leumsklinikerna och dessas utrustning, och dels på grund
            av det försämrade ränteläget under senare år ha emellertid de
            två sistnämnda fondernas möj- ligheter till utdelning av anslag
            blivit hårt beskurna. Dessa fonder se sig för närvarande icke
            i stånd att helt bekosta genomförandet av större arbets- uppgifter.
            En följd av detta är bland annat, att forskarna mista möjligheten
            till längre tids studier, och därmed kan ingen ändamålsenligt
            driven och ledd tumörforskning slå rot och utvecklas inom landet.
            Under de sista tre åren har ett forskningsprogram av större omfattning
            planlagts och påbörjats vid radiopatologiska institutionen. Detta
            program avser att belysa en av tumörcellernas mest fundamentala
            egenskaper, näm- ligen deras förmåga att förstöra omgivande normala
            vävnader. Detta växt- sätt utgör ett ännu ej närmare studerat
            fenomen, som är av stor klinisk och
          </p>
          <pb facs="riksdagen-motions-pdf/data/1949/mot_1949__fk__39/mot_1949__fk__39-004.pdf"/>
          <fw xml:id="i-3Gy5KerxQ5Vig4zg4XgQDZ">
            Motioner i Första kammaren, nr 39. 9
          </fw>
          <p xml:id="i-VszuEtQ9RkhoDxdLTPg9V9">
            vetenskaplig betydelse. Programmet innefattar ett samarbete mellan
            olika specialister dels vid fysikalisk-kemiska institutionen i
            Uppsala och dels vid Carlsbergfondens laboratorium i Köpenhamn.
            Undersökningar av denna art ha tidigare icke utförts. Arbetets
            planläggning, de tillgängliga instru- mentella resurserna samt
            de ifrågavarande forskarnas kvalifikationer inge förhoppningar
            om värdefulla resultat. För arbetets genomförande fordras emellertid
            i första hand att ökat utrymme kan beredas vid radiopatologiska
            institutionen. Detta forskningsprogram innebär för landets del,
            att vi skulle kunna få till stånd en fortlöpande tumörforskning
            inom ramen för radiumhemmets och karolinska institutets organisationer,
            att förutsättning skapades för en kontinuerlig undervisning inom
            den experimentella tumörforskningen, att kontakten med utländska
            forskare kunde uppehållas på ett bättre sätt än tidigare skett,
            att de nya landvinningarna från utlandet lättare och snab- bare
            skulle kunna tillgodogöras och prövas inom landet, samt att nuvarande
            kliniska cancerforskning finge ett nödvändigt komplement i form
            av en avdelning för experimentell tumörforskning. Det gäller således
            att anvisa ett engångsanslag till inredning av den för forskning
            avsedda våningen i radiopatologiska institutionen. Den befintliga
            personalen anses vara tillräcklig. Alla för driften erforderliga
            kostnader till- godoses av fondmedel. För närvarande framställas
            inga ytterligare önske- mål rörande anslag för driften, men det
            har framhållits att längre fram, då resultaten bättre kunna överblickas,
            behov kan komma att föreligga av en heltidsanställd föreståndare
            för laboratoriet och en assistent. Den aktuella situationen på
            kräftforskningens område fordrar således statsmakternas intresse
            och stöd. Om det begärda anslaget icke kan erhål- las, torde med
            största sannolikhet nyssnämnda forskningsprogram icke kunna genomföras
            och därmed omöjliggöres utvecklingen av en viktig länk inom nutida
            experimentell medicinsk forskning. - Under åberopande av det ovan
            anförda få vi därför hemställa, att riksdagen vid behandlingen
            av åttonde huvudtiteln, $ 91, punkt 18: 2, måtte bevilja ett engångsanslag
            å 41 300 kronor för iordningställande av den ännu oinredda våningen
            vid radiopatologiska institutionen i enlighet med vad ovan
          </p>
          <p xml:id="i-Pp879DEhBtGxDCtJMxe9S7">
            anförts. Stockholm den 22 januari 1949. Albert Forslund. Karl
            Wistrand. Anna Sjöström-Bengtsson
          </p>
          <p xml:id="i-YC8Kd8vj3c3qGsomfeEahb">
            Gärda Svenson. Ingrid Osvald.
          </p>
        </div>
      </div>
    </body>
  </text>
</TEI>
