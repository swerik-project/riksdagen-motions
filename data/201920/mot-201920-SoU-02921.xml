<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-02921">
  <teiHeader>
    <fileDesc>
      <titleStmt>
        <title>Riv hinder för digitalisering av hälso- och sjukvård</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2921 av Camilla Waltersson Grönvall m.fl. (M)</title>
          <idno type="rdwebb">H7022921</idno>
          <rs type="number">2921</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7022921/text</ref>
          <ref type="dokument_url_html">http://data.riksdagen.se/dokument/H7022921</ref>
          <ref type="dokumentstatus_url_xml">http://data.riksdagen.se/dokumentstatus/H7022921</ref>
          <ref type="docx">http://data.riksdagen.se/fil/03B5B6E2-EDB7-4F08-A06D-EED3B99724CF</ref>
          <ref type="pdf">http://data.riksdagen.se/fil/63702F3C-0FC3-4D04-BC6E-EABFF3B7AC2C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-A8XSnXMXtGN2119QyQGaAh" type="signed"/>
        <correspContext corresp="i-A8XSnXMXtGN2119QyQGaAh">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-RNLiVMpCYiPgzxr2ERSxMt"/>
        </correspContext>
        <correspAction xml:id="i-8oVEBCuJ3MBTxGfCWvGjcR" type="submitted">
          <date when="2019-10-03"/>
          <time when="13:09:28"/>
        </correspAction>
        <correspAction xml:id="i-BFTiAiZEWtcRZYxxY2proe" type="reviewed">
          <date when="2019-10-03"/>
          <time when="15:25:49"/>
        </correspAction>
        <correspAction xml:id="i-7gorQxdKnCGsexLCHYDwsx" type="referred">
          <date when="2019-10-11"/>
        </correspAction>
        <correspAction xml:id="i-Dnfaxo2rT25at7FECr96kf" type="assigned">
          <date when="2020-07-15"/>
          <time when="16:07:54"/>
        </correspAction>
        <correspContext corresp="i-Dnfaxo2rT25at7FECr96kf">
          <ref type="assignedTo">Socialutskottet</ref>
        </correspContext>
        <correspAction xml:id="i-UApU5U3Fk9cjuXNmo3WJR6" type="behandlas_i"/>
        <correspContext corresp="i-UApU5U3Fk9cjuXNmo3WJR6">
          <ref type="uppgift">2019/20:FiU25</ref>
          <ref type="ref_dok_id">H701FiU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-USgPEYg35Fgrz5ihDqDRhi" type="behandlas_i"/>
        <correspContext corresp="i-USgPEYg35Fgrz5ihDqDRhi">
          <ref type="uppgift">2019/20:SoU11</ref>
          <ref type="ref_dok_id">H701SoU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU11</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6tbdrKyKHVxmoQy2iUDXnk" type="motHeader">
        <div xml:id="i-AvD5qrfcVQpX1oSKGwqjR2" type="motTitle">
          Motion till riksdagen 2019/20:2921 av Camilla Waltersson Grönvall
          m.fl. (M) Riv hinder för digitalisering av hälso- och sjukvård
        </div>
      </div>
      <div xml:id="i-7WY5jCCxPfbDXdtvdj7oVb" type="motBody">
        <div xml:id="i-EeRVanSygNutRYMg1RXtuT" type="motProposal" subtype="förslag">
          <head xml:id="i-25LQFAmq9ouhKBQmsBUiL2">
            Förslag till riksdagsbeslut
          </head>
          <list xml:id="i-5KPWXj7W3QN823VFnhav34" style="ol">
            <item xml:id="i-HvWT7ycJz1DtYCAZkkMrGZ">
              Riksdagen ställer sig bakom det som anförs i motionen om att
              förändra lagstiftningen och ge juridisk vägledning till vårdens
              aktörer och tillkännager detta för regeringen.
            </item>
            <item xml:id="i-MetZQqxm19m4yr17YViStD">
              Riksdagen ställer sig bakom det som anförs i motionen om att
              låta informationen följa individen inom hälso- och sjukvården
              och tillkännager detta för regeringen.
            </item>
            <item xml:id="i-QZm4PShqKSi49AXuwyn4NP">
              Riksdagen ställer sig bakom det som anförs i motionen om att
              kravet om aktivt samtycke bör ändras så att patienten antas samtycka
              till att vården får ta del av patientinformation och tillkännager
              detta för regeringen.
            </item>
            <item xml:id="i-FTtCBL4yQ7UCYYBxPDjhVi">
              Riksdagen ställer sig bakom det som anförs i motionen om att
              möjliggöra gemensam dokumentation över sekretessgränsen mellan
              hälso- och sjukvården och socialtjänsten och tillkännager detta
              för regeringen.
            </item>
            <item xml:id="i-YF2JyHqQQ8Rh8TKXbVV2ED">
              Riksdagen ställer sig bakom det som anförs i motionen om gemensam
              journalföring mellan hälso- och sjukvården och socialtjänsten
              och tillkännager detta för regeringen.
            </item>
            <item xml:id="i-SYMNAyYZJC2upPFJoDASq4">
              Riksdagen ställer sig bakom det som anförs i motionen om att
              lagstiftningen bör tydliggöras så att anhöriga kan agera ombud
              vid kontakter med vården och tillkännager detta för regeringen.
            </item>
            <item xml:id="i-8oLLQEGdoLszjDQWz17fAe">
              Riksdagen ställer sig bakom det som anförs i motionen om att
              patientdatalagen ska ses över i syfte att skapa möjligheter att
              använda data från alla vårdgivare till analyser och verksamhetsutveckling
              och tillkännager detta för regeringen.
            </item>
            <item xml:id="i-UMPmM8hD6EEcsc6J518p72">
              Riksdagen ställer sig bakom det som anförs i motionen om att
              möjligheten att klassificera olika typer av vårdinformation bör
              utredas och tillkännager detta för regeringen.
            </item>
            <item xml:id="i-MseDoQ268wf6b5Bu5RzEL4">
              Riksdagen ställer sig bakom det som anförs i motionen om att
              ge digitaliseringsmyndigheten i uppdrag att bygga upp rättslig
              expertis och ge rättslig vägledning och tillkännager detta för
              regeringen.
            </item>
            <item xml:id="i-J7ic47RqzgenxrzAu82JC3">
              Riksdagen ställer sig bakom det som anförs i motionen om att
              ge E-hälsomyndigheten i uppdrag att skapa ett forum för att fastställa
              och förvalta gemensamma standarder för it inom svensk hälso- och
              sjukvård och tillkännager detta för regeringen.
            </item>
          </list>
        </div>
        <div xml:id="i-SyLRCHq6XZuu6SwknvCU1F" type="motContent">
          <head xml:id="i-YCCcJ6nhs5h59cfvdX6E4b" type="h1">
            Motivering
          </head>
          <p xml:id="i-NnDCSYx3aUZVT8kqbzGN8z">
            Moderaterna vill riva hinder för digitalisering av hälso- och
            sjukvården så att de många stora möjligheter som verkligen redan
            finns också kan tas tillvara och bli verklighet.
          </p>
          <p xml:id="i-2xpayyz7dn3iyA5BM7kC5S">
            Sverige har som vision att vara bäst i världen på e-hälsa 2025.
            Digitaliseringen skapar fantastiska möjligheter för hälso- och
            sjukvården vad gäller allt från att öka tillgängligheten och skapa
            en mer jämlik vård till att förbättra patientsäkerheten och utveckla
            det förebyggande och hälsofrämjande arbetet. Detta samtidigt som
            den möjliggör arbetsmiljöförbättringar och effektiviseringar som
            är alldeles nödvändiga, om än otillräckliga, för att vårdens resurser
            långsiktigt ska räcka till, liksom för att hälso- och sjukvården
            ska kunna attrahera och behålla medarbetare.
          </p>
          <p xml:id="i-QpJ3q5jqMJkRXHE9hBATus">
            De förändringar som vi föreslår handlar också om att skapa förutsättningar
            för att nyttja patientinformation. Detta i syfte att skapa ännu
            bättre och inte minst mer förebyggande proaktiv hälso- och sjukvård.
            Vidare föreslår vi till exempel utökad juridisk vägledning till
            hälso- och sjukvårdens aktörer.
          </p>
          <p xml:id="i-AigoxXvdgQ4qbSFXKaMwXS">
            Ökad digitalisering av hälso- och sjukvården händer dock inte
            av sig själv utan kräver rätt förutsättningar vad beträffar exempelvis
            lagstiftning och organisation samt inte minst ett såväl nationellt
            som regionalt och lokalt ledarskap. Men som bland annat Expertgruppen
            för studier i offentlig ekonomi (ESO) har konstaterat finns det
            idag ett betydande glapp mellan den uttalade visionen och hur
            det förhåller sig ute i hälso- och sjukvården med bland annat
            inkompatibla it-system och otydlig styrning.
          </p>
          <p xml:id="i-MwyepaMFhs6g22bBrgjX4u">
            Moderaterna är inriktade på att identifiera och riva hinder för
            digitalisering samt skapa bättre stödjande system för förverkligandet
            av visionen att Sverige ska vara bäst i världen på e-hälsa 2025.
            Inte därför att digitalisering är ett självändamål utan därför
            att digitalisering är ett verktyg för verksamhetsutveckling. Det
            är emellertid tråkigt att behöva konstatera att Sverige i dagsläget
            befinner sig långt ifrån att kunna uppfylla visionen om att vara
            bäst i världen på e-hälsa.
          </p>
          <head xml:id="i-Dtf3PNd9qV14Rx9zt8ajQ7" type="h2">
            Förändra lagstiftningen och ge juridisk vägledning
          </head>
          <p xml:id="i-VdGn6cDaXv3iHkUtHmjKfK">
            Dagens lagstiftning rörande informationsdelning inom hälso- och
            sjukvården är varken anpassad till hur hälso- och sjukvården idag
            är organiserad, hur vi som medborgare och patienter rör oss eller
            till de nya möjligheter som digitaliseringen skapar. Dagens regelverk
            är istället alldeles för fokuserat på organisationen. Ett av de
            allra största problemen är att man vill ha nya digitala system
            som helst stödjer och stärker dagens sätt att arbeta när det som
            i själva verket verkligen behövs är nya digitala lösningar som
            uppmuntrar morgondagens sätt att arbeta.
          </p>
          <p xml:id="i-DKP2cSCbcADyPx3kj6TYEG">
            Priset för denna missanpassning är högt för såväl den enskilde
            som för samhället i stort, i form av bland annat sämre patientsäkerhet,
            effektivitetsförluster och uteblivna möjligheter till verksamhetsutveckling.
            Detta är oacceptabelt. Moderaterna föreslår i denna motion ett
            antal lagändringar i syfte att skapa goda möjligheter för sammanhållen
            journalföring och informationsdelning mellan olika aktörer inom
            hälso- och sjukvården, därtill också mellan hälso- och sjukvården
            och socialtjänsten. De reformer som vi vill genomföra kräver emellertid
            att dessa föregås av konsekvensanalyser gällande till exempel
            eventuella inskränkningar av den personliga integriteten och skydd
            av personuppgifter. Förändringar som rör den personliga integriteten
            ska vägas av och balanseras mellan önskemål om stor öppenhet,
            tillit och integritet.
          </p>
          <head xml:id="i-QC97XMxbjMAWCDemfCkC1o" type="h2">
            Låt informationen följa individen inom hälso- och sjukvården
          </head>
          <p xml:id="i-32GeqyytLRNptCT58f7Zor">
            Moderaterna föreslår att kravet om samtycke ersätts med krav
            om att patienten inte motsatt sig. Dagens krav om ett aktivt samtycke
            ska vändas så att patienten antas samtycka till att vården får
            ta del av patientinformation till dess att motsatsen är meddelad.
            I praktiken är det vad patienter redan idag förväntar sig. När
            man exempelvis som patient är listad på en privatdriven vårdcentral
            och besöker en regiondriven specialistmottagning tar man i regel
            för givet att specialisten man då träffar har fått ta del av journaluppgifterna
            från vårdcentralen vilket emellertid kräver ett aktivt samtycke
            från patientens sida. Det vill vi ändra på i syfte att underlätta
            patientens vård. Lagstiftningen behöver moderniseras.
          </p>
          <p xml:id="i-5n6xeX6hThiYEy1WgLKY6s">
            För att möta medborgarnas förväntan av en god och sammanhållen
            vård och omsorg krävs att involverade aktörer i form av exempelvis
            region, kommun samt privata vårdgivare och utförande av socialtjänst
            har och kan dela information mellan sig. Dagens lagstiftning försvårar
            eller rent av hindrar dock detta.
          </p>
          <p xml:id="i-NDi88awnx4175tMNhubmau">
            Utgångspunkten i dagens lagstiftning är i princip att patientinformation
            inte ska delas över organisationsgränser. Det finns dock sekretessbrytande
            bestämmelser som möjliggör informationsutbyte. I patientdatalagen
            (PDL) finns till exempel bestämmelser för sammanhållen journalföring
            vilket möjliggör för olika vårdgivare att ha direk­tåtkomst till
            varandras vårddokumentation. En sammanhållen journalföring kräver
            patientens samtycke liksom att ett antal andra kriterier är uppfyllda.
          </p>
          <p xml:id="i-7dN3Sckd7bFNM11i95Wh5s">
            Hälso- och sjukvården har genomgått stora strukturförändringar
            under de senaste årtiondena genom bland annat införandet av olika
            vårdvalsystem och därmed tillkomsten av ett stort antal nya vårdgivare.
            Strukturen har blivit mer komplex liksom också patienternas vårdbehov.
            Vården möter allt fler med allt större liksom mer sammansatta
            vård- och omsorgsbehov.
          </p>
          <head xml:id="i-7mmKCNYQxhhdEi2C2bxbQL" type="h2">
            Möjliggör sammanhållen journalföring mellan hälso- och sjukvård
            samt socialtjänst
          </head>
          <p xml:id="i-GTk96qSvjQWobretEk5ecA">
            Moderaterna föreslår för att skapa förutsättningar för bättre
            samarbete och ett samlat omhändertagande att det blir möjligt
            med gemensam dokumentation också över sekretessgränsen mellan
            hälso- och sjukvården och socialtjänsten, så att socialtjänst
            och hälso- och sjukvård vid behov kan få lov att ha direktåtkomst
            till varandras dokumenta­tion.
          </p>
          <p xml:id="i-KSTEot77cSrgpPwu4L1FDk">
            Många medborgare har omfattande och komplexa vård- och omsorgsbehov.
            Behov som kräver insatser från såväl hälso- och sjukvården som
            socialtjänsten. Särskilt gäller detta många äldre som är behov
            av exempelvis särskilt boende och däri hälso- och sjukvårdsinsatser.
          </p>
          <p xml:id="i-9ELVZdsW7EQXnmasnps2Ze">
            I vardagen kan distinktionen mellan socialtjänsten och hälso-
            och sjukvården vara svår att hantera. Ett problem som uppmärksammades
            redan innan ÄDEL-reformen 1992. Årtionden senare är det fortfarande
            inte rättsligt möjligt med gemensam dokumentation och sammanhållen
            journalföring mellan hälso- och sjukvården och socialtjänsten.
            Detta trots att ett gott omhändertagande av en person med komplexa
            behov förutsätter informationsutbyte och välfungerade samarbete
            mellan berörda aktörer.
          </p>
          <p xml:id="i-UkJMwmy8cGnE8TNV6Gc666">
            Konkreta exempel på problem inom vård och omsorg kan vara att
            en sjuksköterska som jobbar extra på ett särskilt boende under
            helgen och gör en journalanteckning i kommunens system inte kan
            läsa samma anteckning dagen efter i sin ordinarie regionanställning.
            Ett annat exempel är att en läkare inte har tillgång till anteckningar
            från det särskilda boendet när det gäller till exempel en patients
            nutrition. Information som kan vara viktig vid ordinationer av
            läkemedel.
          </p>
          <p xml:id="i-MQPQ8rKp4zwCxY9f9GQmr6">
            Moderaterna föreslår även att gemensam journalföring mellan hälso-och
            sjukvården och socialtjänsten ska kunna regleras på motsvarande
            sätt som sammanhållen journal­föring idag regleras inom hälso-
            och sjukvården. Grunden skulle då vara aktivt sam­tycke samt att
            informationsdelningen är motiverad utifrån den enskildes behov.
            Vilka kriterier som behöver sättas upp för när informationsdelningen
            ska anses motiverad behöver utredas men grunden bör vara att en
            utökad sammanhållen journalföring är rättsligt möjlig när den
            enskilde har behov av insatser både från hälso- och sjukvården
            och från socialtjänsten.
          </p>
          <p xml:id="i-VmSdDN6mMYo63SGJufdKYV">
            I en sammanhållen individuell plan, SIP, kan planering av insatser
            dokumenteras men ersätter inte den dokumentation som behöver göras
            i hälso- och sjukvårdens respektive socialtjänstens dokumentationssystem.
            När dagens bestämmelser om planeringsskyldighet med upprättandet
            av SIP inträder bör det således vara möjligt att efter inhämtande
            av den enskildes aktiva samtycke skapa en sammanhållen journal­föring
            med direktåtkomst mellan hälso- och sjukvården och socialtjänsten.
          </p>
          <p xml:id="i-JQpCGVXpbfCFzebNx5ZWbv">
            När informationen skall delas över gränsen mellan hälso- och
            sjukvården och socialtjänsten anser vi att det utifrån integritetssynpunkt
            vore otillräckligt att vederbörande inte motsatt sig denna. En
            sådan här utökade form av sammanhållen dokumentationen ska förutsätta
            ett aktivt och informerat samtycke. Givetvis ska bestämmelser
            om inre sekretess fortsatt gälla. Bara vård- och omsorgspersonal
            som behöver uppgifterna i sitt arbete ska få ta del av dem.
          </p>
          <p xml:id="i-5SW5VtsVjnX2b8tD6tazY7">
            Moderaterna föreslår även att lagstiftningen tydliggörs så att
            anhöriga kan agera som ombud i fall där detta behövs eller efterfrågas
            av patienten för att sköta till exempel tidsbokningar, anmälningar
            och avbokningar samt ta del av undersökningsresultat eller annan
            relevant nödvändig information.
          </p>
          <head xml:id="i-QuDP4EHtb7XDK8zJAR6CEp" type="h2">
            Använd data för en att utveckla en säkrare och mer förebyggande
            hälso- och sjukvård
          </head>
          <p xml:id="i-R8hozQqoqbdYuBehcaQWqL">
            Moderaterna föreslår att patientdatalagen, och vid behov eventuell
            ytterligare lagstift­ning, ses över i syfte att skapa möjligheter
            att använda data från alla vårdgivare till analyser och verksamhetsutveckling.
            Vi föreslår också att möjligheten att klassificera olika typer
            av vårdinformation utreds. Detta i syfte att möjliggöra en reglering
            av data som är mer nyanserad och som bättre kan balansera skyddet
            av den enskildes integritet mot vinsterna av att dela och använda
            en viss information. Bland annat finns exempel på länder som gjort
            en distinktion mellan patientinformation kopplat till enskild
            och patientinformation kopplad till vårdepisod.
          </p>
          <p xml:id="i-7HJZc83aUru4VFiQ91gjw5">
            All den patientinformation och produktionsdata som genereras
            inom hälso- och sjukvården är en alldeles fantastisk tillgång
            som om den används klokt kan bidra till ny forskning och utveckling
            av hälso- och sjukvården utifrån en lång rad perspektiv. Konkret
            kan det handla om utveckling av nya digitala beslutsstöd, behandlingsstöd
            riktat mot vissa patientgrupper och system som varnar för läkemedelskrockar.
            Därtill system som tidigt identifierar patienter med risk för
            en viss framtida sjuklighet i syfte att möjliggöra förebyggande
            insatser. Idag finns det dock vissa rättsliga hinder för att analysera
            och nyttja patientinformation. Bland annat avseende möjligheten
            att använda data från olika vårdgivare.
          </p>
          <p xml:id="i-RwgyrWnhn1eG7m7Bm4aDkT">
            För att få tillgång till information som en annan vårdgivare
            gjort tillgänglig inom systemet för sammanhållen journalföring
            krävs enligt 6 kap. 3 § patientdatalagen att uppgifterna rör en
            patient som det finns en aktuell patientrelation med. Vidare krävs
            enligt samma paragraf att uppgifterna kan antas ha betydelse för
            att förebygga, utreda eller behandla sjukdomar och skador hos
            patienten inom hälso- och sjukvården. Detta innebär i praktiken
            betydande inskränkningar i bland annat möjligheten att analysera
            data från flera patienter med information lagrat hos olika vårdgivare,
            exempelvis både privat och offentligt drivna vårdcentraler inom
            en region, i syfte att utveckla besluts­stöd. Dagens bestämmelser
            tillåter inte att data från olika vårdgivare används i detta syfte.
            Om patientinformationen finns samlat hos bara en vårdgivare är
            lagstiftningen mer tillåtande. Då finns det utrymme att använda
            information för att systematiskt och fortlöpande utveckla och
            säkra kvalitet i verksamheten.
          </p>
          <p xml:id="i-6W7aMoDFT9GxhB2nwHRswk">
            Dagens hälso- och sjukvårdssystem rymmer många olika vårdgivare
            och det är därför angeläget att organisatoriska gränser inte blir
            gränssättande för verksamhets­utveckling. Att komma vidare med
            konkreta lösningar på hantering av data är oerhört viktig för
            att kunna utveckla forskning inom exempelvis Life-science. Dessutom
            om artificiell intelligens ska kunna utvecklas behöver detta hinder
            överbryggas.
          </p>
          <head xml:id="i-3rsbhS1BZUko3pV5LiHdaU" type="h2">
            Ge Digitaliseringsmyndigheten i uppdrag att bygga upp rättslig
            expertis och ge rättslig vägledning
          </head>
          <p xml:id="i-CkLgVncQAWpNhybTQKkmQ7">
            Moderaterna föreslår att ge Digitaliseringsmyndigheten i uppdrag
            att bygga upp rättslig expertis och ge rättslig vägledning. Det
            kan anses logiskt att ge detta uppdrag antingen till Socialstyrelsen
            eller till E-hälsomyndigheten eftersom dessa myndigheter redan
            utvecklat ett visst juridiskt stöd. Vi menar dock att behovet
            av rättslig vägledning gäller all offentlig förvaltning, om än
            i varierande grad. Uppdraget att bygga upp rättslig expertis och
            ge rättslig vägledning bör därför på sikt utvidgas till att omfatta
            mer än hälso- och sjukvård. Därför tycker vi att Digitaliseringsmyndigheten
            är en lämplig myndighet för detta uppdrag. Den ska nämligen stötta
            och driva på digitaliseringen av hela den offentliga sektorn.
          </p>
          <p xml:id="i-itN7YcJ3tkqz5BDAtngEQ">
            I den offentliga debatten lyfts lagstiftningen ofta fram som
            ett hinder för digitali­seringen. Något som också har bekräftats
            i de många möten och kontakter som vi haft med sjukvårdshuvudmän
            liksom andra aktörer så som privata vårdgivare och leverantörer
            av it-tjänster. Vi har i denna motion föreslagit några förändringar
            som vi anser behöver göras i gällande lagstiftning. Samtidigt
            har det under arbetets gång för oss blivit tydligt att det många
            gånger snarare är osäkerhet och rädsla för att göra fel som hindrar
            digitaliseringen än att lagstiftningen verkligen sätter stopp.
            Givet hur omfattade och komplex lagstiftningen som styr hälso-
            och sjukvård är kan detta enkelt förstås. Hälso- och sjukvårdslagen
            (HSL), patientsäkerhetslagen (PSL), patientdatalagen (PDL) och
            offentlighets- och sekretesslagen (OSL) är bara några exempel
            på lagar som i mycket stor utsträckning påverkar möjligheterna
            att digitalisera hälso- och sjukvården och som dess huvudmän och
            aktörer har att följa.
          </p>
          <p xml:id="i-FMxbduUjT7scHr5VYWAeFj">
            Socialstyrelsen har tillsammans med E-hälsomyndigheten utvecklat
            ett digitalt tillgängligt juridiskt stöd om regelverket kring
            informationshantering och dokumenta­tion. Stödet riktar sig till
            personer som arbetar inom hälso- och sjukvården eller socialtjänsten.
            Detta stöd är bra samtidigt ser vi behov av att utveckla en rättslig
            expertis med uppdrag att ge framförallt sjukvårdshuvudmännen men
            också övriga aktörer inom hälso- och sjukvården rättslig vägledning.
            Vi är bekymrade över att osäkerheten och rädslan att göra fel
            allvarligt hämmar digitaliseringen och därmed den såväl kortsiktiga
            som långsiktiga utvecklingen av hälso- och sjukvården. Alltför
            många goda idéer blir aldrig till verklighet.
          </p>
          <head xml:id="i-W5XcvhLEEynfoeK3azsRAw" type="h2">
            Skapa och förvalta gemensamma standarder för it i hälso- och
            sjukvården
          </head>
          <p xml:id="i-U4YCYk4psHNFqKnm6vXBQ4">
            Moderaterna föreslår att regeringen ger E-hälsomyndigheten i
            uppdrag att skapa ett forum för att fastställa och förvalta gemensamma
            standarder för it inom svensk hälso- och sjukvård. Till viss del
            har E-hälsomyndigheten, i och med regeringsuppdraget att tillgängliggöra
            och förvalta gemensamma nationella specifikationer, fått detta
            uppdrag. Vi anser dock att E-hälsomyndigheten bör ges en tydligare
            sammanhållande roll med ett större mandat än vad regeringen hittills
            har gett myndigheten. Regeringen bör inte bara låta analysera
            ansvarsfördelningen vad gäller standardisering utan också tydliggöra
            densamma. Därav vårt förslag om att inrätta ett forum med uppdrag
            att fastställa gemensamma standarder.
          </p>
          <p xml:id="i-EhtEisnbXpVmVhLuqowVfK">
            I de fall man inom detta nya forum, som bör inkludera representanter
            från Sveriges Kommuner och Landsting, Inera AB, privata utförare
            och tjänsteleverantörer, inte kan enas menar vi att E-hälsomyndigheten
            måste ha ett tydligt mandat att ändå kunna fatta beslut. Inrättandet
            bör föregås av ett avtal eller överenskommelse mellan staten och
            Sveriges Kommuner och Landsting om implementering och efterlevnad
            av forumets beslut. Ska det vara en poäng att fastställa gemensamma
            standarder måste de helt enkelt också implementeras av samtliga
            regioner och kommuner. Om inte går vinsten förlorad.
          </p>
          <p xml:id="i-9R7yGezKPP16FpNgDNKTNm">
            En reell svårighet när det gäller att kunna uppnå stor följsamhet
            gentemot fattade beslut om gemensamma standarder är att anpassningar
            innebär åtminstone initiala kostnader. Därför bör frågan om finansiering
            inkluderas i avtalet eller överenskom­melsen mellan staten och
            Sveriges Kommuner och Landsting. En möjlig väg skulle kunna vara
            att staten bidrar med tillfälliga stimulansmedel under en tydligt
            tidsbestämd övergångsperiod.
          </p>
          <p xml:id="i-Q2j3F3eUnGMKGpNESem1vM">
            Ett betydande problem och hinder för digitaliseringen av hälso-
            och sjukvården handlar nämligen om avsaknad av gemensamma standarder
            och om system som inte är kompatibla med varandra. För ett litet
            land som Sverige är detta ett särskilt stort problem. Vi behöver
            skapa, eller framförallt enas om, gemensamma standarder som dessutom
            är internationellt gångbara samt arbeta med plattformar med öppna
            gränssnitt. Detta krävs för att Sverige ska vara ett bra land
            att utveckla olika applikationer i men också för att vi ska ha
            möjlighet att implementera lösningar som utvecklats på andra håll
            i världen. Här har vi en rejäl hemläxa att göra.
          </p>
          <p xml:id="i-E8R1RpzKwWAMPky2yqVuPf">
            Att skapa interoperabilitet, alltså förmåga för olika system
            att fungera tillsammans, är också helt centralt utifrån såväl
            ett effektivitets- som arbetsmiljöperspektiv. It-system ska vara
            stödjande men upplevs tyvärr ofta av vårdens medarbetare snarare
            som störande och tidsödande irritationsmoment. Det är ett mycket
            allvarligt arbetsmiljö­problem. För att lösa det problemet behöver
            förmåga för olika system att fungera tillsammans skapas och då
            juridiskt, organisatoriskt, semantiskt och tekniskt. Ovan föreslagna
            lagändringar menar vi kan bidra till ökad juridisk interoperabilitet.
          </p>
          <p xml:id="i-Jfs5R8A6jRiLn8UjeWfys9">
            För att bidra till ökad semantisk och teknisk gemensam förmåga
            kan ett nytt forum inom hälso- och sjukvården för att enas om
            först och främst gemensamma tekniska standarder men ibland också
            om standarder eller modeller för att skapa förutsättningar för
            även den semantiska interoperabiliteten. Med 21 regioner och 290
            kommuner anser vi att det krävs ett ökat nationellt ledarskap
            och ansvarstagande. Ett naturligt nästa steg är att också försöka
            skapa ett gemensamt nordiskt samarbete för lösningar som strävar
            efter utökad förmåga för olika system att fungera tillsammans.
            Många av de aktörer som verkar på marknaden har Norden som bas.
            Det finns redan idag ett intresse för detta samt många patienter
            som rör sig över nationsgränserna.
          </p>
        </div>
        <div xml:id="i-BQ5y8NoQSCcbJEwkwJuKx" type="signatureBlock">
          <list xml:id="i-oXkHULDo5Fyu4mJSA5Ype">
            <item xml:id="i-NhmVJCyszCLzTZbFL6xQtt" who="i-Ws7TTEJpudwigKX5RjyhR4" type="signature">
              Camilla Waltersson Grönvall (M)
            </item>
            <item xml:id="i-LdFRGgQkWkU5bQxEsxKvE1" who="i-8xM6U2UEMYF2ek1xU2cetn" type="signature">
              Ulrika Heindorff (M)
            </item>
            <item xml:id="i-7fGcsYMuViSeKy6uG6Fbbg" who="i-HVNurMXeCe8w9FG2WJ148E" type="signature">
              Ulrika Jörgensen (M)
            </item>
            <item xml:id="i-YSkpe7WDifDyh9ys3tAavz" who="i-UwP5i3Nf2rsj5W3x9BMAEh" type="signature">
              John Weinerhall (M)
            </item>
            <item xml:id="i-ArJy21GpJtzDVJBbXAcTXJ" who="i-J3vB7EYXWFGfYPGahysXrd" type="signature">
              Noria Manouchi (M)
            </item>
            <item xml:id="i-Bk8wtAMFbeXNDntU81fGe" who="i-Apyf3DsrtN2zmshEtt35Qo" type="signature">
              Marie-Louise Hänel Sandström (M)
            </item>
            <item xml:id="i-BjwNsHysfKwAF9z1k4dzwG" who="i-RNLiVMpCYiPgzxr2ERSxMt" type="signature">
              Lars-Arne Staxäng (M)
            </item>
          </list>
        </div>
      </div>
    </body>
  </text>
</TEI>
