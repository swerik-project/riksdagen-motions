<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00004">
  <teiHeader>
    <fileDesc>
      <titleStmt>
        <title>med anledning av prop. 2008/09:28 Mänskliga rättigheter för personer med funktionsnedsättning</title>
        <author corresp="i-9hz9iPqymCdhBS9gVoZrbj">av Thomas Nihlén m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:28 Mänskliga rättigheter för personer med funktionsnedsättning</title>
          <idno type="rdwebb">GW02So4</idno>
          <rs type="number">So4</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So4/text</ref>
          <ref type="dokument_url_html">http://data.riksdagen.se/dokument/GW02So4</ref>
          <ref type="dokumentstatus_url_xml">http://data.riksdagen.se/dokumentstatus/GW02So4</ref>
          <ref type="doc">http://data.riksdagen.se/fil/8BF5FDBC-DA47-43B7-B409-32F9432CA1BC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QBsxeXD3R6oyHfSN3vMHw" type="basedOn"/>
        <correspContext corresp="i-QBsxeXD3R6oyHfSN3vMHw">
          <ref>Proposition 2008/09:28</ref>
        </correspContext>
        <correspAction xml:id="i-3cr2Wn4YQqJe9GAVG5wgDC" type="signed"/>
        <correspContext corresp="i-3cr2Wn4YQqJe9GAVG5wgDC">
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-Sk1VzB1XgsrCh2gze1pRaV" type="referral">
          <date when="2008-10-21"/>
        </correspAction>
        <correspAction xml:id="i-PHtWYSMAaQZDsxEWWEC9mj" type="dismissal">
          <date when="2008-10-17"/>
        </correspAction>
        <correspAction xml:id="i-XBkxH3tYtSxRKMkHTgDFvM" type="dismissal">
          <date when="2008-10-17"/>
        </correspAction>
        <correspAction xml:id="i-VVdGx9aLMaQ1q5SkHw839N" type="transfer">
          <date when="2008-10-16"/>
        </correspAction>
        <correspAction xml:id="i-H1zUyjmwEZfPr3iGhP2gMz" type="submission">
          <date when="2008-10-16"/>
        </correspAction>
        <correspAction xml:id="i-dbeHVdbAqmD8VTh72iDM1" type="assigned"/>
        <correspContext corresp="i-dbeHVdbAqmD8VTh72iDM1">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GcuDGxbmjtLBVzFLwDp2vU" type="motBody">
        <div xml:id="i-5rnXP1JjwbVmsybDpGJdsr" type="motProposal" subtype="förslag">
          <head xml:id="i-S7fPS7cYrWDgvBL2oG8Lg4">
            Förslag till riksdagsbeslut
          </head>
          <list xml:id="i-VU3H5qLMcJu3kuaVvXAUpv" style="ol">
            <item xml:id="i-PPk6mC7XtGnU7JjU5PvwPY">
              Riksdagen begär att regeringen lägger fram förslag till ändring
              av diskriminerings­lagstiftningen så att bristande tillgänglighet
              för personer med funktionsnedsättning utgör diskriminering.
            </item>
            <item xml:id="i-AiSHDGy6nSyKBZbVCGZFTC">
              Riksdagen begär att regeringen snarast återkommer med ett lagförslag
              till riksdagen om papperslösas rätt till sjukvård i enlighet med
              vad som anförs i motionen om principen om människors lika värde
              och allas rätt till vård utifrån behov.
            </item>
          </list>
        </div>
        <div xml:id="i-5eEUVvEwdnFGwpGjAySJeZ" type="motContent">
          <head xml:id="i-Xxk9bsAuagT78BKX8B3Ywp" type="h1">
            Motivering
          </head>
          <p xml:id="i-GoD1ynTcEzoxc42mgHLtAd">
            Vi välkomnar propositionen. Det är mycket bra att FN utarbetat
            en internationell konvention om rättigheter för personer med funktionsnedsättning.
            Och det är givetvis bra att Sverige undertecknat och nu ratificerar
            konventionen. Det är dock beklämmande att det behövs en särskild
            konvention eftersom den allmänna deklarationen om mänskliga rättigheter
            förstås gäller alla människor. Men eftersom verkligheten för människor
            med funktionsnedsättning har uppenbara brister ur MR-perspektiv
            är det särskilda fokuset nödvändigt. Ett av skälen till detta
            är enligt vår mening förekomsten av strukturell diskriminering
            av människor med funktionsnedsättning i vårt eget samhälle.
          </p>
          <p xml:id="i-FSKGpVmLQ8dBFyBgk8wCBx">
            Propositionen är i sig ett viktigt dokument för var och en som
            är intresserad av hur situationen ser ut för människor med funktionsnedsättning
            i vårt land och hur regeringen anser att vi förhåller oss till
            och hur långt ifrån respektive nära vi befinner oss i relation
            till innebörden i konventionens artiklar. Ett mycket viktigt inslag
            är remiss­instansernas beskrivningar av detsamma. Det hade dock
            varit önskvärt att regeringen i sin bedömning och även i den text
            i propositionen som under varje artikel anges som skälen för regeringens
            bedömning hade resonerat om de förhållanden och brister som remissinstanserna
            lyfter fram inom varje område. Det gör regeringen i huvudsak inte,
            vilket vi ser som en stor brist. Det gör det otydligt huruvida
            regeringen delar remiss­instansernas bild, och vad man vill göra
            åt de problem som lyfts fram. Regeringens resonemang i propositionstexten
            är viktiga när man använder propositionen som rättskälla. Sammantaget
            visar propositionen emellertid också något av hur situationen
            ser ut i dag från olika håll görs olika bedömningar av vilka åtgärder
            som bedöms vara tillräckliga respektive otillräckliga.
          </p>
          <p xml:id="i-SbWpnVTyBZ4tXVHVrkou9v">
            Vi väljer här att enbart lyfta fram några frågor som vi i Miljöpartiet
            också behandlar i andra sammanhang men som påtagligt skulle förbättra
            situationen och göra att vi kommer närmare konventionens innebörd.
            Vi skulle även komma närmare de handikappolitiska mål som vi i
            Sverige satt upp och som bl.a. tas upp i handlingsplanen för handikappolitiken
            . 1
          </p>
          <head xml:id="i-71nmE9w9UKGF7b7NDBAtBb" type="h2">
            Bristande tillgänglighet bör utgöra diskriminering
          </head>
          <p xml:id="i-5sK1tqk34usHCdjQvfdHpf">
            Att samhället är tillgängligt är en av de allra mest centrala
            frågorna för människor med funktionsnedsättning. Det blir extra
            tydligt med den terminologi man använder sig av i konventionstexten.
            Där beskrivs funktionsnedsättning som nedsättning av fysisk, psykisk
            eller intellektuell funktionsförmåga, medan funktionshinder beskriver
            begränsning som en funktionsnedsättning innebär för en person
            i relation till omgivningen. Man kan uttrycka det som att man
            blir funktionshindrad när tillgängligheten brister.
          </p>
          <p xml:id="i-DUGBN1MEiE7xnssogGvaLF">
            Det är därför som ett stort antal av de artiklar som konventionen
            innehåller i betydligt större grad skulle uppfyllas om tillgängligheten
            ökade. Miljöpartiet anser därför att en av de i särklass viktigaste
            sakerna regeringen bör göra på detta område är att snarast återkomma
            med ett lagförslag som klargör att bristande tillgänglighet ska
            utgöra diskriminering. Det kommer utan tvekan att skynda på utvecklingen.
          </p>
          <p xml:id="i-7fUsvzVNfPhcgjTBN81D97">
            Diskrimineringskommittén lade fram ett sådant förslag. Vi delar
            deras bedömning att arbetsgivare och andra som omfattas av lagens
            förbud mot diskriminering inte ska få missgynna en person med
            funktionsnedsättning genom att underlåta att vidta skäliga åtgärder
            för tillgänglighet. Att göra detta ska klassas som diskriminering.
            I en verksamhet där man yrkesmässigt vänder sig till allmänheten
            bör det kunna krävas att det i möjligaste mån skapas förutsättningar
            för att funktionshindrade ska kunna ta del av verksamheten. Ett
            exempel är att kunna ta sig in i en butik och ta del av de varor
            som erbjuds där.
          </p>
          <p xml:id="i-6exD23znEp3ZpWjH1SBpbK">
            Regeringen anser att frågan om tillgänglighet bör utredas ytterligare.
            I den aktuella propositionen säger man att man avser att skyndsamt
            låta komplettera Diskriminerings­kommitténs överväganden med ytterligare
            underlag och därefter återkomma till riksdagen. Vi menar att Diskrimineringskommitténs
            betänkande får anses innebära att frågan är tillräckligt utredd
            och att det var högst olyckligt att frågan inte togs in i den
            nya diskrimineringslagen. Vi anser inte att frågan behöver utredas
            ytterligare utan att regeringen skyndsamt bör återkomma till riksdagen
            med ett förslag till ändring av diskrimineringslagen med innebörden
            att bristande tillgänglighet för personer med funktionsnedsättning
            utgör diskriminering.
          </p>
          <p xml:id="i-XhVSgNAx58xjFeMZ3V9o1S">
            Ett antal av remissinstanserna pekar också på denna fråga, t.ex.
            Handikappförbundens samarbetsorgan och Delegationen för mänskliga
            rättigheter. Handikappombudsmannen menar i sitt remissvar att
            det är tveksamt om konventionen kan ratificeras så länge inte
            en utredning tillsatts om hur ett diskrimineringsförbud som innefattar
            missgynnande på grund av bristande tillgänglighet ska utformas.
            Socialstyrelsen för liknande resonemang och menar att de förslag
            som regeringen slutligen kommer fram till när det gäller bristande
            tillgänglighet som diskriminering torde spela stor roll för hur
            väl Sverige kommer att kunna genomföra konventionen. Miljöpartiet
            delar dessa bedömningar.
          </p>
          <head xml:id="i-SrmuDrAfmyk9AHMErcq6D" type="h2">
            Även papperslösa måste omfattas
          </head>
          <p xml:id="i-J8bsixJNYXw7YopFVuj2me">
            Konventionstexten bör omfatta alla människor i de länder som
            skrivit under konventionen. Det kanske ter sig som en självklarhet.
            Men det finns människor i Sverige som i dagsläget inte självklart
            omfattas av annan rättighetslagstiftning. Det handlar om de människor
            som kommit hit till landet för att de flytt omständigheter i sina
            hemländer som inte av Sverige godtagits som skäl för att få stanna
            här.
          </p>
          <p xml:id="i-BsX1K4AnZig56JX5hzfajU">
            FN:s särskilda rapportör för rätten till hälsa, Paul Hunt, har
            riktat skarp kritik mot Sverige med anledning av just den situation
            som i dag råder i Sverige för papperslösa och asylsökande. Han
            påpekar bl.a. att mänskliga rättigheter inte är förknippade med
            medborgarskap. Han sade i inledningstalet vid en utfrågning i
            Sveriges riksdag: Vi vet alla att papperslösa är bland de mest
            sårbara i Sverige. De är precis den sorts missgynnade grupp som
            de mänskliga rättigheterna är till för att försvara. Vi förväntar
            oss av diktaturer att de ska bete sig illa. När demokratier gör
            det är det därför ofta svårare att se. Han kritiserade det som
            regeringen då var i färd med att låta lagfästa ett system som
            i grunden är orättvist och diskriminerande. Det innebär att Sverige
            nu har ett av Europas mest restriktiva regelverk när det gäller
            tillgång till vård för asylsökande och gömda flyktingar; det gjorde
            de moderatledda regeringspartierna till lag i våras. Den lag som
            nu gäller från den 1 juli 2008 innebär att endast akutsjukvård
            ska ges till asylsökande. De gömda eller avvisade flyktingarna
            de papperslösa nämns inte alls.
          </p>
          <p xml:id="i-2KNX49Ljcfku6d6NWktGxN">
            Konsekvensen av beslutet är att en av de mest utsatta och sårbara
            grupperna i samhället ska fortsätta att diskrimineras i vården.
            Gömda barn under 18 år har rätt till sjukvård på samma villkor
            som andra i Sverige men får ofta inte det på grund av oklara rutiner
            i vården och bristfällig kunskap. Flera landsting har redan bestämt
            sig för att ge subventioner till akutsjukvård och annan nödvändig
            sjukvård för de papperslösa. Men olika regler gäller i olika landsting.
          </p>
          <p xml:id="i-WoVcL2gFTxNanXmu3a9HEJ">
            Socialstyrelsen har krävt att regeringen ska utreda frågan, och
            de återkommer till detta i sitt remissvar på promemorian. De har
            särskilt lyft fram att utredningen bör ta hänsyn till Sveriges
            internationella åtaganden på området mänskliga rättigheter.
          </p>
          <p xml:id="i-DXcjZYhrBtAJarX9ZfVRNi">
            Miljöpartiet har tidigare och i olika sammanhang ställt krav
            på att asylsökande och papperslösa ska ha samma tillgång till
            subventionerad hälso- och sjukvård som personer bosatta i landet.
            Bland de papperslösa finns ett antal personer med funktionsnedsättning
            av skilda slag. Hur många har man av naturliga skäl svårt att
            uppskatta. De riskerar att bli dubbelt diskriminerade och utsatta
            genom att inte få tillgång till subventionerad hälso- och sjukvård
            som andra och inte heller sådan vård, rehabilitering och habilitering
            som de behöver utifrån sitt aktuella funktionshinder.
          </p>
          <p xml:id="i-8QRr2jccr4BLfTAGNKDBYn">
            Att ratificera denna konvention stärker än mer skälen att ge
            alla människor i landet samma tillgång till hälso- och sjukvård,
            och vi anser att regeringen därför omedelbart bör återkomma med
            ett lagförslag så att detta görs möjligt. Det ska inte längre
            kunna råda någon tvekan om att de papperslösa, med eller utan
            funktionsnedsättning, ska ha samma rätt till vård som andra i
            vårt land.
          </p>
        </div>
        <div xml:id="i-2YzLbnhuqLzkBB2Fey93Do" type="motSignatures">
          <list xml:id="i-QLtiyu4ZNEon7ZwukXBcg4">
            <item xml:id="i-wfP1wNtT3yGAo33ERHp5R" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-Mvi6hCbfHAJthnQ4F4ypzm" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-QyfK2hL7Qa28J8kBBjzk9Y" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
