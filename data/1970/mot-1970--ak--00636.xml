<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00636">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__636/mot_1970__ak__636-001.pdf"/>
      <fw xml:id="i-RqEhY3uHca5ZNxGsVXa39">
        Motion i Andra kammaren, nr 636 år 1970 11
      </fw>
      <div xml:id="i-A9dRQmrTJikLjqwoEkjk1F" type="motHeader">
        <div xml:id="i-Nt7i2a7xxE2P2fRRhT49c4" type="motTitle"/>
        <div xml:id="i-F8hDULeu7AY1m2XzzAMfEY" type="motSubmissionInfo"/>
      </div>
      <div xml:id="i-K7ppWSywcHmTru95332Nfv" type="motBody">
        <div xml:id="i-Xx5XQhTkngU6h4fp27PEK8">
          <p xml:id="i-15gs7wXNppvEFUecySD8S4">
            Nr 636
          </p>
          <p xml:id="i-5VLSxVRM5w3Eaz7bSh5mQB" type="titleString">
            Av herr Holmberg, om införande av kognatisk tronföljd. (Lika
            lydande med motion nr 540 i Första kammaren)
          </p>
          <p xml:id="i-Fbsdk2YCX18o7bimYxLy52">
            Den konstitutionella monarkin är en värdefull tillgång för vårt
            lands styrelseskick. En monark, som utgör en central, över partierna
            stående person, är av stor betydelse för ett parlamentariskt system.
            Till de grund- läggande och från principiell synpunkt största
            värdena hör att statschefs- ämbetet går i arv inom samma familj.
            För att slå vakt om monarkin och trygga dess framtida ställning
            i vårt land bör enligt min mening kvinnlig arvsrätt till tronen
            införas. Detta förekommer i dag i sex av Europas nio monarkier,
            nämligen i Danmark, England, Grekland, Nederländerna, Luxemburg
            och Spanien, som formellt sett är en monarki med vakant tron.
            Även i Sverige har kvinnlig tronföljdsordning förekommit i olika
            om- gångar under 1500-, 1600- och 1700-talen. Att den icke kom
            att bli be- stående sammanhänger med de delvis negativa erfarenheter
            som gjordes i vårt land och med den principiella kritik som på
            den tiden kunde riktas mot kvinnlig tronföljdsordning: risken
            för att landet genom kvinnlig regents giftermål kunde hamna under
            främmande makt och nackdelen med att ha en kvinnlig regent då
            riket var i krig. Den kritik som förr kunde riktas mot kvinnligt
            regentskap torde inte längre äga någon tyngd. Kvinnlig tronföljd
            bör i stället betraktas som ett naturligt inslag i en modern parlamentarisk
            demokrati med bevarad monarki. Modern kvinnlig tronföljd torde
            lämpligen utformas så, att kvinn- lig medlem av kungahuset dels
            kan bli statschef, dels kan vidarebefordra arvsrätten till legitima
            avkomlingar. Med dessa förutsättningar är tre typer av kvinnlig
            tronföljd tänkbara, nämligen: den fullt kognatiska, där den tidigare
            regentens äldsta barn oavsett kön ärver kronan; den kognatiska
            tronföljden, där döttrar efterträder söner och deras av- komlingar
            i en syskonskara; samt den agnatisk-kognatiska tronföljden, där
            kvinnlig medlem av kunga- huset ärver kronan i det fall dynastin
            saknar manlig medlem som genom män härstammar från stamfadern.
            I de två första typerna av tronföljd har regentens alla barn arvsrätt
            innan denna övergår till vid sidan liggande led och linjer såsom
            regentens
          </p>
          <pb facs="riksdagen-motions-pdf/data/1970/mot_1970__ak__636/mot_1970__ak__636-002.pdf"/>
          <fw xml:id="i-XvpUZpLbRg2FYwHehAcbdj">
            12 Motion i Andra kammaren, nr 636 år 1970
          </fw>
          <p xml:id="i-G4HAiAMLSCDmYX1AhMyYNn">
            syskon och syskonbarn. I den agnatisk-kognatiska tronföljdsordningen
            er- håller kvinnlig medlem av kungahuset arvsrätt till tronen
            först sedan samtliga män som härstammar från män avlidit eller
            eljest förlorat succes- sionsrätt. Denna senare ordning är snarast
            att betrakta som en nödfalls- utväg inom ramen för en i princip
            agnatisk tronföljd. Jag vill förorda att man i vårt land övergår
            till den kognatiska tron- följden. Den ansluter sig tämligen väl
            till svensk tradition på detta om- råde och har under lång tid
            praktiserats i utlandet. England tillämpar denna form alltsedan
            1701, och Danmark införde den så sent som 1953. Den fullt kognatiska
            tronföljden har veterligen inte förekommit i något land och strider
            dessutom mot svensk tradition. Skäl talar däremot för den kogna-
            tiska, som uppfyller önskemålet att tronpretendenten kan uppfostras
            och utbildas för sitt värv. Införande av kvinnlig tronföljd kräver
            ändringar i våra grundlagar, så att giftermålsbestämmelserna för
            prinsar och prinsessor göres likartade och så att det fastslås
            från vilken regent arvsrätten till tronen skall räknas. Införande
            av kvinnlig tronföljd är en naturlig åtgärd i en situation där
            styrelseskicket utgör en sammansmältning av historiskt given monarki
            och modern parlamentarisk demokrati. Inga sakliga skäl kan längre
            åbe- ropas mot att en kvinna bekläder statschefsämbetet. Vår monarki,
            som är fast förankrad hos det svenska folket, bör därför ge utrymme
            också för kvinnliga regenter.
          </p>
          <p xml:id="i-Sx7ytjUvacHmZdfJxshnHN">
            Under hänvisning till vad ovan anförts hemställes,
          </p>
          <p xml:id="i-Noi9Lbsz1hLow1t4yPH6X2">
            att riksdagen i skrivelse till Kungl. Maj:t måtte anhålla att
            grundlagberedningen erhåller uppdrag att utarbeta för- slag till
            de grundlagsändringar som erfordras för att införa kognatisk tronföljd
            i vårt land, dock utan att successionen i första led rubbas.
          </p>
          <p xml:id="i-Ja72emnHGMtpc9yLKbC4m1" type="date">
            Stockholm den 28 januari 1970
          </p>
          <div xml:id="i-D1zSpt6PNzM2KGzRYbDWpk" type="signatureBlock">
            <list xml:id="i-9utnyoDhYytTcLG9m66DZM">
              <item xml:id="i-PZocGXdwidEmpekm1LJ8Y8" who="i-MTA6YhhXtmnmGGwd2tXXRL" type="signature">
                Yngve Holmberg (m)
              </item>
            </list>
          </div>
        </div>
      </div>
    </body>
  </text>
</TEI>
