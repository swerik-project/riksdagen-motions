<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__138/mot_1970__fk__138-001.pdf"/>
      <fw>
        Motion i Första kammaren, nr 138 år 1970 5
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 138
          </p>
          <p>
            Av herr Olsson, Johan, m. fl., om medgivande att igångsätta småhusbyg-
            gen utöver bostadsbyggnadsplan, m. m.
          </p>
          <p>
            (Lika lydande med motion nr 150 i Andra kammaren)
          </p>
          <p>
            De senaste årens debatt visar att lokaliserings- och regionalpolitiken
            omfattats med allt större intresse såväl från de politiska partiernas
            sida som från skilda myndigheter och organisationer. Man har alltmer
            kommit till insikt om att en fortsatt befolknings- omflyttning
            med koncentration till ett fåtal storstadsområden och en motsvarande
            utglesning av bebyggelsen i övriga delar av landet i längden är
            ohållbar. Samhället måste nu vidtaga åtgärder i betydligt ökad
            utsträckning för att uppnå den balans som krävs för att ge människor
            i olika delar av landet rättvisa och likvärdiga levnads- förhållanden.
            Regionpolitiken och dess bedrivande i fortsättningen blir en av
            de stora frågorna vid 1970 års riksdag i anslutning till väntad
            proposition på grundval av 1968 års lokaliseringsutrednings delbetänkande
            ”Lokaliserings- och regional- politik”. Faktorer som har grundläggande
            och långsiktig betydelse för en framgångsrik regionalpolitik är
            bostadssituationen och bostadsbyggandet. En omfattande lokalise-
            ring av företagsamhet till en ort är ju meningslös om inte bostäder
            står att få för den extra personal, ofta i ledande befattningar,
            som erfordras för att företagsam- heten skall komma i gång. Ett
            gott bostadsbestånd är för närvarande den första för- utsättningen
            för att man skall få företagare att satsa på ett område. Likaså
            betyder möjligheterna till en normal sanering av äldre bebyggelse
            mycket för attraktions- kraften och trivseln på orten. Utifrån
            lokaliseringspolitiska bedömningar har hittillsvarande bostadspolitik
            varit klart otillfredsställande. Bristen på bostäder har varit
            hämmande för lokaliserings- verksamheten. På grund av gällande
            kvotreglering av bostadsbyggandet har nytill- skott av bostäder
            ej kunnat ske i önskvärd omfattning. Som exempel kan nämnas Ljusdals
            kommunblock i Gävleborgs län. Planeringsrådet har bedömt behovet
            av nya bostäder till 265 per år för att åstadkomma en erforderlig
            sanering och ersätt- ningsproduktion. Kvottilldelningen har emellertid
            endast varit knappt hälften. I området råder arbetslöshet, varför
            en ökning av bostadsbyggandet ej skulle kräva tillförande av arbetskraftsresurser
            utifrån för att klara det önskvärda programmet. Samma förhållande
            råder också i stort beträffande byggnadsmaterial, varför infla-
            tionsdrivande tendenser ej behöver befaras. Samma förhållande
            som inom Ljusdals- området torde råda inom ett stort antal kommunblock
            av strategisk betydelse i lan- det, vilka bedömts behöva öka eller
            stabilisera sin folkmängd och som är i behov
          </p>
          <pb facs="riksdagen-motions-pdf/data/1970/mot_1970__fk__138/mot_1970__fk__138-002.pdf"/>
          <fw>
            6 Motion i Första kammaren, nr 138 år 1970
          </fw>
          <p>
            av lokaliseringspolitiska åtgärder. Det vore därför rimligt att
            sådana orter finge möj- lighet att öka sitt bostadsbyggande i
            syfte att stimulera tillväxten och sysselsätta arbetskraften.
            I ett senare skede, när sysselsättning kunde beredas i t. ex.
            lokaliserad tillverkningsindustri, kunde en förskjutning tänkas
            från bostadsbyggande till en mera direkt produktiv verksamhet.
            Vi anser att bostadsbyggandet inom stödområdet i huvudsak borde
            ske utan kvot- begränsning vad gäller såväl småhus som flerfamiljshus.
            Om detta anses uteslutet att genomföra på en gång bör det genomföras
            i etapper. Därvid kan man tänka sig att som ett första steg lämna
            småhusbyggandet fritt samt tillämpa en betydligt gene- rösare
            kvottilldelning för flerfamiljslägenheter i de orter som erhåller
            statligt stöd för näringslivets utveckling. Med hänvisnnig till
            det anförda hemställes, att riksdagen måtte 1. besluta att igångsättning
            av småhusbyggen inom det s.k. norra stödområdet får ske utöver
            den bostadsbyggnadsplan som fastställs av riksdagen; 2. i skrivelse
            till Kungl. Maj:t a) uttala sig för en generösare bostadskvottilldelning
            i orter inom stödområdet och inom orter som erhåller statligt
            stöd för näringslivets utveckling, b) anhålla om utredning angående
            möjligheterna att vad gäller dessa orter lämna bostadsbyggandet
            helt fritt utöver de av riks- dagen fastställda planerna.
          </p>
          <p>
            Stockholm den 20 januari 1970
          </p>
          <p>
            Joh. A. Olsson (cp) Olle Eriksson (cp) Sven E. Sundin (cp)
          </p>
        </div>
      </div>
    </body>
  </text>
</TEI>
