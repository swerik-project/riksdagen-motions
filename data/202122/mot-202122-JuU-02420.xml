<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-02420">
  <teiHeader>
    <fileDesc>
      <titleStmt>
        <title>Ökad trygghet i kollektivtrafiken</title>
        <author corresp="i-NDXytJ2sEVrtLhDNxEoc8A">av Ida Drougge (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2420 av Ida Drougge (M)</title>
          <idno type="rdwebb">H9022420</idno>
          <rs type="number">2420</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9022420/text</ref>
          <ref type="dokument_url_html">http://data.riksdagen.se/dokument/H9022420</ref>
          <ref type="dokumentstatus_url_xml">http://data.riksdagen.se/dokumentstatus/H9022420</ref>
          <ref type="docx">http://data.riksdagen.se/fil/8BBD8222-AA96-48F4-B601-266C22EC14CE</ref>
          <ref type="pdf">http://data.riksdagen.se/fil/D25DE7C2-96D2-439C-AE8D-3C62679EED12</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-W3v3rozsCNGzUZVk4NoQka" type="signed"/>
        <correspContext corresp="i-W3v3rozsCNGzUZVk4NoQka">
          <note type="signatory" corresp="i-NDXytJ2sEVrtLhDNxEoc8A"/>
        </correspContext>
        <correspAction xml:id="i-VD9qVB1ZZDF32gTYmm4BHf" type="submitted">
          <date when="2021-10-01"/>
          <time when="18:28:38"/>
        </correspAction>
        <correspAction xml:id="i-KKgYGjKfVFmXu4esnYVmBA" type="reviewed">
          <date when="2021-10-01"/>
          <time when="19:19:31"/>
        </correspAction>
        <correspAction xml:id="i-Y4PCfgCiNuU7DoRNK3mRAr" type="referred">
          <date when="2021-10-14"/>
        </correspAction>
        <correspAction xml:id="i-AHYwSfDb7quZmqtbR3pHbQ" type="assigned">
          <date when="2022-10-05"/>
          <time when="11:43:58"/>
        </correspAction>
        <correspContext corresp="i-AHYwSfDb7quZmqtbR3pHbQ">
          <ref type="assignedTo">Justitieutskottet</ref>
        </correspContext>
        <correspAction xml:id="i-8xNzn5b8vBq3qDs3mpxw5o" type="behandlas_i"/>
        <correspContext corresp="i-8xNzn5b8vBq3qDs3mpxw5o">
          <ref type="uppgift">2021/22:JuU22</ref>
          <ref type="ref_dok_id">H901JuU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU22</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FANhGWbryXbzkPbLmaBWFq" type="motHeader">
        <div xml:id="i-Dn3QaVsaemkEnBgKAuWLke" type="motTitle">
          Motion till riksdagen 2021/22:2420 av Ida Drougge (M) Ökad trygghet
          i kollektivtrafiken
        </div>
      </div>
      <div xml:id="i-AP7gvWy11Yp4XH6FxUYmeM" type="motBody">
        <div xml:id="i-9P746WNCcmU6UY3X4tTjxv" type="motProposal" subtype="förslag">
          <head xml:id="i-9dtKUmykuiPuub76aM515f">
            Förslag till riksdagsbeslut
          </head>
          <list xml:id="i-U5gDedqmthxFWqo27XAMBe" style="ol">
            <item xml:id="i-LD4qHH6yQbGPdSdq4Ex47B">
              Riksdagen ställer sig bakom det som anförs i motionen om att
              öka polisens närvaro i kollektivtrafiken och se över möjligheten
              att återinföra tunnelbanepolis och tillkännager detta för regeringen.
            </item>
            <item xml:id="i-UFvH19Yaj4YkkHucSMvfkV">
              Riksdagen ställer sig bakom det som anförs i motionen om att
              se över möjligheten att återinföra specialutbildade åklagare och
              klotterpoliser och tillkännager detta för regeringen.
            </item>
            <item xml:id="i-4sWqPXszUaDwnPkTfVaSbS">
              Riksdagen ställer sig bakom det som anförs i motionen om att
              teknik och användningen av kameror behöver utvecklas i syfte att
              beivra och fälla brottslingar och tillkännager detta för regeringen.
            </item>
          </list>
        </div>
        <div xml:id="i-5d1maGKdfevTkTQgL4ieYw" type="motContent">
          <head xml:id="i-LcYqPedyLfoRocf2oePXEN" type="h1">
            Motivering
          </head>
          <p xml:id="i-8HbRUf4Q9r9RcBWkeohfvr">
            Det har inte undgått någon att kriminalitet och otryggheten i
            samhället ökat. Alla kan vi nämna en handfull tragiska händelser
            som bitit sig fast i våra hjärtan lite extra. Grova förnedringsrån
            av barn och tonåringar i vårt närområde, pojkarna i Solna som
            torterades en hel natt och mamman med barnet i Malmö som sköts
            på öppen gata. Trygghet för sitt eget liv är en grundläggande
            frihet som agerar som bottenplatta för allt annat i livet. När
            otryggheten brer ut sig naggas vår frihet i kanten. Det gör den
            i stort och smått. Främst såklart för alla brottsoffer, men också
            för övriga vars otrygghet ökar och resulterar i allt från ändrade
            resvanor, inställda joggingturer och stängda butiker. Friheten
            begränsas också indirekt när regioner, kommuner och individer
            tvingas till ökade kostnader för allt ifrån säkerhetsutrustning,
            larm, försäkringspremier samt inte minst genom ökade vårdkostnader
            för skottskador och psykologstöd.
          </p>
          <p xml:id="i-HremXFn17YTWkmML9m6143">
            Enligt Brottsförebyggande rådets (Brå) mätningar har oron över
            att drabbas av brott i Stockholmsregionen legat relativt konstant
            runt 18 procent mellan 2011–2015. Därefter har den ökat, och 2018
            visar Brås mätningar att andelen av befolkningen som känner oro
            för att drabbas av brott har ökat med hela 50 procent. Särskilt
            drabbade är unga kvinnor, och kvälls- eller nattetid känner hela
            sex av tio en rädsla eller oro när de vistas utomhus och i sin
            närmiljö.
          </p>
          <p xml:id="i-37kF5NHLvba1nczijKe9eH">
            Ingen politisk reform löser ensamt dagens kritiska situation.
            För den riktigt grova kriminaliteten behövs kraftiga och nya mönsterbrytande
            åtgärder. För detta har Moderaterna samlade och gemensamma motioner.
            Den här motionen kommer därför att kompletteras med åtgärder som
            utöver dessa också behövs.
          </p>
          <p xml:id="i-F84pHEe8SRhkSyzVpScbo5">
            En vanlig, kanske till och med den vanligaste och första effekten
            av ökad otrygghet är som nämnts ändrade res- och rörelsemönster
            för vanligt och hederligt folk. Där behövs därför åtgärder från
            det allmänna som kan begränsa och hindra just detta. Ett rimligt
            mål bör exempelvis vara att tryggheten i vår gemensamma kollektivtrafik
            ska bestå och helst öka. För att det ska ske behöver våld, droger
            och de andra brott som begås här tryckas tillbaka. Polisens närvaro
            i kollektivtrafiken generellt och tunnelbanan i synnerhet behöver
            öka. Att polisen har hela samhället och alla delar av det som
            sitt bevaknings- och arbetsområde torde vara ganska självklart.
            När platser såsom tunnel­bana, spårväg och bussar exkluderas från
            polisnärvaro, förutom vid specifika utryck­ningar, tenderar narkotika
            och annan brottslighet att söka sig just precis dit, slå rot och
            breda ut sig.
          </p>
          <p xml:id="i-SsbP1S1GJLgeJwKAyVfgHq">
            I vår omvärld finns många städer som upplevt just hur element
            som vill sprida våldets och brottens evangelium söker sig till
            städernas nav för liv och rörelse. Inte sällan kollektivtrafiken.
            Till en början i syfte att gömma sig bland folk i stort, men snart
            med mål att synas, markera revir och ta över.
          </p>
          <p xml:id="i-X3JYLbVFTqrgWjriazbTF1">
            Tunnelbanepolisens återupprättande är därför en stor byggkloss
            i vårt gemensamma säkerhetsarbete som saknas idag. För ett par
            decennier sedan patrullerade ett par hundra poliser särskilt nere
            i och omkring tunnelbanan, idag finns i praktiken inte några kvar.
          </p>
          <p xml:id="i-Qq9Z3zcSkUgan2PPdeQnBL">
            Erfarenheter från New York visar dock att detta vore effektivt
            att återinföra. Där sågs länge mellan fingrarna när det gällde
            småbrott, klotter och skadegörelse. Det gav brottsligheten möjlighet
            att slå rot och tunnelbanans stationer blev bas för gängbild­ningar,
            droghandel och allt grövre brott. Vanliga människor kom snart
            att välja bort tunnelbanan, stationerna och deras kringliggande
            stadsmiljöer. Följden blev en till­tagande förslumning av hela
            stadsdelar.
          </p>
          <p xml:id="i-PKJZV4gPoAbfe136rt58Jm">
            Det tog årtionden för New York och dess invånare att återta sin
            tunnelbana och de offentliga rum som omger den. Den utvecklingen
            får inte riskeras här. Därför krävs att vi på allvar ser vad otryggheten
            gör med vår stad, erkänner problemen och nu agerar med kraft för
            att trycka tillbaka den brottslighet som försöker vinna mark.
          </p>
          <p xml:id="i-Cgn2HtXqTPazz5SJkE3saU">
            Ordningsvakter, väktare och särskilda tågvärdar försöker idag
            fylla denna trygghets­funktion för resenärerna i kollektivtrafiken.
            Men för att ytterligare öka tryggheten i kollektivtrafiken behöver
            vi också ha poliser som särskilt vistas i tunnelbanan och kollektivtrafiken.
            Riksdagen behöver därför tillkännage för regeringen att tunnelbane­polisen
            ska återinföras.
          </p>
          <p xml:id="i-GPFJBXwuwoernoqP6nKVMq">
            Kollektivtrafiken agerar inte enbart som brottsplats utan även
            som transportmedel och flyktväg för kriminella. Inte minst i samband
            med det fruktansvärda terrordådet på Drottninggatan blev detta
            uppenbart. Därför behövs även fler trygghetskameror. Även en utveckling
            av kamerornas funktioner samt metoder för dess användning behöver
            utredas och övervägas. Kan exempelvis polis och annan personal
            i kollektivtrafiken även få slå på ljudupptagning via kroppskameror
            i hotfulla situationer? Hur kan samma kroppskamera användas för
            att i fler fall än idag även fungera som bevismaterial? Situationen
            idag är nämligen den att fastän allt fler poliser, ordningsvakter
            samt biljettkontrollanter har kroppskameror så används kamerornas
            material som bevisning endast undantagsvis, enligt en studie från
            Brå. Kamerorna fyller visserligen en viktig förebyggande och trygghetsskapande
            funktion, men självklart behöver deras potential att även bidra
            med bevisning användas. Samma studie pekar på bristande riktlinjer
            och utbildning i hur kamerorna bäst används, som en av orsakerna
            till detta.
          </p>
          <p xml:id="i-Y3twq2UEoWeanWCFcbVM1c">
            Slutligen utgör även arbetet mot nedskräpning, klotter och skadegörelse
            ett viktigt arbete för att öka tryggheten och skapa trivsel i
            kollektivtrafiken. Klotterkostnaderna uppgår bara i Stockholms
            kollektivtrafik årligen till över 100 miljoner kronor. Tidigare
            har det funnits klotterspecialutbildade poliser och åklagare,
            men dessa har idag för­svunnit, och vi ser samtidigt hur kostnaderna
            och polisanmälningarna för klotter och skadegörelse ökar. Därför
            behöver vi även poliser och åklagare med god kunskap i frågorna.
          </p>
        </div>
        <div xml:id="i-QCQMcAQRQ8W6qtxZdDWtbW" type="signatureBlock">
          <list xml:id="i-Tr45JdVW2bjTUf7DTU5AAD">
            <item xml:id="i-9VLxGZNjN8EiNQKmc4tKZq" type="signature">
              Ida Drougge (M)
            </item>
          </list>
        </div>
      </div>
    </body>
  </text>
</TEI>
