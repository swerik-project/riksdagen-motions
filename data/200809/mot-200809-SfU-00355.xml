<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SfU-00355">
  <teiHeader>
    <fileDesc>
      <titleStmt>
        <title>Opt-out-möjligheter i socialförsäkringssystemet</title>
        <author corresp="i-7BVrTrBc6AJDkYa3WEfLxy i-U4pHk2tFdyZvzTiVobxoV7">av Jan R Andersson och Anna Tenje (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Opt-out-möjligheter i socialförsäkringssystemet</title>
          <idno type="rdwebb">GW02Sf355</idno>
          <rs type="number">Sf355</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GW02Sf355/text</ref>
          <ref type="dokument_url_html">http://data.riksdagen.se/dokument/GW02Sf355</ref>
          <ref type="dokumentstatus_url_xml">http://data.riksdagen.se/dokumentstatus/GW02Sf355</ref>
          <ref type="doc">http://data.riksdagen.se/fil/0D09AAC5-7976-4876-B725-45634DBB1A35</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-U4pHk2tFdyZvzTiVobxoV7</idno>
            <name>Anna Tenje</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UrZy7Li1ERKnJrqnB916DJ" type="signed"/>
        <correspContext corresp="i-UrZy7Li1ERKnJrqnB916DJ">
          <note type="signatory" corresp="i-7BVrTrBc6AJDkYa3WEfLxy"/>
          <note type="signatory" corresp="i-U4pHk2tFdyZvzTiVobxoV7"/>
        </correspContext>
        <correspAction xml:id="i-NywedU7kS17PsQL5HNHkxC" type="numbering">
          <date when="2008-10-08"/>
        </correspAction>
        <correspAction xml:id="i-DdeBKGiufQbsjT4SSzom17" type="submission">
          <date when="2008-10-07"/>
        </correspAction>
        <correspAction xml:id="i-EumNoLJvUxU9UbyY9j8gLH" type="transfer">
          <date when="2008-10-06"/>
        </correspAction>
        <correspAction xml:id="i-HX6nugEvCP1swkNEP6VDuK" type="assigned"/>
        <correspContext corresp="i-HX6nugEvCP1swkNEP6VDuK">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DgXL4NptdzNXkiuZRnbWzs" type="motBody">
        <div xml:id="i-UrfBTA7kQWy27RjtMUjhzp" type="motProposal" subtype="förslag">
          <head xml:id="i-R425MrtL7jtk1mkshGvmBk">
            Förslag till riksdagsbeslut
          </head>
          <p xml:id="i-QB1EgKjTUFLwwwA1pFHztc">
            Riksdagen tillkännager för regeringen som sin mening vad som
            anförs i motionen om att reformera trygghetssystemen genom införande
            av en opt-out-möjlighet i socialförsäkringssystemen.
          </p>
        </div>
        <div xml:id="i-HKRnoDbWDBWRANYkZ5AoEx" type="motContent">
          <head xml:id="i-J5cda1FuBaDZhH6HmSKdxy" type="h1">
            Motivering
          </head>
          <p xml:id="i-6L9ZV2UTEXNmuy8VEhnqQ1">
            Det finns ett tydligt problem med de svenska trygghetssystemen
            de har i huvudsak utformats för anställda. Företagare omfattas
            så klart också av socialförsäkringarna, men ofta har de svårt
            att dra nytta av dem. För att göra det enklare och roligare att
            starta och driva företag krävs det att försäkringssystemen anpassas
            mer för företagare och att flexibiliteten ökar.
          </p>
          <p xml:id="i-UQQHFKS2ngNpdbWZWrJ4mq">
            Ser man till antalet företagare i Sverige så är det förhållandevis
            få jämfört med många andra länder. Dessutom har andelen företagare
            sjunkit under de senaste tio åren medan trenden varit positiv
            i övriga Europa. Det finns starka skäl till att tro att det svenska
            socialförsäkringssystemet utgör en orsak till det svaga företagandet.
          </p>
          <p xml:id="i-HPFatFCJT4UcxJeATK3MiT">
            Statistik från SCB:s arbetskraftsundersökningar AKU visar tydligt
            på just detta. Skillnaderna är markanta. Både manliga och kvinnliga
            företagare har betydligt lägre sjukfrånvaro än anställda. Kvinnliga
            företagare tar bara ut hälften av den föräldraledighet som kvinnliga
            anställda tar ut. Anställda män tar ut tre gånger mer föräldraledighet
            än manliga företagare. Även när det gäller vård av sjukt barn
            är skillnaderna anmärkningsvärda. Trots att kvinnor generellt
            är hemma för vård av sjukt barn i betydligt större utsträckning
            än män är faktiskt kvinnliga företagare hemma för vård av barn
            i mindre utsträckning än anställda män. Företagare får också lägre
            dagpenning från arbetslöshetsförsäkringen än anställda. De är
            dessutom inte minst arbetslösa i lägre utsträckning än anställda.
          </p>
          <p xml:id="i-2j4yMExMBtuxQb17PdZ56D">
            En anledning till detta är det faktum att systemen fungerar bäst
            för personer med över tid jämnt fördelade inkomster. För många
            företagare varierar inkomsterna kraftigt under olika delar av
            året och beroende på om företaget är nystartat eller väletablerat.
            För en ensamföretagare som har en presentbutik är det ofta betydligt
            allvarligare att vara sjuk i december än i september, samtidigt
            som ersättningen är densamma.
          </p>
          <p xml:id="i-BVvZ2sz6K4nYiT9Bk8C4TW">
            Problemen finns också i arbetslöshetsförsäkringen. Många gånger
            försöker företagarna rädda sina företag genom att inte ta ut någon
            lön under den sista perioden före konkurs eller nedläggning. Det
            betyder att ersättningen från a-kassan därför blir mycket låg.
          </p>
          <p xml:id="i-kqvRqRZ5SjaurDpxx2FRR">
            För många företagare är det alltså svårt att vara frånvarande
            från sina arbeten som företagare även om de skulle få kompensation
            för sina uteblivna löneinkomster. Kunder kan förloras vid både
            kort- och långvarig frånvaro. Dessutom måste en frånvarande företagare
            täcka andra kostnader än sig egen lön. Det kan gälla räntor på
            lån, telefoni, leasingavtal och lokalhyror.
          </p>
          <p xml:id="i-EVnGZmQvz2VW3RuXvqhYyh">
            I praktiken leder det till att många företagare finansierar ett
            försäkringssystem som de inte har någon praktisk möjlighet att
            använda.
          </p>
          <p xml:id="i-NqMX9cyEVULsfuy3VGafxi">
            Dessa brister i socialförsäkringsskyddet kan vara en orsak till
            att alltför få väljer att bli företagare. Det är synd. Företagande
            och entreprenörskap är viktiga drivkrafter för ekonomin, både
            när det gäller innovationer och jobbskapande.
          </p>
          <p xml:id="i-4jjkTke7MpLKGb5BuVFVdm">
            Det finns flera olika alternativ för att komma till rätta med
            detta. Ett alternativ är att de nuvarande möjligheterna till val
            av karenstid i sjukförsäkringen utökas, i utbyte mot mer betydande
            avgiftsminskningar. Fördelen med ett sådant vägval är att den
            enskilde företagaren får möjlighet att anpassa sitt eget försäkringsskydd.
            I Sverige erbjuds företagare en begränsad möjlighet att utöka
            sin karens i sjukförsäkringen, till antingen 3 eller 30 karensdagar.
            Detta innebär en avgiftssänkning med 1,75 respektive 2,62 procent.
            Om denna möjlighet utökas till även andra försäkringssystem öppnas
            möjligheter för större avgiftssänkningar. Det kan gälla till exempel
            arbetslöshetsförsäkring eller föräldraförsäkring.
          </p>
          <p xml:id="i-BsToLqFGS9W3NoPXaBppVE">
            Ett annat förslag är att förändra grunderna för hur ersättningen
            från a-kassan beräknas. Istället för att räkna på den genomsnittliga
            inkomsten för de senaste åren skulle ersättningen kunna baseras
            på det bästa av de fem senaste åren. På detta sätt skulle företagare
            inte längre straffas för att de försökt rädda företaget genom
            att inte ta ut någon lön strax före arbetslöshetsperioden.
          </p>
          <p xml:id="i-LfcBZAETQB5cr8jYXiZSbd">
            Likaså skulle det kunna göras förändringar i föräldraförsäkringen
            och ges större möjligheter att använda försäkringen för att betala
            andra som passar barnen när de är sjuka.
          </p>
          <p xml:id="i-4gBqvTLvuyQETPXyR3AuNd">
            Samtidigt finns det mycket som talar för att sådana förändringar
            inte är tillräckliga. En utväg skulle därför vara att istället
            acceptera att riskerna är större för företagare än för anställda.
            Detta kan, som diskuteras ovan, exempelvis göras genom att företagare
            tillåts välja om de vill stå utanför socialförsäkringssystemet
            genom att införa möjlighet till så kallad opt-out, det vill säga
            att frivilligt lämna de gemensamma försäkringssystemen och istället
            teckna privata försäkringar. Sådana system finns idag i till exempel
            Storbritannien och Irland. Fördelen med detta förslag är att företagarna
            lättare skulle kunna spara ihop till sina egna trygghetslösningar.
            Dessutom skulle det innebära att förutsättningarna för att utveckla
            nya företagaranpassade trygghetsförsäkringar förbättrades.
          </p>
          <p xml:id="i-2ogSpJkCqZ1mWb7Y4hRBk7">
            Det finns all anledning att göra det mindre kostsamt att lämna
            sin anställning för att försörja sig som företagare. Ju flexiblare
            och trygga de olika socialförsäkringarna är, privata och offentliga,
            desto fler kommer att våga ta steget och bli företagare. Därför
            bör möjligheten till opt-out från socialförsäkringssystemen ses
            över.
          </p>
        </div>
        <div xml:id="i-UGDHhypWALPx3LNhsKLvYD" type="motSignatures">
          <list xml:id="i-5K46Fm5Ap98P8wYMCbeRBi">
            <item xml:id="i-MamADM6HJRFhmjWmHaTB9T" who="i-7BVrTrBc6AJDkYa3WEfLxy">
              Jan R Andersson (m)
            </item>
            <item xml:id="i-4XLs3f6EnxqcCyyMKUXaNe" who="i-U4pHk2tFdyZvzTiVobxoV7">
              Anna Tenje (m)
            </item>
          </list>
        </div>
      </div>
    </body>
  </text>
</TEI>
