<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-ubu-00837">
  <teiHeader>
    <fileDesc>
      <titleStmt>
        <title>Humanioras ställning</title>
        <author corresp="i-BbWhKN8LYooYPeK77uLHBD">Per Unckel m. fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Humanioras ställning</title>
          <idno type="rdwebb">G902ub837</idno>
          <rs type="number">ub837</rs>
          <orgName type="comitteeAbbreviation">ubu</orgName>
          <ref type="dokument_url_text">http://data.riksdagen.se/dokument/G902ub837/text</ref>
          <ref type="dokument_url_html">http://data.riksdagen.se/dokument/G902ub837</ref>
          <ref type="dokumentstatus_url_xml">http://data.riksdagen.se/dokumentstatus/G902ub837</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BbWhKN8LYooYPeK77uLHBD</idno>
            <name>Per Unckel</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-WtVUiHZh5LgiVdShZaxhhB</idno>
            <name>Birgitta Rydle</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-d6dsey4EPVNLzi1U5nkWV</idno>
            <name>Göran Allmér</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-ENka9fRWC7HrGDQTU4F2ah</idno>
            <name>Birger Hagård</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-McV8uzEvZdxJephaZbqN9X</idno>
            <name>Anders G Högmark</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9msUCw725vKguNSQS4ikv4</idno>
            <name>Hans Dau</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>Rune Rydén</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X8EDSKeq4wyBabKfzV1Bx2" type="signed"/>
        <correspContext corresp="i-X8EDSKeq4wyBabKfzV1Bx2">
          <note type="signatory" corresp="i-BbWhKN8LYooYPeK77uLHBD"/>
          <note type="signatory" corresp="i-WtVUiHZh5LgiVdShZaxhhB"/>
          <note type="signatory" corresp="i-d6dsey4EPVNLzi1U5nkWV"/>
          <note type="signatory" corresp="i-ENka9fRWC7HrGDQTU4F2ah"/>
          <note type="signatory" corresp="i-McV8uzEvZdxJephaZbqN9X"/>
          <note type="signatory" corresp="i-9msUCw725vKguNSQS4ikv4"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_ub_837/mot_198586_ub_837-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:Ub837
          </p>
          <p>
            Per Unckel m. fl. (m) Humanioras ställning
          </p>
          <p>
            Mot. 1985/86 Ub837—840
          </p>
          <p>
            Varje samhälle som vill göra anspråk på att vara ett kultursamhälle
            måste vårda och stödja den humanistiska bildningen. Om inte detta
            sker förflackas människors tillvaro. Kunskap om och inlevelse
            i historia och kulturarv medverkar till personlig tillfredsställelse.
            Det svenska samhället har på flera plan och under lång tid försummat
            att ge humaniora i dess vidaste bemärkelse det utrymme som är
            nödvändigt. Den humanistiska forskningen och utbildningen har
            blivit styvmoderligt behand- lade både vid universiteten och i
            ungdomsskolan. Bristerna i skolan är särskilt allvarliga. Får
            inte eleverna tidigt en grundläggande förståelse för humanioras
            betydelse går snart nog den breda basen för kultursamhället förlorat.
            ”Det allvarligaste hotet mot humanismens framtid i Sverige kommer
            kanske från dagens skolpolitik”, framhåller Jean-Francois Battail,
            professor vid universitetet i Uppsala och med lång erfarenhet
            av svensk lärarutbildning och lärarfortbildning (Tvärsnitt 1985/3).
            Inom ungdomsskolan har de humanistiska ämnenas betydelse reducerats
            i kursplanerna. Det gäller såväl religionskunskap som historia.
            Geografi utgör inte längre ens ett självstän- digt ämne. Ämnet
            svenska har utvecklats till ett egendomligt lapptäcke, där alla
            möjliga moment ingår, men där tillräcklig tid saknas för det väsentligaste
            — behandling av det svenska språket och litteraturkunskap. Filosofiämnets
            betydelse i gymnasieskolan har ifrågasatts under senare tid. Risken
            är stor för att ämnet helt försvinner. Kunskaper i latin och grekiska
            blir alltmer sällsynta. Den klassiska bildningen riskerar att
            snart vara praktiskt taget utdöd i Sverige. Möjligen kommer den
            att leva ett förtvinat liv på några små isolerade öar vid ett
            par av våra universitet. Men hur skall antiken och medeltiden
            kunna studeras av människor, som saknar t.o.m. elementära historiska
            kunskaper? Hela vårt kulturarv hotas. I samma negativa riktning
            har de senaste tio årens förändringar inom den högre utbildningen
            och forskningen verkat. I synnerhet den yrkesbaserade linjeindelningen,
            som introducerades genom 1977 års ss. k. högskoleform, har blivit
            ett allvarligt hot mot flera viktiga humanistiska ämnen vid universi-
            teten. Linjeindelningen utarmar framför allt de ämnen som inte
            har en omedel- bar anknytning till vad som anses vara arbetsmarknadens
            krav. En snabb åderlåtning av de humanistiska ämnenas utvecklingsmöjligheter
            har kunnat iakttas, inte minst de senaste åren. De ekonomiska
            resurserna har genom linjernas krav styrts till andra ämnen. Vissa
            samhällsvetenskapliga ämnen
          </p>
          <p>
            1 Riksdagen 1985/86.3 saml. Nr Ub837-840
          </p>
          <pb facs="riksdagen-motions-pdf/data/198586/mot_198586_ub_837/mot_198586_ub_837-002.pdf"/>
          <p>
            befinner sig i samma situation. Nedrustningen på lärarutbildningens
            område, som riksdagen påskyndade genom beslutet om en ny lärarutbildning
            förra året, kan väntas ytterligare förstärka de negativa effekterna
            för humanioras vidkommande. I en nyligen utgiven UHÄ-rapport,
            Humanisternas pengar — resursläget vid de humanistiska fakulteterna
            av Bengt Streijffert (UHÄ-rapport 1986:2), bestyrks ytterligare
            de tendenser som vi redovisat. Humanisterna har missgynnats av
            det nya anslagssystemet, konstaterar utredaren. De saknar ett
            ”eget” grundutbildningsanslag, vilket får negativa konsekvenser
            för petitaarbetet. ”Uppsplittringen”, säger Streijffert, ”av en
            tidigare väl sammanhållen värld i ett antal anslag med ändamål
            man inte helt kan identifiera sig med har lett till en känsla
            hos humanisterna att man inte längre behärskar ”sina” anslag som
            före 1977/78 eller som tekniker eller medicinare gör nu. Man kan
            inte heller helt identifiera sig med ändamålen för anslagen vilket
            allt lett till en viss frustration inför systemet och åsikten
            att allt blir sämre och sämre och att byråkratin tar över.” (s.
            54). I rapporten konstaterades också, att grundutbildningsanslagens
            utveckling — och då särskilt LIE-anslagets — har varit negativ.
            ”Resursnivån”, heter det, ”på verksamheter finansierade av LIE-anslaget
            är vid flera av universiteten avsevärt lägre än inom motsvarande
            verksamheter finansierade av andra anslag. Utan subventioner från
            fakultetsanslag och sektorsanslag skulle de enstaka kurserna inte
            kunna finansieras” (s. 55). Anslagen till den humanis- tiska verksamheten
            har inte följt med i utvecklingstakten, sägs det vidare. Därmed
            har den tidigare balansen mellan anslag och verksamhet kommit
            att rubbas, vilket yttrar sig i minimala resurser till driften,
            mycket litet utrymme för innovationer samt låsning av tjänsterna.
            För att förbättra situationen för den humanistiska verksamheten
            vid universiteten föreslår utredaren bl. a. en ny anslagskonstruktion,
            som skulle innebära att varje universitet får ett ”humanistanslag”,
            vari också LIE- anslaget skulle ingå. Han förutsätter därvid att
            LIE-anslaget räknas upp till en nivå motsvarande sektorsanslaget.
            Vi förutsätter att den av utbildningsde- partementet aviserade
            översynen av anslagssystemet också innefattar att man närmare
            penetrerar dessa problem och snarast lämnar förslag till riksdagen.
            Regeringen bör däremot omedelbart kunna ta positiv ställning till
            ett annat förslagi nämnda UHÄ-rapport, som lyder: ”Stärk banden
            mellan humaniora och ämneslärarutbildningarna. Ämneslärarutbildningarna
            är en förutsätt- ning för vissa stora humanistiska ämnens fortlevnad.
            Skolan skapar också genom lektoraten en nödvändig arbetsmarknad
            för forskarutbildade huma- Wister”. (s: 57). En ofta återkommande
            fråga gäller nyttan av humaniora. Det är som professor Tore Frängsmyr
            framhåller ”inget fel att använda nytta i detta sammanhang, men
            det får inte enbart begränsa sig till ekonomisk nytta. Människan
            har nytta av kunskap, insikt och förståelse; det skapar förhopp-
            ningsvis klokare medborgare, kanske också lyckligare människor...
            Huma- niora har ofta satts som motpol till naturvetenskap/teknik.
            Det är därför viktigt att slå fast”, skriver Frängsmyr vidare,
            ”att naturvetare-tekniker och humanister kompletterar varandra,
            att de har olika kompetens. Vi tjänar
          </p>
          <p>
            Mot. 1985/86 Ub837
          </p>
          <pb facs="riksdagen-motions-pdf/data/198586/mot_198586_ub_837/mot_198586_ub_837-003.pdf"/>
          <p>
            inget på att dela upp kunskaperna i hierarkier, vi måste se deras
            olika fält som varandra kompletterande element i den stora kartläggning
            som ytterst utgörs av en världsbild: Gud, Naturen och Människan”
            (Tvärsnitt 1985/1). Humanioras och den humanistiska verksamhetens
            negativa utveckling under senare tid svarar dessbättre inte mot
            något motsvarande negativt intresse hos människor. Tvärtom kan
            i takt med statsmakternas ökade kallsinnighet i stället noteras
            ett starkt ökande intresse i samhället för humanistiska ämnesområden.
            Ett uttryck för detta var humanistdagarna vid Sveriges universitet
            och högskolor förra året. Dessa blev en stor framgång och samlade
            stora skaror av lärare, studenter och ”vanliga” människor. Det
            finns anledning tro att dessa humanistdagar kom att fungera som
            ett slags katalysatorer för en djupare känsla hos många människor.
            Många känner oro för att det historiska perspektivet krymper.
            Människan — och inte minst den unga människan — vill veta något
            om hur och varför samhället ser ut som det gör. Hon vill veta
            varifrån och från vilken miljö hon kommer och vilka hennes betingelser
            är. Hon behöver hjälp att i ett historiskt perspektiv lära sig
            vem hon är och vad som har skapat hennes nuvarande tillvaro. Det
            finns också ett stort behov av humanister för att främja den internationalisering,
            som statsmakterna och UHÄ så ofta och gärna talar om. Det behövs
            övergripande perspektiv för att hindra snäva synsätt, som tvingar
            in verkligheten i fållor och teoretiska konstruktioner, tolkade
            enbart ur svensk synvinkel och med högst tidsbundna observationer.
            Vi föreslog redan förra året att ett samlat program skulle utarbetas
            för att förstärka den humanistiska utbildningen och forskningen
            på alla plan. Situationen har inte förbättrats, snarare tvärtom.
            Vi för därför på nytt fram våra krav. Det program som sålunda
            bör utarbetas bör bl. a. ta upp följande frågor: e Historieämnets
            ställning i grundskolan och gymnasieskolan e Litteraturstudiernas
            och språkens plats och omfattning i grundskolan och gymnasieskolan
            e Effekterna för de humanistiska ämnenas utvecklingsmöjligheter
            av uni- versitetsutbildningens linjeindelning e De klassiska språkens
            ställning och åtgärder för att bevara och vidareut- veckla den
            klassiska bildningen e Den humanistiska forskningens arbetsvillkor,
            vari inbegrips en förstärk- ning av bibliotekens resurser. Det
            föreslagna programmet bör utarbetas skyndsamt. Förslag bör föreläg-
            gas riksdagen under nästa riksmöte. Riksdagen bör emellertid redan
            nu fatta beslut om dels en förstärkning av det humanistiska och
            samhällsvetenskapliga forskningsrådets resurser, vilket vi föreslår
            i vår budgetmotion (1985/86:Ub838), dels hos regeringen begära
            åtgärder för att stärka banden mellan humaniora och ämneslärarutbild-
            ningen.
          </p>
          <p>
            Mot. 1985/86 Ub837
          </p>
          <pb facs="riksdagen-motions-pdf/data/198586/mot_198586_ub_837/mot_198586_ub_837-004.pdf"/>
          <p>
            Hemställan Mot. 1985/86
          </p>
          <p>
            37 Med hänvisning till vad som ovan sagts hemställs UPB
          </p>
          <p>
            1. att riksdagen hos regeringen begär ett program för förstärkning
            av humanioras ställning, 2. att riksdagen som sin mening ger regeringen
            till känna vad som i motionen anförts om åtgärder för att stärka
            sambandet mellan humaniora och ämneslärarutbildningen.
          </p>
          <p>
            Stockholm den 27 januari 1986
          </p>
          <p>
            Per Unckel (m)
          </p>
          <p>
            Birgitta Rydle (m) Göran Allmér (m) Birger Hagård (m) Anders
            G Högmark (m) Hans Dau (m) Rune Rydén (m)
          </p>
        </div>
      </div>
    </body>
  </text>
</TEI>
