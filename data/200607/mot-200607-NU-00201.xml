<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00201">
  <teiHeader>
    <fileDesc>
      <titleStmt>
        <title>WTO och internationell handel</title>
        <author corresp="i-991obiMTz36s9V7z3YpuZk">av Gunilla Wahlén m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>WTO och internationell handel</title>
          <idno type="rdwebb">GU02N201</idno>
          <rs type="number">N201</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N201/text</ref>
          <ref type="dokument_url_html">http://data.riksdagen.se/dokument/GU02N201</ref>
          <ref type="dokumentstatus_url_xml">http://data.riksdagen.se/dokumentstatus/GU02N201</ref>
          <ref type="doc">http://data.riksdagen.se/fil/0D3F1CA1-4500-46EE-AC89-059F67AC03D0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WjFNDBN9nhTRbdxBrHPEYq" type="signed"/>
        <correspContext corresp="i-WjFNDBN9nhTRbdxBrHPEYq">
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-6ifDjXU1zckuw8TUDzN4Ey" type="referral">
          <date when="2006-11-07"/>
        </correspAction>
        <correspAction xml:id="i-HERghhhWd8dQRNCDQT5ftq" type="dismissal">
          <date when="2006-11-07"/>
        </correspAction>
        <correspAction xml:id="i-FrpeW6h6jdS3TyAKGqcWWW" type="submission">
          <date when="2006-10-31"/>
        </correspAction>
        <correspAction xml:id="i-FoGGho7MNKbZaBKfsJGZ5k" type="numbering">
          <date when="2006-10-27"/>
        </correspAction>
        <correspAction xml:id="i-TzoiHJYCPcS9LbECDqtNSj" type="transfer">
          <date when="2006-10-26"/>
        </correspAction>
        <correspAction xml:id="i-SGB1YdifV1drA1uCPDGLz8" type="assigned"/>
        <correspContext corresp="i-SGB1YdifV1drA1uCPDGLz8">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XrAR6G2xRzakdzY9G2Hoo3" type="motBody">
        <div xml:id="i-5VYt1cERVzBsn45h29Fvty" type="motProposal" subtype="förslag">
          <head xml:id="i-NVuGd8jqMJ3zYnQcty1jsv">
            1 Förslag till riksdagsbeslut
          </head>
          <list xml:id="i-G3iWXiBHoZzNHttMMDgAao" style="ol">
            <item xml:id="i-3DZwP1abMwrQCCJ1zyodVv">
              Riksdagen tillkännager för regeringen som sin mening vad i motionen
              anförs om att Sverige bör verka för att utvärderingar och konsekvensanalyser
              av sociala, ekonomiska och miljömässiga effekter av en avreglering
              av handeln med tjänster utförs innan ytterligare krav på avregleringar
              genomförs.
            </item>
            <item xml:id="i-Y2bpqzRAw3w5JHFC8ZJnM1">
              Riksdagen tillkännager för regeringen som sin mening vad i motionen
              anförs om att regeringen årligen bör rapportera till riksdagen
              om utvecklingen inom den internationella handeln och om Sveriges
              ställningstaganden i frågor som rör WTO och handel.
            </item>
            <item xml:id="i-VuGdK3Tny8nPWdH6mmh3Hw">
              Riksdagen tillkännager för regeringen som sin mening vad i motionen
              anförs om att regeringen bör verka för att både Sveriges och EU:s
              positionspapper kring internationella handelsregler revideras
              och uppdateras samt att denna process sker offentligt.
            </item>
            <item xml:id="i-L9VNFD9vo8GoXorb4S4f2t">
              Riksdagen tillkännager för regeringen som sin mening vad i motionen
              anförs om att regeringen årligen bör anordna en offentlig hearing
              med anledning av hur Sverige agerat och kommer att agera i EU
              och i andra internationella sammanhang när det gäller WTO och
              handel.
            </item>
            <item xml:id="i-KCT1pWaR3DTQasEAKTcbzx">
              Riksdagen tillkännager för regeringen som sin mening vad i motionen
              anförs om att regeringen i EU och WTO bör driva krav på att handelsavtal
              måste utformas och utvärderas utifrån millenniemålen om fattigdomsbekämpning,
              hälsa och mänskliga rättigheter. 1
            </item>
            <item xml:id="i-8KKfeWA1fip4YhY4Hi1j6P">
              Riksdagen tillkännager för regeringen som sin mening vad i motionen
              anförs om att regeringen ska verka för att WTO-avtalen och deras
              genomförande inte får stå i konflikt med eller motverka främjandet
              av fattiga människors tillgång till läkemedel.
            </item>
            <item xml:id="i-TCoTNSw1e5x4pxXT8CzHrk">
              Riksdagen tillkännager för regeringen som sin mening vad i motionen
              anförs om att Sverige bör verka för att problemet kring begränsningen
              med tvångslicensieringen får en lösning som innebär att även de
              fattigaste utvecklingsländerna kan säkerställa en god tillgång
              till läkemedel.
            </item>
            <item xml:id="i-LtZgWRqZqvnknsGG8QpMJ7">
              Riksdagen tillkännager för regeringen som sin mening vad i motionen
              anförs om att Sverige i WTO och i EU bör verka för att alkohol
              inte ska ingå i multilaterala handelsavtal.
            </item>
            <item xml:id="i-KQZdfhPNCCVBAryJjkZTwX">
              Riksdagen tillkännager för regeringen som sin mening vad i motionen
              anförs om att Sverige i internationella sammanhang bör initiera
              en diskussion om hur tvistlösning mellan WTO och miljökonventionerna
              ska hanteras och föreslå att det utreds om Internationella domstolen
              i Haag kan vara ett lämpligt forum för att lösa tvister som rör
              motsättningar mellan WTO och multilaterala miljökonventioner.
              1
            </item>
          </list>
          <p xml:id="i-4UWsrZi64vLpWaeYUpMUX9">
            1 Yrkandena 5 och 9 hänvisade till UU.
          </p>
        </div>
        <div xml:id="i-7JYYo7vcsGVL85ZUrRRfPT" type="motContent">
          <head xml:id="i-6DhFq3XHDv8dNE4oSoAkoB" type="h1">
            WTO och internationell handel
          </head>
          <head xml:id="i-FojkULJXjYT8T7eByMxFqD" type="h1">
            2 Handel är bra, men ej ett mål i sig
          </head>
          <p xml:id="i-Mxy5SnUCXRg3XzLtC1uUFE">
            Människor som handlar med varandra är inget nytt. Likaså är handeln
            mellan länder inget nytt. Handeln är en organiserad köpenskap
            med försäljning av varor och tjänster. Den kan uppstå då det finns
            ett behov av att erhålla en vara eller en tjänst som inte produceras
            i ett specifikt område (t.ex. mellan länder). Det kan vara för
            att det inte är möjligt att producera den i ett land, eller att
            ett land har en högre kvalité av produkt eller att det uppstått
            specialiseringar mellan länder. Detta är i sig inget märkvärdigt,
            utan utgör en viktig del i utbytet och kontakterna mellan människor
            över hela världen.
          </p>
          <p xml:id="i-XcN9eEbk4WNSws4dZJmBXH">
            Även om handel mellan länder är viktig kan den aldrig betraktas
            som en rättighet som kan ske till vilket pris som helst. Handel
            som inte är vare sig socialt eller ekologiskt hållbar kan inte
            försvaras. De flesta har t.ex. inga problem med att avvisa handel
            med människor, även om det tyvärr förekommer att unga flickor
            säljs som slavar till rikare länder. Vänsterpartiet anser att
            internationella handelsfrågor skall genomsyras av ett socialt
            perspektiv, ett ekologiskt perspektiv och ett jämställdhetsperspektiv.
          </p>
          <p xml:id="i-GvsuLPnjC729PsGtTyKKYr">
            Det sociala perspektivet tar sin utgångspunkt i att internationell
            handel måste medverka till att människors hälsa förbättras, fattiga
            människor får tillgång till läkemedel, barn har möjlighet att
            utvecklas som barn, fattigdomen minskar, livsmedelsförsörjningen
            tryggas i alla länder och att dricksvatten är tillgängligt även
            för fattiga människor.
          </p>
          <p xml:id="i-6oRpTPVpYenhXByNFfDXjs">
            Det ekologiska perspektivet innebär att den internationella handeln
            måste medverka till att globala överenskommelser om klimatmål
            nås, transporter sätts i relation till ekologisk hållbarhet, den
            biologiska mångfalden stärks och konsumtion av ekologiska produkter
            ökar.
          </p>
          <p xml:id="i-TtXAjqNeYdkYjQDwoBZt2w">
            Jämställdhetsperspektivet utgår ifrån att internationell handel
            har ett könsperspektiv. Kvinnor och män har inte samma levnadsvillkor
            och den dagliga verkligheten uppfattas olika och skiljer sig åt
            mellan kvinnor och män.
          </p>
          <p xml:id="i-DnsJtdVWg6FAuuHsH5xtYQ">
            FN:s kommission för mänskliga rättigheter har i upprepade resolutioner
            och underlag uttryckt frågor och oro över handelsavtalen TRIPS
            och GATS. UNDP har också i flera rapporter diskuterat dessa nya
            handelsregler och konstaterade bl.a. redan 1998 i Human Development
            Report följande: However the post-Uruguay Round trading regimes
            has circumscribed the scope in most developing countries for replicating
            some of the policy measures which contributed to East Asian success.
            (Den ordning för handel som varit rådande efter Uruguayrundan
            har kringskurit möjligheterna att i de mest utvecklade länderna
            vidta de politiska åtgärder som bidrog till framgångarna i Östasien.)
          </p>
          <head xml:id="i-K3YabSCCrvo7rPFMDDcWzh" type="h1">
            3 Avregleringar och privatiseringar
          </head>
          <p xml:id="i-G1Q2476uTsi5pDP7nQqrN4">
            Avskaffande av tullar och handelshinder är fortfarande ett rättesnöre
            i WTO. Den rika delen av världen verkar ha en mycket liten förståelse
            för skillnaderna mellan i- och u-länder. Den rika världens länder
            verkar ha glömt bort sin egen historia. Den historia som dagens
            i-länder bär med sig bygger på att välfärden just byggdes upp
            genom att man skyddade sin egen livsmedelsindustri, gav stöd åt
            viktig industriproduktion och hade en kontroll över import- och
            exportflödena av varor, tjänster, valuta och finansiella instrument.
          </p>
          <p xml:id="i-2Z1ieCCPp2Qthy57bvyAu1">
            Avreglering handlar i grunden om att flytta fram positionerna
            för dem som äger kapital på de globala marknaderna. Det är en
            utveckling som inte bidrar till en mer jämlik värld. Inkomstskillnaderna
            har på de senaste tio åren ökat mellan nord och syd, men också
            mellan människor i i-länder (t.ex. USA, Storbritannien, Nya Zeeland
            och Japan). Avregleringar leder alltså inte till minskade inkomstskillnader
            som många vill hävda.
          </p>
          <p xml:id="i-8aJjcjQBySypdTeDaDma6R">
            Det är nog riktigt att helt isolerade länder har svårt att utvecklas
            ekonomiskt. Samtidigt måste man också vara på det klara med att
            det inte finns något klart empiriskt fastställt samband mellan
            avregleringar och avlägsnande av handelshinder å ena sidan och
            ekonomisk utveckling å andra sidan.
          </p>
          <p xml:id="i-LRCrfCX5GxSD4xUsfm9AQF">
            Vänsterpartiets syn är att det måste vara varje lands valfrihet
            att självt få bestämma politisk inriktning och vilka verktyg som
            skall användas för att uppnå god ekonomisk politik.
          </p>
          <p xml:id="i-Dx8NQjYzjpfSL3ja3iwwQb">
            Utifrån ovanstående bör Sverige verka för att utvärderingar och
            konsekvensanalyser av sociala, ekonomiska och miljömässiga effekter
            av en avreglering av handeln med tjänster utförs innan ytterligare
            krav på avregleringar genomförs.
          </p>
          <p xml:id="i-6iMiQGi4itSErg5G41emRt">
            Detta bör riksdagen som sin mening ger regeringen till känna.
          </p>
          <head xml:id="i-DKf239BgBqPqSqANxcFtUi" type="h1">
            4 Mer demokrati större insyn och öppenhet
          </head>
          <p xml:id="i-HVHKmf1m5KUW62Zj5NwvTd">
            Det är inte alltid lätt för allmänhet, riksdag och frivilligorganisationer
            att ta del av hur handelsavtal framförhandlas och vilka åsikter
            Sverige drivit. I en tidigare avgiven skrivelse från den tidigare
            regeringen ( skr. 2005/06:9 Ökad välfärd och global utveckling
            svensk handelspolitik i WTO:s Doharunda) som beskriver utvecklingen
            inom WTO (World Trade Organization), hur Sverige agerat och vilken
            inställning Sverige avsåg att driva inför WTO-konferensen i december
            2005. Detta är ett bra sätt att öka insynen och öppenheten. Regeringen
            bör årligen rapportera till riksdagen om utvecklingen inom den
            internationella handeln och Sveriges ställningstagande i frågor
            som rör WTO och handel.
          </p>
          <p xml:id="i-8LczR75Uvj8sxGku6sH7tS">
            Detta bör riksdagen som sin mening ge regeringen till känna.
          </p>
          <p xml:id="i-3yqszYWhqbaXsVxg2WDfdt">
            Sverige lade i skrivelsen Öppen handel rättvisa spelregler (skr.
            1998/99:58) fast Sveriges linje (positioner) när det gäller WTO
            och handel. Skrivelsen lades i samband med att EU:s politik inför
            ministermötet i Seattle skulle fastställas. Varken Sverige eller
            EU har reviderat sitt positionspapper sedan dess. Dock har en
            konstant diskussion förts med många nya analyser, fallstudier
            och diskussionsunderlag vilket lett till att Sverige på en rad
            områden ändrat sig, och det har även tillkommit områden som inte
            berörs i positionspappret. Regeringen bör verka för att både Sveriges
            och EU:s positionspapperet kring internationella handelsregler
            revideras och uppdateras samt att denna process sker offentligt.
          </p>
          <p xml:id="i-VTagKkoWqugPU8pGfQULbs">
            Detta bör riksdagen som sin mening ge regeringen till känna.
          </p>
          <p xml:id="i-CooCUtMHzsuEe5DNkVw4Ee">
            För att ge möjlighet för allmänhet och frivilligorganisationer
            att få diskutera och ta del av regeringens linje i internationella
            handelsfrågor är det viktigt med en offentlig dialog. Regeringen
            bör årligen anordna en offentlig hearing med anledning av hur
            Sverige agerat och kommer att agera i EU och i andra internationella
            sammanhang när det gäller WTO och handel.
          </p>
          <p xml:id="i-8nLQirYJoZ7KpbLSjx54Gk">
            Detta bör riksdagen som sin mening ge regeringen till känna.
          </p>
          <head xml:id="i-R3XvA5Rb1JEVooeUWkw8db" type="h1">
            5 Fattigdom, läkemedel och alkohol
          </head>
          <p xml:id="i-PzpQ5JAL5otQHPG8KMAZTP">
            I Sveriges politik för global utveckling ställdes nya krav på
            utformandet av vår handelspolitik både nationellt och internationellt.
            Det är av största vikt att Sverige på alla nivåer för fram krav
            som leder till global rättvisa, bekämpande av ohälsa och fattigdom.
          </p>
          <p xml:id="i-RWz33Mhu81Ai9oQ5u6i39f">
            Det är av avgörande betydelse att handelsavtal beaktar hur väl
            de når FN:s mål om halvering av fattigdomen till år 2015. Regeringen
            bör därför i EU och WTO driva krav på att handelsavtal måste utformas
            och utvärderas utifrån millenniemålen om fattigdomsbekämpning,
            hälsa och mänskliga rättigheter.
          </p>
          <p xml:id="i-RtFCo25syr2GAqt3U6KTtb">
            Detta bör riksdagen som sin mening ge regeringen till känna.
          </p>
          <head xml:id="i-PjvXvX4hEejwBytBtNh6NQ" type="h2">
            5.1 Läkemedel
          </head>
          <p xml:id="i-8i3dxFkXCQRfKxMPWybAfE">
            Det handelsavtal som reglerar s.k. immaterialrätt, bl.a. patent
            på exempelvis läkemedel och genetiska resurser, är TRIPS (trade
            related aspects of intellectual property rights). Avtalet har
            inneburit att alla medlemsländer tvingas införa patentlagstiftning
            på en hög nivå och med ett innehåll som i första hand passar industriländerna
            och deras företags intressen och behov. För ett utvecklingsland
            innebär det i allmänhet inga fördelar men däremot höga kostnader
            för genomförandet.
          </p>
          <p xml:id="i-2ySxMQS8es1nsWjBYqVKXR">
            FN:s kommitté för de mänskliga rättigheterna och UNDP konstaterar
            att det finns motsättningar mellan TRIPS-avtalet och möjligheterna
            att förverkliga de mänskliga rättigheterna speciellt rätten till
            hälsa. Med tanke på att omkring 15 miljoner människor dör varje
            år av infektionssjukdomar som kan behandlas med mediciner är dessa
            frågor akuta.
          </p>
          <p xml:id="i-4oatFMa3n5JeSBBvny2zAi">
            I dag finns över 40 miljoner hivsmittade. Genom medicinering,
            mat och sjukvård behöver hiv/aids inte längre vara en dödlig sjukdom.
            Men priserna på bromsmedicin i originalvarianterna är skyhöga
            jämfört med de billiga kopior som produceras av länder som ännu
            ej anpassat sig till TRIPS-avtalet. Kostnaderna för en månads
            behandling med mediciner i originalvarianterna märkesvarorna motsvarar
            ofta årslönerna för vanliga arbetare i t.ex. Sydafrika eller Thailand.
            Skillnaderna mellan priserna på originalmedicinerna, som prissatts
            av företagen i länder som lyder under TRIPS och priserna på de
            billiga kopior som prissatts av företag som producerar billiga
            kopior i länder som ännu inte anpassats till TRIPS-avtalet, kan
            skilja upp till femton gånger priset enligt FN:s utvecklingsorgan
            UNDP (United Nations development programme). De flesta som är
            smittade av hiv-aids är fattiga människor som ibland har tillgång
            till, men inte råd, att köpa medicinerna.
          </p>
          <p xml:id="i-ADmx8HkxYs8bJ16oY9mEEy">
            Det finns en överenskommelse inom WTO (från september 2003) som
            innebär en juridisk/politisk möjlighet för länder att producera
            och exportera billiga läkemedel. Men kommentarer från engagerade
            folkrörelser pekar på att de juridiska och politiska processerna
            som ett land måste gå igenom är så krångliga att det är tveksamt
            om landet kan utnyttja möjligheten. Överenskommelsen bedömdes
            av bl.a. Läkare utan gränser snarast som ytterligare ett hinder
            för produktion och export av billiga läkemedel. Det är viktigt
            att länder ges möjlighet att verkligen utnyttja den flexibilitet
            som finns inom regelverket, och då särskilt möjligheten till förlängda
            övergångstider för de minst utvecklade länderna. Men lika viktigt
            är att det kommer upp en ordentlig debatt om vilka åtgärder som
            behövs för att tillgången till billigare läkemedel kan säkras
            efter 2005 när TRIPS skall ha genomförts i alla länder. Det krävs
            en revidering av själva avtalet. Den s.k. tvångslicensieringen
            måste ändras så att fattiga länder kan få rätt att både producera
            och köpa/sälja mediciner som räddar liv.
          </p>
          <p xml:id="i-VhzSqtakSy8NkoqnX6Ytw5">
            Regeringen skall verka för att WTO-avtalen och deras genomförande
            inte får stå i konflikt med eller motverka främjandet av fattiga
            människors tillgång till läkemedel.
          </p>
          <p xml:id="i-G8TJkr7ZuMxxK4GV3gt17W">
            Detta bör riksdagen som sin mening ge regeringen till känna.
          </p>
          <p xml:id="i-51UARXVhR3tkrmuKGQggCX">
            Vidare bör regeringen verka för att problemet kring begränsningen
            med tvångslicensieringen får en lösning som innebär att även de
            fattigaste utvecklingsländerna kan säkerställa en god tillgång
            till läkemedel.
          </p>
          <p xml:id="i-Ly691R9Csu74CsfNcLyqL3">
            Detta bör riksdagen som sin mening ge regeringen till känna.
          </p>
          <head xml:id="i-483v9BeQm5s3FR3Ty3nhNd" type="h2">
            5.2 Alkohol
          </head>
          <p xml:id="i-NWoDW4XDoACih2o4qqCQZf">
            Alkohol är ett område som omfattas av GATS (general agreement
            on trade in services) och där alkohol betraktas som vilken marknadsvara
            som helst. Alkoholens sociala och hälsomässiga konsekvenser underordnas
            kraven på ekonomisk tillväxt. Sveriges agerande i dessa frågor
            är kluven. Regeringen driver nationellt krav på en restriktiv
            alkoholpolitik, samtidigt som man kräver att sådana restriktioner
            skall tas bort i många andra länder.
          </p>
          <p xml:id="i-5xqyBuMDgXK47EQPo6iCLu">
            Vänsterpartiet menar att alkohol inte kan betraktas som vilken
            handelsvara som helst. De stora negativa hälsomässiga och sociala
            konsekvenserna kan i annat fall bli omfattande. Dessa varor hör
            därmed inte hemma i multilaterala handelsavtal. Sverige bör därför
            i WTO och i EU verka för att alkohol inte skall ingå i multilaterala
            handelsavtal.
          </p>
          <p xml:id="i-5tK6JvTFqydxTmJ9fJjitJ">
            Detta bör riksdagen som sin mening ge regeringen till känna.
          </p>
          <head xml:id="i-QPtDpSANSt1DJtGEf3v57U" type="h1">
            6 Miljö
          </head>
          <p xml:id="i-QwUE2WZRWBsPAve3LEjVC4">
            Det finns i dag över 200 multilaterala miljökonventioner och
            avtal och av dessa innehåller ca 30 stycken föreskrifter om handelsåtgärder.
            Det är därför inte märkligt om det uppstår konflikter mellan WTO-regelverket
            och alla dessa miljöavtal. Vissa åtgärder som förespråkas i ett
            avtal kanske är förbjudna i ett annat avtal eller tvärtom. Det
            finns även en konflikt om vem som har makt att bestämma vilken
            tolkning som skall gälla.
          </p>
          <p xml:id="i-ADvncSNjRC14w8GsGFdLTW">
            Som svar på kritiken ovan framförs ofta att de olika regelverken
            skall vara ömsesidigt stödjande. Problemet är att ingen vet vad
            det i praktiken betyder. Det behövs antagligen en helt annan strategi
            om man vill att miljökonventionernas mål skall genomföras. Det
            kan då handla om att reformera WTO utifrån ett miljöperspektiv
            eller att samordna de olika miljökonventionerna för att på så
            sätt göra dem mer slagkraftiga. Det finns ett intressant förslag
            för att komma till rätta med tvistlösningar, som går ut på att
            lyfta tvister mellan WTO och miljökonventionerna till Internationella
            domstolen i Haag.
          </p>
          <p xml:id="i-M5NCaeByqKiFkUVGKYemey">
            Regeringen bör i internationella sammanhang initiera en diskussion
            om hur tvistlösning mellan WTO och miljökonventionerna skall hanteras
            och föreslå att det utreds om Internationella domstolen i Haag
            kan vara ett lämpligt forum för att lösa tvister som rör motsättningar
            mellan WTO och miljökonventioner.
          </p>
          <p xml:id="i-WUA6AAv3EN96G5UjmzFUBd">
            Detta bör riksdagen som sin mening ge regeringen till känna.
          </p>
        </div>
        <div xml:id="i-8DjywSyKGnUPpb82TbksaW" type="signatureBlock">
          <list xml:id="i-NA7XpY9AGVgRyegDzti9cW">
            <item xml:id="i-FL1wwyxwBveLKAbzEuJiyu" who="i-991obiMTz36s9V7z3YpuZk" type="signature">
              Gunilla Wahlén (v)
            </item>
            <item xml:id="i-XptxkjCtkncL1dNXV6ihE7" who="i-Beux79YM43dDCxrVuBqfWw" type="signature">
              Torbjörn Björlund (v)
            </item>
            <item xml:id="i-Sr3brcLwp2jDfssChPduJM" who="i-RnWtNUQCpycyMXbuRLTXcR" type="signature">
              Josefin Brink (v)
            </item>
            <item xml:id="i-X3tWsjNLWeWS6dpACokGSm" who="i-mN8mVTBvBYjtHLNThWLo4" type="signature">
              Kalle Larsson (v)
            </item>
            <item xml:id="i-4MSz9CMU43HA1yEeNsUnXV" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
            <item xml:id="i-QLzPjWu37Ji5bsgHyebhmA" who="i-FAhoYDeAxVXRZmnF5LnHgv" type="signature">
              Kent Persson (v)
            </item>
            <item xml:id="i-3UCWUzFzoTwbEaDscCnf3T" who="i-2aZQBvMx8o6ihusfvExbt8" type="signature">
              Alice Åström (v)
            </item>
          </list>
        </div>
      </div>
    </body>
  </text>
</TEI>
