<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00260">
  <teiHeader>
    <fileDesc>
      <titleStmt>
        <title>Tobaksfritt</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tobaksfritt</title>
          <idno type="rdwebb">GU02So260</idno>
          <rs type="number">So260</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So260/text</ref>
          <ref type="dokument_url_html">http://data.riksdagen.se/dokument/GU02So260</ref>
          <ref type="dokumentstatus_url_xml">http://data.riksdagen.se/dokumentstatus/GU02So260</ref>
          <ref type="doc">http://data.riksdagen.se/fil/A35F908A-A5C9-456A-896D-7DA4E6313804</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ERnyuSQBsyHrrUc5QWiPtA" type="signed"/>
        <correspContext corresp="i-ERnyuSQBsyHrrUc5QWiPtA">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-88HMfZ8WJwuKqUbkQmcmmA" type="referral">
          <date when="2006-11-07"/>
        </correspAction>
        <correspAction xml:id="i-JuDLLBqv1VMDazSH3UWPUp" type="dismissal">
          <date when="2006-11-07"/>
        </correspAction>
        <correspAction xml:id="i-NJd1YvBmfJ7Nf33NmFgWQu" type="submission">
          <date when="2006-10-31"/>
        </correspAction>
        <correspAction xml:id="i-KppP3T63qHQ7HgJSBvjWEA" type="numbering">
          <date when="2006-10-30"/>
        </correspAction>
        <correspAction xml:id="i-VPYavDJH2Nj7ifgAnUVV83" type="transfer">
          <date when="2006-10-26"/>
        </correspAction>
        <correspAction xml:id="i-AJ9SzRERvujDiKcFsRkX3k" type="assigned"/>
        <correspContext corresp="i-AJ9SzRERvujDiKcFsRkX3k">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-SbDfQGE88rAXmvgvgVXLL9">
            Förslag till riksdagsbeslut
          </head>
          <list style="ol">
            <item xml:id="i-RV9bNcxhPogbJVE41oLNYL">
              Riksdagen tillkännager för regeringen som sin mening vad i motionen
              anförs om att ett tobaksfritt samhälle är ett prioriterat mål
              inom folkhälsoarbetet.
            </item>
            <item xml:id="i-MCL23TQ1c1zjG2dLt2tjpG">
              Riksdagen begär att regeringen lägger fram förslag till åtgärder
              som säkerställer rätten för en boende att bo utan ofrivilligt
              rökintrång i bostaden.
            </item>
            <item xml:id="i-GHfMMQy6YESHHVLxGPYc5p">
              Riksdagen begär att regeringen lägger fram förslag till utökning
              av rökfria arenor i samhället.
            </item>
            <item xml:id="i-89nK5anWTSzcWgRaT4JFov">
              Riksdagen begär att regeringen lägger fram förslag till lämpliga
              åtgärder och lagar för att Sverige ska fortsätta att utvecklas
              mot det tobaksfria samhället.
            </item>
            <item xml:id="i-NhfxvGiUQeaHnvfgRT9EkV">
              Riksdagen begär att regeringen lägger fram förslag för stöd åt
              nikotinberoende som önskar bryta sitt beroende.
            </item>
            <item xml:id="i-RiiXgsqm51ZD5te3qbxnMU">
              Riksdagen begär att regeringen lägger fram förslag på lagstiftning
              med målet att minimera nyrekryteringen till nikotinberoende.
            </item>
          </list>
        </div>
        <div type="motContent">
          <head xml:id="i-vPYyJA34oDSv3xS1ntuow" type="h1">
            Tobaksfritt
          </head>
          <head xml:id="i-SFwD8PNkah7KYFV4ZcgT8k" type="h1">
            Bakgrund
          </head>
          <p xml:id="i-T3wXizdJsHEtQc8g4Kk72t">
            Minskad rökning är ett av de mest kostnadseffektiva sätten att
            förbättra folkhälsan. Den nya lag som sedan den 1 juni 2005 förbjuder
            rökning på restauranger har slagit väl ut. Det råder nu inte längre
            någon tvekan om att det är en succé hos gästerna. Även för de
            anställda på restaurangerna innebär det en klar förbättring av
            arbetsmiljön.
          </p>
          <p xml:id="i-5p4rVYJKcKkDBMUAKaoDYK">
            För den som inte röker och som vill leva ett rökfritt liv även
            i bemärkelsen att undvika så kallad passiv rökning finns det emellertid
            fortfarande mycket att önska. För att ta sig in i många byggnader,
            inte minst offentliga, tvingas man ofta bana sig fram genom rökdimmorna
            utanför entréerna. Perrongerna på våra buss- och järnvägsstationer
            är ofta rätt rökfyllda platser. Även ute i naturen uppfattar rökaren
            ofta att rökning inte kan störa omgivningen.
          </p>
          <p xml:id="i-Df7MVjfiGXJY2jRWhroDaT">
            Tyvärr upplever inte alla vi rökfria det på samma sätt. En ensam
            cigaretts rökslingor kan upplevas som kvävande på långt håll.
            Som icke-rökare kan man rädda sig genom att ta ett djupt andetag
            och skynda sig förbi de mest rökfyllda miljöerna. Däremot är det
            svårt att freda sig mot rök som tränger in i bostaden eller arbetsplatsen.
          </p>
          <p xml:id="i-HDqz92QatC4FubaGRu1Yop">
            Moderna hus är ofta byggda med central ventilation som gör att
            lägenheterna eller lokalerna har konstant undertryck. Det innebär
            att utomhusluft lätt sugs in i lägenheten om ett fönster eller
            en balkongdörr står öppen. Det förekommer även att luft från trapphus
            sugs in i lägenheterna. Ventilationssystemen kan även vara så
            undermåligt utformade att rök från en lägenhet vandrar över till
            en annan lägenhet via just ventilationssystemet. Samma problem
            kan finnas i exempelvis kontorsfastigheter.
          </p>
          <p xml:id="i-K4mbSRGqbvNEPB9To68BJT">
            I dag har en hyresgäst ingen laglig möjlighet att freda sig från
            ofrivilligt rökintrång. Problemet är gammalt men i takt med att
            rökarna själva blir alltmer försiktiga har rökning på balkonger
            blivit ett allt större problem. Rökare som vill skydda sina egna
            barn från rökens risker väljer ofta att röka på sin balkong. Grannen
            ovanför eller vid sidan som har ett fönster eller en balkongdörr
            öppen kan då ha oturen att röken tränger in i hans eller hennes
            lägenhet. Detta är ett växande problem som hyresgästföreningen
            har uppmärksammat.
          </p>
          <p xml:id="i-QRW7qMXeSAmkUZTLc52zRy">
            Den nationella visionen måste självklart vara ett tobaksfritt
            samhälle. En nollvision för tobaksanvändning borde inte vara svår
            för riksdagen att anta. Vägen dit är däremot självklart mycket
            svår och målet kanske lika omöjligt att nå som Vägverkets nollvision
            för trafiken. Den insikten bör dock snarare vara en utmaning än
            ett hinder för att anträda vägen mot målet.
          </p>
          <p xml:id="i-CQGHFwupuiKjvLgWLsFJpv">
            Självklart finns det ingen rättighet att förgifta medmänniskor
            det inser även den mest inbitne rökaren. Att steg för steg utvidga
            de områden där den rökfrie kan vistas utan förgiftningsrisk borde
            därför vara en av flera självklara steg på väg mot den tobaks-
            och rökfria visionen.
          </p>
          <p xml:id="i-Hkmxg1AEitsNjrYXaCM7XK">
            Flera undersökningar visar att de flesta rökare skulle vilja
            sluta röka. Tyvärr har många rökare valt att sluta röka genom
            att i stället börja snusa. Snusandet skonar medmänniskorna från
            hälsosynpunkt och är troligen mindre hälsovådligt för brukaren,
            men det ger ett betydligt svårare nikotinberoende. På trottoarer
            och gårdsplaner syns allt oftare resterna efter snusandet; det
            ser inte så trevligt ut men är ganska harmlöst.
          </p>
          <p xml:id="i-EJhLL3n6MV8VJsBSv2KsYt">
            För att komma närmare målet om det tobaksfria samhället krävs
            det förmodligen insatser för att stötta den nikotinberoende att
            bryta sitt beroende. För rökaren finns nikotintuggummin, plåster
            och sprejer. För snusaren är det förmodligen svårare att sluta
            med dessa stöd. Kanske behöver en del ytterligare uppbackning,
            exempelvis i form av stödsamtal, för att klara att bryta sitt
            beroende.
          </p>
          <head xml:id="i-NxgefRJ5bYTkR3HYpkysri" type="h1">
            Åtgärdsförslag
          </head>
          <p xml:id="i-4sHM5UE9p1awGc1FWNkYQY">
            Som ett första steg bör riksdagen anta en nollvision för tobaksbruk
            och nikotinberoende. Ofta används begreppet ett drogfritt samhälle
            utan att de flesta med det innefattar de vanligaste drogerna kaffe,
            tobak och alkohol. Det är dags att utvidga begreppet till att
            omfatta nikotinberoendet. Riksdagen bör begära att regeringen
            återkommer med förslag till riksdagen med en vision om ett tobaksfritt
            samhälle.
          </p>
          <p xml:id="i-4Qg9N65K3ntTdJzDEw9LEg">
            Jag vill inte i min motion peka ut eller rangordna nya rökfria
            arenor i samhället. Men jag tycker att det är rimligt att regeringen
            lämnar förslag på sådana till riksdagen. Själv anser jag att rätten
            till en rökfri bostad borde vara ett självklart krav. Jag skulle
            därför uppskatta om regeringen föreslår regler för bostäder som
            gör det möjligt att säkerställa det. Kanske kan det ske genom
            att fastighetsägare åläggs att hålla viss andel av sitt lägenhetsbestånd
            rökfritt eller genom byggnormer som förhindrar oönskat rökintrång.
            Förslag på detta område bör riksdagen ge regeringen till känna
            att man förväntar sig snarast.
          </p>
          <p xml:id="i-BgYdJvptLhJP51Dn36JNar">
            Att det i dag anses vara självklart att rökning är tillåten där
            det inte är uttalat förbjudet är ganska märkligt. Ingen skulle
            komma på tanken att ställa en bil med motorn påslagen och avgasröret
            riktat mot filten på vilken man avser att ligga och njuta av solen.
            Däremot är det inte ovanligt att rökaren känner sig kränkt om
            kamraten vid sidan på filten ber honom eller henne att släcka
            cigaretten. Jag ser därför med spänning fram mot vilka övriga
            förslag på rökfria arenor som en utredning skulle kunna identifiera.
            Riksdagen bör ge regeringen till känna att man förväntar sig förslag
            på detta område.
          </p>
          <p xml:id="i-YxDsha8RxZ4MU7vaSaPdT">
            Genom minskad ohälsa sparar samhället stora belopp och berörd
            individ sparas på onödigt lidande. Det finns därför starka intressen
            för att fortsätta utvecklingen mot minskad användning av tobaksvaror.
            Riksdagen borde minst vartannat år få förslag från regeringen
            på åtgärder som kan leda till minskat bruk av tobak. Genom att
            systematiskt vartannat år flytta fram positionerna för det tobaksfria
            samhället växer hälsan och ekonomin. Riksdagen bör ge regeringen
            till känna att man förväntar sig ett systematiskt och uthålligt
            arbete med återkommande förslag enligt vad som ovan skissats.
          </p>
          <p xml:id="i-Vya6BkKCmxQJyAYnUGXcsZ">
            Den som är fast i ett nikotinberoende kan ha svårt att ta sig
            ur det hur mycket man än önskar det. Samhället bör utveckla former
            för samtalsstöd och andra insatser som kan stödja den som vill
            bryta sitt beroende. Riksdagen bör ge regeringen till känna att
            man förväntar sig förslag till ett systematiskt utvecklingsarbete
            på området.
          </p>
          <p xml:id="i-HdQe4UL72j1vdr3jp9Dx5R">
            Det sunda förnuftet drunknar lätt i vårt moderna och genomkommersialiserade
            samhälle. Det blir allt svårare för unga människor att stå emot
            alltfler och alltmer lockande frestelser i ständigt nya förpackningar.
            Den som aldrig faller för en frestelse kan riskera att leva ett
            tråkigt och mindre innehållsfyllt liv, men då gäller det att inte
            falla för fel frestelser. Faller man för fel frestelse kan resultatet
            bli det motsatta: livets samlade upplevelser kan bli kraftigt
            beskurna. Att minimera nyrekryteringen av tobaksbrukare är nödvändigt
            om målet, ett tobaksfritt samhälle, ska vara möjligt att nå. Riksdagen
            bör därför ge regeringen till känna att man förväntar sig förslag
            på systematiska åtgärder över hela linjen, från ren information
            till livsstilskampanjer för det tobaksfria idealet. Det ska vara
            inne, rätt, coolt och hur det nu på alla sätt kan uttryckas, att
            göra det sunda valet.
          </p>
          <p xml:id="i-HuzvTmJ81Y1Lb5u2ss19NS">
            Dessa totalt sex hälsosamma och samhällsekonomiskt mycket lönsamma
            förslag förväntar jag mig att riksdagen ska föreslå regeringen
            att hörsamma.
          </p>
        </div>
        <div type="motSignatures">
          <list>
            <item xml:id="i-BVWrkVWf9FZGF4SWAt1xmD" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
