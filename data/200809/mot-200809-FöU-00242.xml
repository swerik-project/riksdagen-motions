<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-FöU-00242">
  <teiHeader>
    <fileDesc>
      <titleStmt>
        <title>Hemvärnet</title>
        <author corresp="i-YU8i88S8eJQ5ZYdJzkoGef i-XXHxxQRuSjGXVxaVhcXaFk">av Eva Selin Lindgren och Åke Sandström (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hemvärnet</title>
          <idno type="rdwebb">GW02Fö242</idno>
          <rs type="number">Fö242</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GW02Fö242/text</ref>
          <ref type="dokument_url_html">http://data.riksdagen.se/dokument/GW02Fö242</ref>
          <ref type="dokumentstatus_url_xml">http://data.riksdagen.se/dokumentstatus/GW02Fö242</ref>
          <ref type="doc">http://data.riksdagen.se/fil/54CEC9EE-11AA-4AEE-AAE3-F4B2D54A396F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YU8i88S8eJQ5ZYdJzkoGef</idno>
            <name>Eva Selin Lindgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XXHxxQRuSjGXVxaVhcXaFk</idno>
            <name>Åke Sandström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XCrnTsFG6owcERMcuSVEVh" type="signed"/>
        <correspContext corresp="i-XCrnTsFG6owcERMcuSVEVh">
          <note type="signatory" corresp="i-YU8i88S8eJQ5ZYdJzkoGef"/>
          <note type="signatory" corresp="i-XXHxxQRuSjGXVxaVhcXaFk"/>
        </correspContext>
        <correspAction xml:id="i-Q1pYe3QwUA2Z9vTYBy2tsn" type="numbering">
          <date when="2008-10-07"/>
        </correspAction>
        <correspAction xml:id="i-8VQaWKj9UmruMmNY28JUWd" type="submission">
          <date when="2008-10-03"/>
        </correspAction>
        <correspAction xml:id="i-3FvND5gpwrf3GF1rbm9ZrQ" type="transfer">
          <date when="2008-10-03"/>
        </correspAction>
        <correspAction xml:id="i-MRReduWhEMfK1THjQgXi4" type="assigned"/>
        <correspContext corresp="i-MRReduWhEMfK1THjQgXi4">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Xx8vuyaHKBk1iNdFsfQqYN" type="motBody">
        <div xml:id="i-BaZnncJYfK7Y7T2o1iRG44" type="motProposal" subtype="förslag">
          <head xml:id="i-XqYx5WwghmBroAnjA8nsi3">
            Förslag till riksdagsbeslut
          </head>
          <list xml:id="i-VqTtcD293N2SoNuoUSiNTG" style="ol">
            <item xml:id="i-XuEmeLShP69D9RVX2GGcKx">
              Riksdagen tillkännager för regeringen som sin mening vad som
              anförs i motionen om att stärka den civil-militära samordningsstrukturen
              i Sveriges regioner.
            </item>
            <item xml:id="i-PkMcJiDRygo3Zhw7FEitx1">
              Riksdagen tillkännager för regeringen som sin mening vad som
              anförs i motionen om att utveckla och modernisera Hemvärnet i
              hela landet genom utbildningssatsningar och adekvat lönesättning
              för hemvärnspersonal.
            </item>
          </list>
        </div>
        <div xml:id="i-Py5nTopr73saR3mXTSeLX3" type="motContent">
          <head xml:id="i-S3u5fEnBu3xuFCMFoAfrms" type="h1">
            Motivering
          </head>
          <p xml:id="i-SHXXPBwfHZSoBsrEaxkLwY">
            Sveriges sårbarhet har ökat, inte minst genom den snabba tekniska
            utvecklingen. Under senare tid har riksdagen diskuterat några
            av de kriser som kan uppkomma, t ex stora skogsbränder, ras, skred,
            översvämningar och brott på vattenkraftsdammarna som följd av
            klimatändringarna, terroristhot och spridning av massförstörelsevapen,
            brister i kärnkraftsanläggningar med åtföljande risk för haveri
            eller stora utsläpp av radioaktivitet och sabotage eller omfattande
            fel på elförsörjningen eller IT-systemen. Vårt samhälle blir också
            allt svårare att överblicka och mer beroende av fungerande infrastruktur
            och informationssystem.
          </p>
          <p xml:id="i-4VbE5pMjwN3Mfa7pP217sh">
            Exakt hur vi skall skydda oss och försvara oss mot mänskligt
            felhandlande och angrepp råder det säkert delade meningar om.
            Skall det ske genom civilmotstånd av den typ som t ex vietnameserna
            använde under Vietnamkriget eller måste man ta till våld mot en
            våldsam angripare? Kanske är en blandning mellan civilmotstånd
            och hot om våld det mest effektiva.
          </p>
          <p xml:id="i-SUDmNt2hwkVEHKSrEJwr52">
            Såväl inom EU som i Sverige diskuterar man försvarets nya roll.
            I fram­tiden förväntas det bidra till att identifiera och möta
            inte bara militära hot utan även andra hot och kriser. Den kompetens
            som fordras för detta är inte enbart den traditionellt militära
            utan också en social och humanistisk kompetens som innebär att
            man tidigt identifierar och minskar de hot som kan drabba vårt
            samhälle. Att förebygga och förhindra våldsaktioner och olyckor
            är mångfalt effektivare än att bruka våld och dra ut i krig. Här
            kan fredsrörelsen och organisationer som värnar om behovet av
            att försvara vårt land mötas i en gemensam syn. En viktig aspekt
            på denna nya syn är att man också identifierat behoven av att
            rekrytera fler kvinnor till försvarssektorn liksom av civil-militär
            samverkan.
          </p>
          <p xml:id="i-37BnkCn9EALTp94qazXgWs">
            Både den tidigare och den nuvarande försvarsministern har i olika
            sammanhang påtalat behovet av civil-militär samverkan. Så t ex
            sade den tidigare försvarsministern Mikael Odenberg i Sälen 2007:
            Dagens konflikthanteringsinsatser kräver ökad civil-militär samverkan.
            Det går inte att skapa fred med bara automatkarbiner. Den nuvarande
            ministern Sten Tolgfors framförde liknande åsikter i en debattartikel
            i DN i juni i år: Civil-militär samverkan i krishantering syftar
            till att öka samordningen mellan olika aktörer såsom till exempel
            militär, polis, biståndsgivare, enskilda organisationer med flera,
            både på nationell och internationell nivå. Militära insatser kan
            inte på egen hand skapa förutsättningar för en hållbar utveckling
            i ett tidigare konfliktdrabbat område.
          </p>
          <p xml:id="i-C1v3z6a4vSwXW6S35MHsH">
            Frågan är nu vilka konkreta handlingsvägar som står till buds
            för att stärka samhällets skydd och säkerhet. Riksdagen har beslutat
            att inrätta en ny myndighet, MSB, Myndigheten för samhällsskydd
            och beredskap fr o m 1 januari 2009 som ersätter de tre myndigheterna
            Krisberedskapsmyndigheten, Räddningsverket och Styrelsen för psykologiskt
            försvar, och som kommer att få det övergripande ansvaret för att
            samordna arbetet med skydd och säkerhet. MSB skall ha lokal förankring
            i länsstyrelser och kommuner.
          </p>
          <p xml:id="i-N434ywa23N3MioxdhRx1mj">
            Att agera lokalt är den viktigaste förutsättningen för att identifiera
            och bemöta risker. På den konkreta lokala utförandenivån är medborgarnas
            och frivilligorganisationernas deltagande av stor betydelse för
            att kunna handla snabbt och effektivt vid kriser och olyckor.
          </p>
          <p xml:id="i-HfhqquXeAsjrAvLX1Uft4B">
            De nationella skyddsstyrkorna, Hemvärnet, är en viktig del av
            detta konkreta säkerhetsarbete. Hemvärnet är en gräsrotsrörelse
            som kan ingripa snabbt och effektivt genom att det har lokalkännedom,
            engagemang och att det sammantaget har en mångskiftande kompetens
            inom olika civila yrken. Hemvärnet som hjälper polisen och räddningstjänsten
            i kritiska situationer har utfört berömvärt arbete, bl a vid bekämpning
            av omfattande skogsbränder, i sökandet efter vilsegångna människor
            och i bevakning av t ex dricksvattenmagasin, energianläggningar,
            elsystem och farleder.
          </p>
          <p xml:id="i-YS6Xa56oCGcyCmd6aFaiov">
            Behovet av ett hemvärn över hela landet har inte bara ökat i
            takt med de nya hotbilder som finns utan även genom det övriga
            försvarets omställning från invasionsförsvar till insatsförsvar
            med färre soldater. Dessa skall också utföra fler internationella
            insatser än tidigare.
          </p>
          <p xml:id="i-NJ3hK1JDua75NzyLjVcetp">
            Det är därför angeläget att den civil-militära regionala och
            lokala samordningsstrukturen fungerar väl och att man bygger vidare
            på de civila och militära nätverk som etablerats och som finns
            i olika delar av vårt land. Detta gäller både den regionala organisatoriska
            nivån och den utförande nivån som innefattar medverkan av polis
            och räddningstjänst men också Hemvärnet.
          </p>
          <p xml:id="i-JuRd5v3GDFvFKTFeyzH2CD">
            I Försvarsberedningens rapport Säkerhet i samverkan (Ds 2007:46)
            anför des bl a följande i motiveringen till behovet av den nya
            krisberedskapsmyndig­heten, MSB:
          </p>
          <p xml:id="i-6zzsfpXr3qPpsynZZqfYqm">
            Vid en större kris kan akut resursbrist uppstå. Den största utmaningen
            för krisberedskap och krishantering är dock oftare att inom kort
            tid samordna befintliga resurser. Det ställer stora krav på en
            snabb och korrekt analys, vilket är svårt i de kaotiska förhållanden
            som ofta råder vid en stor kris då många saker behöver kunna ske
            inom minuter snarare än timmar.
          </p>
          <p xml:id="i-LXKvx7Wj7KxvHkqa2EQGvq">
            Försvarsberedningens resonemang om hur krishantering på nationell
            nivå i ett akut läge bör ske måste också föras ner till den lokala
            och regionala nivån. För att nå detta krävs en översyn av den
            civil-militära samordningsstrukturen i regionerna men också en
            utveckling av och satsning på de personer som skall kunna mobiliseras
            vid genomförandet av räddningsinsatser, d v s personal vid polisen,
            räddningstjänsten och Hemvärnet. Det senare innebär en bred och
            diversifierad utbildningsinsats inom alla områden av betydelse
            för säkerhetsarbetet: humanistiska, sociala och tekniska men också
            ett tillvaratagande av den civila kompetens som enskilda personer
            inom Hemvärnet har. Frivilligarbetarna inom Hemvärnet måste dock
            ges en fullgod lönekompensation, när de avstår från sin lön under
            de dagar hemvärnsaktiviteterna sker. Det finns exempel på att
            dagens system har inneburit att den som har en högre avlönad befattning
            i sitt civila yrke kan förlora drygt tusen kronor per arbetsdag
            när hon deltar i Hemvärnets aktiviteter. Lönen borde rimligtvis
            vara densamma antingen vederbörande arbetar inom sitt vanliga
            arbete eller deltar i hemvärnsaktiviteter.
          </p>
        </div>
        <div xml:id="i-DEAsSKdoJb5j5cqrz9JjD6" type="motSignatures">
          <list xml:id="i-Jn8U8C7JmQxGBNBvZsztVd">
            <item xml:id="i-62n9cW7PrnEfAbwQGGdBfZ" who="i-YU8i88S8eJQ5ZYdJzkoGef">
              Eva Selin Lindgren (c)
            </item>
            <item xml:id="i-MCMEM8627iXdnPtygRbfKB" who="i-XXHxxQRuSjGXVxaVhcXaFk">
              Åke Sandström (c)
            </item>
          </list>
        </div>
      </div>
    </body>
  </text>
</TEI>
