<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00357">
  <teiHeader>
    <fileDesc>
      <titleStmt>
        <title>Åtgärder mot äldrediskriminering och negativ särbehandling av äldre</title>
        <author corresp="i-L3xspgThUxUN1YtSDqcmk8">av Barbro Westerholm (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot äldrediskriminering och negativ särbehandling av äldre</title>
          <idno type="rdwebb">GV02A357</idno>
          <rs type="number">A357</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A357/text</ref>
          <ref type="dokument_url_html">http://data.riksdagen.se/dokument/GV02A357</ref>
          <ref type="dokumentstatus_url_xml">http://data.riksdagen.se/dokumentstatus/GV02A357</ref>
          <ref type="doc">http://data.riksdagen.se/fil/2077B4AE-023F-484E-9356-B6BE1E6B8069</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FdyPyfNKHYGu8nywY1KqR6" type="signed"/>
        <correspContext corresp="i-FdyPyfNKHYGu8nywY1KqR6">
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-TddryHTu3TYtAZ6uACKXH4" type="referral">
          <date when="2007-10-16"/>
        </correspAction>
        <correspAction xml:id="i-XE2vgwrJGDJcmxYWBZFW6r" type="dismissal">
          <date when="2007-10-16"/>
        </correspAction>
        <correspAction xml:id="i-NqvxfkS2gLU53YFKUwHUva" type="numbering">
          <date when="2007-10-08"/>
        </correspAction>
        <correspAction xml:id="i-DfzqvQHpn6AEQwFcVwweXp" type="submission">
          <date when="2007-10-04"/>
        </correspAction>
        <correspAction xml:id="i-9jspZtV9JXxWt4buTkryit" type="transfer">
          <date when="2007-10-04"/>
        </correspAction>
        <correspAction xml:id="i-MLS1AZYr62TqkX3y6UCMyK" type="assigned"/>
        <correspContext corresp="i-MLS1AZYr62TqkX3y6UCMyK">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-TvTZKsMnCPYzK2fBfwnYJB">
            Förslag till riksdagsbeslut
          </head>
          <p xml:id="i-3refvmXz6oDkaRKuM4vfaY">
            Riksdagen tillkännager för regeringen som sin mening vad som
            anförs i motionen om en vidgad lagstiftning mot åldersdiskriminering
            och negativ särbehandling av äldre.
          </p>
        </div>
        <div type="motContent">
          <head xml:id="i-UCNyoyc4sWj79xBGuxW4af" type="h1">
            Bakgrund
          </head>
          <p xml:id="i-GHcJKgMX4SAYudZo8sUSsY">
            År 2000 tog EU:s ministerråd beslut om inrättande av en allmän
            ram för likabehandling i arbetslivet. Här ingår bland annat ålder.
            Direktivet är ett minimidirektiv, vilket innebär att medlemsstaterna
            kan införa regler som går längre än vad som anges i direktiven.
            Direktivet skulle vara genomfört i nationell rätt i december 2003,
            med undantag för ålder och funktionshinder för vilka uppskov kunde
            medges till december 2006. Sverige har begärt sådant uppskov och
            regeringen räknar med att komma med en proposition under 2008.
          </p>
          <p xml:id="i-BBuCGiiWSmW6sx72iFw3ZY">
            Det är då viktigt att möjligheten att gå längre än vad direktivet
            anger tas till vara.
          </p>
          <head xml:id="i-8M7MkRaE1s7ih66FBHedop" type="h2">
            Motivering
          </head>
          <p xml:id="i-WLm42tSVjG9TxV7TufnzX1">
            I utredningen En sammanhållen diskrimineringslagstiftning (SOU
            2006:22) lämnad av den parlamentariskt sammansatta Diskrimineringskommittén
            föreslås följande om
          </p>
          <p xml:id="i-XRtjuUNz81fUJStFdevDqc">
            diskrimineringsförbud i arbetslivet, i fråga om utbildning, arbetsmarknadspolitisk
            verksamhet, start eller bedrivande av näringsverksamhet, yrkesutövning,
            medlemskap m.m. i arbetstagar-, arbetsgivar- och yrkesorganisationer,
            varor, tjänster och bostäder, allmän sammankomst och offentlig
            tillställning, socialtjänsten m.m., socialförsäkringssystemet,
            arbetslöshetsförsäkringen, hälso- och sjukvården, statligt studiestöd,
            värnplikt och civilplikt, offentlig anställning och offentligt
            uppdrag.
          </p>
          <p xml:id="i-99NFZjSvWViwLePUyVEcf9">
            I fråga om samhällsområdena varor, tjänster och bostäder, allmän
            sammankomst och offentlig tillställning, socialtjänsten m.m.,
            socialförsäkringssystemet, arbetslöshetsförsäkringen, hälso- och
            sjukvården, statligt studiestöd, värnplikt och civilplikt, offentlig
            anställning och offentligt uppdrag krävs ytterligare utredning
            innan diskrimineringsförbud för ålder kan utföras. I övrigt gäller
            diskrimineringsförbuden alla de diskrimineringsgrunder vi behandlar
            i slutbetänkandet: således kön, könsidentitet, etnisk tillhörighet,
            religion eller annan trosuppfattning, funktionshinder och sexuell
            läggning.
          </p>
          <p xml:id="i-KjFeieaJMLgVstEuHuySFA">
            Barn har rättigheter som tillvaratas bland annat genom barnkonventionen.
            Äldre har däremot inte samma skydd, och det är därför viktigt
            att man inte stannar vid en lagstiftning som förbjuder diskriminering
            på grund av ålder i arbetslivet utan utvecklar den vidare till
            att omfatta övriga samhällsområden.
          </p>
          <p xml:id="i-CRrAKBsXJkf6T5cqT2xUum">
            Här några exempel som kan betraktas som diskriminering eller
            negativ särbehandling av äldre.
          </p>
          <p xml:id="i-eBPs91kxw6ZSCAAoM1Zjd">
            Bilstöd beviljas till personer med funktionshinder under 65 år
            som behöver ett fordon för att kunna försörja sig, genomgå arbetlivsinriktad
            utbildning eller rehabilitering. Åldergränsen är att betrakta
            som diskriminering av de funktionshindrade som passerat 65-årsdagen
            och som har rätt att kvarstå i arbete till 67-årsdagen men som
            också kan och vill arbeta vidare och är i behov av sin bil för
            att kunna fullgöra sina arbetsuppgifter. Den är också emot regeringens
            arbetslinje, nämligen att så många som möjligt som vill och kan
            ska arbeta också efter att ha passerat den åldersgräns som riksdagen
            eller fackliga avtal beslutat om.
          </p>
          <p xml:id="i-TjK3CaWMDbseiWFdMkD9KE">
            Hälsoundersökning med mammografi erbjuds endast kvinnor i åldersgruppen
            4074 år trots att bröstcancer blir allt vanligare med åldern och
            att bröstcancern vid senare upptäckt kräver mer omfattande behandling
            vilket är till men för kvinnan och samtidigt kräver mer resurser
            från samhällets sida.
          </p>
          <p xml:id="i-9gqQmQjRSAMbVWT2Ax2qBL">
            Hälsoundersökning för cancer i livmoderhalsen erbjuds endast
            kvinnor i åldersgruppen 23(25)60 år trots att 35 % av cancerfallen
            uppträder bland kvinnor som är över 60 år. De negativa konsekvenserna
            är desamma som för mammografi.
          </p>
          <p xml:id="i-7d7EVztKEKJefWG5tUEtTd">
            Seniorbostäder erbjuds på många håll endast personer som har
            fyllt 55 år men inte är äldre än 69, 73 eller 75 år. Därmed utesluts
            många äldre från möjligheten att få flytta till ett boende som
            skulle passa dem bättre än den gamla bostaden.
          </p>
          <p xml:id="i-6advqFjeYNDs32PzNLgdef">
            Det finns låneinstitut som endast lånar ut pengar till dem som
            fyllt 18 år men inte 69, 70 eller 79 år. I något fall krävs att
            lånet är slutbetalt före 80 års ålder. Detta medför hinder för
            äldre när det t.ex. gäller flytt till en bostad som bättre motsvarar
            den äldres behov.
          </p>
          <p xml:id="i-D9FaU7Ny9EnS29sxHSWQUv">
            Offentlig statistik . Någon generell bestämmelse om åldersgränser
            för sta­tistik finns inte. Ansvaret för den offentliga statistiken
            ligger på ett 20-tal myndigheter som har att själva bestämma om
            statistikens innehåll, åldersgränser m.m. Vid socialutskottets
            utfrågning om våld mot äldre den 19 september 2007 framgick att
            statistiken om äldre våldsutsatta inte omfattade de äldsta åldersgrupperna
            för vilka utsattheten är stor och för vilka det är av stor vikt
            att uppgifter insamlas. Också inom andra fält saknas uppgifter.
            Inom t.ex. arbetsmarknadsstatistiken saknas data om 65-åringar
            och äldre. I samhällsekonomiska analyser avförs därför människor
            efter 65 år ofta automatiskt från den arbetsföra eller produktiva
            delen av befolkningen. Detta sker trots att nuvarande regering
            vill stimulera arbete högre upp i åldrarna. Äldre måste således
            ingå i all offentlig statistik.
          </p>
          <p xml:id="i-S8mK923cSWS8t7YATqVDJj">
            Pensionsåldern . Inom det allmänna pensionssystemet har vi rätt
            att gå i pension vid 61 års ålder och rätt att stanna kvar i arbetslivet
            tills vi blir 67 år. Inom statsförvaltningen används 70 år som
            övre gräns för att sitta i styrelser och kommittéer av olika slag.
            Detta innebär att personer som besitter kunskap och livserfarenhet
            inte tas till vara vilket innebär ett onödigt resursslöseri.
          </p>
          <p xml:id="i-BJ88f5eFwzAcGhL1Y97kk8">
            Utprovning av läkemedel och andra behandlingsmetoder inom hälso-
            och sjukvården samt tandvården. Här saknas kliniska studier på
            äldre i stor utsträckning trots att det är äldre som oftast behandlas
            med metoderna i fråga. Ibland hävdas att det är för svårt att
            utföra kliniska studier på äldre, men det skälet kan inte accepteras
            eftersom frånvaron av studier medför att äldre inte får optimal
            behandling och dessutom utsätts för onödiga risker.
          </p>
          <p xml:id="i-eT4s5pgBDj6FZMXAgypD1">
            Kronologisk ålder säger inte mycket om hur en människa är eller
            fungerar i varje fall inte sedan hon uppnått vuxen ålder. En del
            åldras tidigt, andra är i full aktivitet högt upp i åren. Churchill
            var 65 år när andra världskriget bröt ut. Hans Blix närmar sig
            nu 80 år men betros fortfarande med ansvarsfulla uppdrag inom
            FN-systemet. Konrad Adenauer valdes till förbundskansler när han
            var 73 år och lämnade sitt uppdrag vid 87 års ålder.
          </p>
          <p xml:id="i-Q6SgRWSyFA1UsHhih1QKXo">
            Det är uppenbart att äldre diskrimineras eller särbehandlas negativt
            i olika avseenden. Detta kommer man inte till rätta med i den
            planerade lagstiftningen om åldersdiskriminering som endast kommer
            att omfatta arbetslivet. Regeringen bör därför utreda hur den
            kommande lagen om diskriminering på grund av ålder också kan omfatta
            de samhällsområden som Diskrimineringskommittén lämnade utanför.
            Detta bör riksdagen ge regeringen till känna.
          </p>
        </div>
        <div type="motSignatures">
          <list>
            <item xml:id="i-2n8ddUtVD8UnTLvRVxyKpH" who="i-L3xspgThUxUN1YtSDqcmk8">
              Barbro Westerholm (fp)
            </item>
          </list>
        </div>
      </div>
    </body>
  </text>
</TEI>
