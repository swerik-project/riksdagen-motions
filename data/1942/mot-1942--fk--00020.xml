<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__fk__20/mot_1942__fk__20-001.pdf"/>
      <fw xml:id="i-AmPfaL4wCTYFTfi5TM4iXE">
        22 Motioner i Första kammaren, Nr 20.
      </fw>
      <div type="motHeader" xml:id="i-RqAaHn7eZE7d9LbvoM2cvL">
        <div type="motTitle" xml:id="i-4G2sx8qZ436CLZeRrzExja"/>
        <div type="motSubmissionInfo" xml:id="i-7eTqVB4pdobcgD2YsD5YKe"/>
      </div>
      <div type="motBody" xml:id="i-5KDqK6aLdGBVxMGNAk3eUY">
        <div xml:id="i-21ZyaFaZsCnr7LBPQ37ftK">
          <p xml:id="i-6isXaSsMEdc9apohi1Couz">
            Nr 20.
          </p>
          <p xml:id="i-TiEHQQoZFoEirLJAWGyjLf">
            Av herr Ström, Fredrik, om åtgärder till ökat skydd för den svenska
            naturen.
          </p>
          <p xml:id="i-W6Ku6Rx1d8NmAE1yTiorpm">
            Det nationella arv, som den nuvarande svenska generationen har
            att för- valta, är i korthet: landets nationella frihet; den på
            kristendomen, den klassiska humanismen och folktraditionen byggda
            svenska kulturen; fol- kets i grundlagarna och i självstyrelsens
            principer nedlagda fri- och rät- tigheter, inbegripen den sociala
            omvårdnadens skyldighet; samt slutligen den svenska naturen. Detta
            förpliktande arv äger icke den nu levande ge- nerationen rätt
            att förskingra eller förminska. Detta arv är icke någon generations
            eller någon persons ägodel. Det är endast en förläning med skyldighet
            att väl förvalta den och om möjligt förkovra den. Det gäller icke
            minst om den svenska naturen. Sedan ganska lång tid har man i
            Sverige av okunnighet, snikenhet eller obetänksamhet farit omilt,
            ofta hänsynslöst och ödeläggande fram mot na- turen. Givetvis
            skola naturkrafter och naturrikedomar brukas och utnyttjas till
            förmån för det allmänna bästa. Men detta utnyttjande får icke
            ske på ett förstörande sätt. I naturen ligga så stora värden av
            hälsokraft, vila, skönhet, inspiration och förädlande styrka och
            tillika så viktiga reserver för kommande släkten av materiella
            rikedomar och andra förutsättningar för utveckling och blomstring,
            att med denna natur och dess resurser måste förfaras med den största
            omsorg, försiktighet och hänsyn. Sålunda måste det tillses, att
            skogen icke förfares eller ens i en hård tid så hårt brandskattas,
            att dess uppgift som fuktighetsreservoar för jordbru- ket och
            som hemvist för villebråd skadas. Återväxten av skog, icke minst
            lövskog, måste säkras. Detsamma gäller mossarna och kärren, som
            icke obetänksamt få torrläggas, om därigenom erforderlig fuktighet
            för skogs- och jordbruk skulle taga skada. I ännu högre grad gäller
            detta om torr- läggning och sänkning av sjöar och vattendrag,
            som lika ofta ödelägga gammal bondejord som de skapa nya jordbruk.
            Det kunde vara intressant att vetenskapligt få utrönt, om icke
            en gång kalhuggningen av Öland och delar av Blekinge och Västkusten
            samt senare torrläggningar av Gotlands myrar bidragit till klimatförsämring
            och svårighet för bärgning. Ur andra synpunkter än krasst materiella
            är det uppenbart, att en vandalisering av naturen bör undvikas.
            Under alla förhållanden måste skapas reservat av gammal orörd
            skogsnatur. Härvidlag har den enskilda ansvarskänslan visat en
            större förståelse för dessa ideella värden genom stora markreservat
            än svenska riksdagen, som tyvärr avslagit regeringens förslag
            om Muddos- skogens bevarande. Däremot har svenska riksdagen insett
            betydelsen av
          </p>
          <pb facs="riksdagen-motions-pdf/data/1942/mot_1942__fk__20/mot_1942__fk__20-002.pdf"/>
          <fw xml:id="i-D5dxfo98uU1StvA7wFAjNh">
            Motioner i Första kammaren, Nr 20. 23
          </fw>
          <p xml:id="i-7RP81gxNbFNhEU7vctEPBz">
            att de svenska stränderna, våra ovanskliga hälso- och skönhetsvärden,
            be- varas genom de påbörjade Hallandsreservaten. Fara är emellertid
            att strän- derna kastas ut i den ekonomiska spekulationen och
            förstöras, om icke statsmakterna snabbt vidta åtgärder till deras
            samfällda skydd. Stränder- na måste i alldeles särskilt hög grad
            betraktas som ett hela folkets arv och ägo, där den enskilda vinningslystnaden
            måste hejdas. Mycket är redan fördärvat. Det är hög tid på att
            rädda vad som återstår. Sammalunda gäller våra insjöar, dessa
            den svenska naturens förnämsta prydnader. Ett hänsynslöst förfarande
            mot våra insjöar kan förvanska en hel landskapsbild, så småningom
            förstöra ett helt landskap. En hel rad av våra vackraste vass-
            och fågelsjöar har redan i ovist nit skattat åt för- gängelsen.
            Rörande mer än en av dessa ödelagda sjöar kan man fråga sig om
            förstörelsen av naturen inbringat något ekonomiskt utbyte. Med
            sär- skild förtrytelse måste man se hur Bolmen, en av ädelstenarna
            i svensk natur och en av vår folktraditions, vår historias och
            vår sagodiktnings märkligaste och mest omtalade vattendrag, nu
            skall börja förstöras genom en reglering, mot vilken bygdens befolkning
            protesterat, naturskyddsorga- nen upprest sig och den allmänna
            opinionen reagerat. När det gäller in- grepp mot så stora natur-
            och traditionsvärden som våra stora sjöar och älvar, vilka måste
            anses vara hela nationens egendom, borde riksdagen höras. Någon
            rätt för ett ekonomiskt intresse eller annan instans att häröver
            råda är icke skäligt. Nu kan det väl sägas, att icke heller alltid
            riksdagen inser dessa naturfrågors rätta vikt. Men skulle så i
            längden icke bliva fallet, är det dock riktigare, att vårt folks
            högsta representativa organ får bära an- svaret inför framtiden
            för ett förskingrande av nationens arv än en under- ordnad myndighet.
            Det finns då möjlighet för den allmänna opinionen att om ock långsamt
            få till stånd en sådan sammansättning av representatio- nen att
            landets återstående förnämsta naturvärden upprätthållas. Här nämndes
            våra älvar. Självklart måste dessa tagas i anspråk för nä- ringslivet.
            Men alla vattenfall få icke förstöras, allt älvvatten får icke
            för- orenas. Här måste en avvägning, en balans nås mellan ekonomiska
            och ideella värden. Våra märkligaste återstående vattenfall böra
            göras till na- turreservat och för alltid undandragas vandalisering.
            Om vår generation genom rovdrift på detta område berövar framtidens
            generationer av svenskar alla de stora vattenfallen i sitt ursprungliga
            majestät, komma denna framtids män och kvinnor förvisso att hårt
            fördöma oss, som så illa förfarit med dessa naturfenomen. Vad
            älvarnas och sjöarnas förorening genom industrien angår, är väl
            denna förorening delvis ofrånkomlig, men genom lämpliga anordningar
            kan föroreningsfaran förebyggas eller minskas; härigenom räddas
            också en betydande näringsgren, insjöfisket, vars värde och vikt
            äro underskattade. Även praktiska skäl tala sålunda för skonsamhet
            mot naturen. Ostraffat förgår sig ingen emot den. Med sorg och
            beklämning iakttager man även hur föga intresse och
          </p>
          <pb facs="riksdagen-motions-pdf/data/1942/mot_1942__fk__20/mot_1942__fk__20-003.pdf"/>
          <fw xml:id="i-5ec88bUjh8DsLATuvAHZZx">
            24 Motioner i Första kammaren, Nr 20.
          </fw>
          <p xml:id="i-6A9TQNvDdmVwmquBW6vdeo">
            känsla som ofta visas mot landskapets säregna natur och naturminnesmär-
            ken, mot en gammal bygds naturliga skönhet vid vägars och trafiklinjers
            planerande och byggande. Det är ibland som om man allenast tagit
            en linjal och en penna och dragit en rak linje utan hänsyn till
            landskaps- karaktär, bygd och natur, som spolieras. Och dock skulle
            ofta en obetyd- lig ändring av den snörräta linjen — tillkommen
            för att tillfredsställa far- tens tjusning eller för att spara
            en ringa penning — kunna rädda oersätt- liga natur- och skönhetsvärden
            åt framtiden, skona en hel bygds tradi- tionella utseende. Skulden
            till denna fördärvliga utveckling drabbar väl i lika mån den bristande
            utbildningen i naturvård vid våra tekniska hög- skolor och den
            materialistiska andan i tiden, som sätter sin prägel på allt och
            alla. Undervisning i naturvård vid särskilt de tekniska högskolorna,
            men över huvud vid undervisningsanstalterna i vårt land, synes
            vara den väg som här kan leda till resultat. Ökat inflytande för
            hembygds- och na- turskyddsförbunden inom vägstyrelserna och andra
            hithörande allmänna organ är även påkallat. Man vill måhända invända,
            att tidsförhållandena icke äro ägnade att på- kalla åtgärder av
            här berörda slag. Detta är en falsk föreställning. Tiden kräver
            framför allt anspänning av folkets självbevarande krafter och
            in- stinkter. Till dessa höra förvisso kärleken till land och
            folk. Men Sveriges natur och dess räddning är en vital del av
            fosterlandet. Åtgärder till vår naturs fredande är säkerligen
            av stor och positiv betydelse i arbetet på vårt folks styrka och
            samhörighet. I anslutning till vad sålunda anförts hemställes,
            att riksdagen månde besluta en skrivelse till Kungl. Maj:t med
            hemställan,
          </p>
          <p xml:id="i-Rq9F81iXqwN6i1j7Mnszqp">
            att Kungl. Maj:t måtte föranstalta om skyndsam utred- ning rörande
            åtgärder till ökat skydd för den svenska na- turen och därefter
            för riksdagen framlägga de förslag, till vilka utredningen kan
            föranleda.
          </p>
          <p xml:id="i-TBAVcFCPjfhe6zQwurNkG5" type="date">
            Stockholm den 17 januari 1942.
          </p>
          <p xml:id="i-XXr5UXtwSE1VLjBA79DPx7">
            Fredrik Ström.
          </p>
          <p xml:id="i-3V5cnHYrvXJ7D2JS1Vi7zT">
            Centraltryckeriet, Esselte ab. Stockholm 1942 240299
          </p>
        </div>
      </div>
    </body>
  </text>
</TEI>
