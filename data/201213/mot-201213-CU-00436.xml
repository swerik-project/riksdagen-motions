<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00436">
  <teiHeader>
    <fileDesc>
      <titleStmt>
        <title>Förbättrat skydd av nationalstadsparken i Stockholm</title>
        <author corresp="i-2GE534P2Foy3WpqKPVNeW8 i-C2s3YhmmVmNkgvznmmnD4x">av Per Bolund och Mats Pertoft (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrat skydd av nationalstadsparken i Stockholm</title>
          <idno type="rdwebb">H002C436</idno>
          <rs type="number">C436</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C436/text</ref>
          <ref type="dokument_url_html">http://data.riksdagen.se/dokument/H002C436</ref>
          <ref type="dokumentstatus_url_xml">http://data.riksdagen.se/dokumentstatus/H002C436</ref>
          <ref type="doc">http://data.riksdagen.se/fil/B4DC399B-3267-4123-BE8E-1EC4BF315D07</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-gkPiuXikA65kYaKGSa9Xr" type="signed"/>
        <correspContext corresp="i-gkPiuXikA65kYaKGSa9Xr">
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction type="numbering" xml:id="i-TWdPPxDXa7Pz3A79DaUnuZ">
          <date when="2012-10-09"/>
        </correspAction>
        <correspAction type="submission" xml:id="i-YV1bAE7fE1W6Rs17qftiv2">
          <date when="2012-10-05"/>
        </correspAction>
        <correspAction type="transfer" xml:id="i-TcD1RYikW9tWWJfayhCRU8">
          <date when="2012-10-05"/>
        </correspAction>
        <correspAction type="assigned" xml:id="i-XMG7iuDyVqtucU4WJUA1y7"/>
        <correspContext corresp="i-XMG7iuDyVqtucU4WJUA1y7">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Rv4bMrMwXRupnERx388pj4">
            Förslag till riksdagsbeslut
          </head>
          <list style="ol">
            <item xml:id="i-Wr5CgeKsCarUszVXoBYUSz">
              Riksdagen tillkännager för regeringen som sin mening vad som
              anförs i motionen om att förordningen om nationalstadsparken ändras
              så att den vård- och utvecklingsplan som länsstyrelsen fastställer
              ska få rättslig verkan.
            </item>
            <item xml:id="i-95MAUd7y4Dr5bPYyxC2Mvs">
              Riksdagen tillkännager för regeringen som sin mening vad som
              anförs i motionen om att länsstyrelsen ska ha i uppdrag att utöva
              tillsyn över nationalstadsparker.
            </item>
            <item xml:id="i-4jqcC2XXQLvhDX5LSLvNMV">
              Riksdagen tillkännager för regeringen som sin mening vad som
              anförs i motionen om att miljökonsekvensbeskrivningar alltid ska
              göras när det gäller åtgärder i eller utanför nationalstadsparker
              och som kan bedömas skada riksintresset.
            </item>
            <item xml:id="i-DWGACcaiz3QWSzFGeFwx5h">
              Riksdagen tillkännager för regeringen som sin mening vad som
              anförs i motionen om att andra skyddsinstrument måste övervägas
              om inte respekten för lagen om nationalstadsparken ökar.
            </item>
          </list>
        </div>
        <div type="motContent">
          <head type="h1" xml:id="i-RpY5kgMjzFBGB5hEXZpRE3">
            Motivering
          </head>
          <p xml:id="i-KZ4q3cuvmDceW4AqLTonnC">
            De områden som nu ingår i nationalstadsparken i Stockholmsområdet
            är av stor betydelse som plats för rekreation och återhämtning
            för storstadsbor. De är också viktiga för den biologiska mångfalden
            i regionen.
          </p>
          <p xml:id="i-Qa9C6WDFeGgq7kASDRFF1w">
            Efter omfattande utredningar fattade riksdagen beslut att från
            och med den 1 januari 1995 låta inrätta den första och hittills
            enda nationalstadsparken i Sverige, Ulriksdal, Haga-Brunnsviken,
            norra och södra Djurgården med Fjäderholmarna. Beslutet i riksdagen
            var enhälligt. Området förklarades vara ett riksintresse och gavs
            en unikt stark ställning, därigenom att inga andra riksintressen
            tätortens behov av expansion, militära anläggningar eller liknande
            fick vägas mot nationalstadsparken.
          </p>
          <p xml:id="i-DT2Hb7YnCw5MZpTBhgC6QF">
            Allt skulle i dag vara i sin ordning om kommunerna respekterade
            lagen eller om länsstyrelsen hade en strikt tillsyn, men länsstyrelsen
            har fortfarande efter 17 år inte åstadkommit en vård- och utvecklingsplan
            och avsätter inte tillräckliga resurser för att bevaka detta riksintresse.
          </p>
          <p xml:id="i-SahWV9mgx34oKpAymbQ9Vh">
            Som det nu är bygger försvaret för detta av riksdagen beslutade
            riksintresse i allt för hög utsträckning på att ideella organisationer
            bevakar, uppmärksammar och överklagar rivningar av kulturbyggnader,
            detaljplaner som flyttar ut stenstaden i parken, fällningar av
            månghundraåriga träd, genomförandet av stora motorvägsbyggen i
            parken med mera.
          </p>
          <p xml:id="i-Vz6MnA27LrFMumRCRqdUCt">
            Miljöpartiets uppfattning är att situationen är ohållbar och
            i längden kommer att innebära att parken bit för bit exploateras,
            om inte lagen respekteras. I första hand vill vi stärka lagen,
            i andra hand överväga andra skyddsinstrument.
          </p>
          <p xml:id="i-9nGr8QSxurdtQrcXGQx7qh">
            Länsstyrelsen i Stockholms län har genom en särskild förordning
            i uppdrag att fastställa en vård- och utvecklingsplan för parken
            samt att hålla uppsikt över parken. Den vård- och utvecklingsplan
            som nu kan komma att fastställas kommer att helt sakna juridisk
            verkan. Uppsikt är ett oprecist uttryck, som varken anger ambitionsnivå
            eller rättsverkan.
          </p>
          <p xml:id="i-9SCukkSV52FPqCx4zttUcr">
            Vi föreslår därför att nationalstadsparksförordningen skärps
            så att den vård- och utvecklingsplan som länsstyrelsen fastställer
            ska få rättslig verkan. Länsstyrelsen bör i fortsättningen ha
            tillsynsansvar för parken.
          </p>
          <p xml:id="i-PBSmk2y8byE4yL1Rnms6Cu">
            Lagen förbjuder inte att åtgärder vidtas i eller i angränsande
            områden till parken. Men den ställer kravet att åtgärderna inte
            får medföra intrång i parklandskap eller naturmiljö och ej heller
            skada det historiska landskapets natur- och kulturvärden. Avgörande
            vid bedömningarna av olika åtgärder såsom husbyggnationer, vägbyggen,
            hårdgörningar av parkmark med mera, med mera är miljökonsekvensbeskrivningarna.
            Vore dessa välgjorda och om de togs på allvar av länsstyrelse
            och domstolar skulle mycket vara vunnet och en fortsatt utveckling
            av parken och de verksamheter som i dag finns i parken kunna fortskrida
            harmoniskt.
          </p>
          <p xml:id="i-6YHvFbj4374V6XfhpQvFPw">
            Därför föreslår vi att det i miljöbalken tas in en bestämmelse
            om att miljökonsekvensbeskrivningar alltid ska göras när det gäller
            åtgärder i eller utanför nationalstadsparker och som kan bedömas
            skada riksintresset. Åtgärder som påverkar en nationalstadspark
            likställs därmed med åtgärder som påverkar skyddade naturområden
            enligt 7 kap. miljöbalken vad gäller krav på miljökonsekvensbeskrivningar.
            Jämför regeringens remitterade förslag till Förordning för miljökonsekvensbeskrivningar,
            2 §.
          </p>
          <p xml:id="i-8vSfq3igaBfvZ8YSvEK6wH">
            Vi hoppas att med dessa skärpningar få till stånd en ökad respekt
            för lagen om nationalstadsparken. Om så inte sker måste andra
            skyddsinstrument övervägas, såsom natur- och kulturreservat.
          </p>
        </div>
        <div type="motSignatures">
          <list>
            <item xml:id="i-KbbpYQdxNvVTd6xU94653q">
              Per Bolund (MP)
            </item>
            <item xml:id="i-9TrZxJi1DPWuCSaWZtbEh4">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
