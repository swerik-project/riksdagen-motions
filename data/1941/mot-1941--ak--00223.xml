<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__ak__223/mot_1941__ak__223-001.pdf"/>
      <fw xml:id="i-3sYaAGChmKFSBMxQiqucCB">
        14 Motioner i Andra kammaren, Nr 223.
      </fw>
      <div type="motHeader" xml:id="i-BsF2V71XVEhYRpcDuEK9K3">
        <div type="motTitle" xml:id="i-Q2WUo4wf4deB8rFM2CM67T"/>
        <div type="motSubmissionInfo" xml:id="i-QLmEw4YbHnEcrcsQwdamZk"/>
      </div>
      <div type="motBody" xml:id="i-Y9YfkEgR8ooGSeMHs4J9Y7">
        <div xml:id="i-9BpbZGxqUBm9uRb3jDFkXf">
          <p xml:id="i-QW6WanNFaRDKCzoRVuPSQU">
            Nr 223.
          </p>
          <p xml:id="i-DLxiDzX4a6MuAhv9CbWEnD">
            Av herr Eriksson i Sandby, angående möjligheterna för en mera
            omfattande prisrabattering å förnödenhetsvaror.
          </p>
          <p xml:id="i-DaE6q51fVELzrYQ7sbRkDF">
            Såsom en följd av den rådande krisen läggas allt större bördor
            på med- borgarna i vårt land. Icke alltid är det möjligt för statsmakterna
            att, i den mån de ekonomiska bördorna påläggas genom deras medverkan,
            fördela dessa efter medborgarnas förmåga att bära desamma. Givet
            är också, att ingen medborgare, i tider av så allvarlig karaktär
            som de vilka vi nu ge- nomleva, kan påräkna att ostört och med
            bibehållen levnadsstandard klara sig genom krisen. Från alla samhällsklasser,
            och icke minst från det fattiga småfolket i vårt land, har det
            också visats prov på förståelse för situationens krav. Många lysande
            exempel på samhällsanda, offervilja och solidaritet kunna förvisso
            åberopas i detta sammanhang. Mången har genom att ställa sin sista
            skärv till förfogande gjort sin insats för fosterlandets frihet
            och bestånd. Viljan att medverka vid bevarandet av vår nuvarande
            samhälls- ordning har tagit sig allt starkare uttryck. Utan tvivel
            har denna goda samhällsanda växt fram och uppammats främst såsom
            en direkt följd av de senaste årens humanitära socialpolitik och
            goda omvårdnad om de sämst ställda medborgargrupperna i vårt land.
            Detta konstaterande kan emellertid icke undanskymma det faktum
            att allt för många människor i vårt land fortfarande leva under
            synnerligen tryc- kande och bekymmersamma omständigheter. Dessa
            drabbas givetvis ännu hårdare av den nuvarande krisens verkningar.
            I flera hänseenden, bl. a. genom Pprisrabattering av matfett,
            ha bördorna genom statsmakternas med- verkan i någon mån lättats.
            De åtgärder vilka i detta hänseende vidtagits äro emellertid icke
            tillfyllest. Priserna på livsmedel och övriga nödiga kon- sumtionsvaror
            ha nu stigit till en sådan höjd att lant- och skogsarbetare m.
            fl. nödgas i stor utsträckning avvara desamma, då deras inkomster
            icke medgiva inköp ens av de genom ransoneringsåtgärderna medgivna
            kvan- titeterna. Ett dylikt förhållande kan icke vara rimligt.
            Den i nuvarande läge nödvändiga konsumtionsbegränsningen bör icke
            gå ut över dem vilka tidigare tvingats att begränsa sin konsumtion
            till det minsta möjliga. Det synes i stället vara synnerligen
            påkallat att genom en skyndsam utredning undersöka möjligheterna
            att genom en mera omfattande prisrabattering å olika slags konsumtionsvaror,
            främst då livsmedel, skapa förutsättningar för de i ekonomiskt
            hänseende svagaste medborgargrupperna att förse sig med dessa
            konsumtionsvaror. En dylik åtgärd vore säkerligen lika påkallad
            och nödvändig som de övriga subventioner av statsmedel för olika
            ändamål, vilka f. n. utgå ur statskassan. : En rimligare och mera
            människovärdig levnadsstandard för dem vilka
          </p>
          <pb facs="riksdagen-motions-pdf/data/1941/mot_1941__ak__223/mot_1941__ak__223-002.pdf"/>
          <fw xml:id="i-DYj6TWex1rkdVHGvBbHasP">
            Motioner i Andra kammaren, Nr 223. 15
          </fw>
          <p xml:id="i-MBwLKiAaK7f15wC41swevb">
            leva på livets skuggsida skulle göra både dem själva och hela
            vårt folk mo- raliskt starkare och mera skickade att uthärda tidslägets
            många påfrest- ningar. Med stöd av ovan anförda får jag hemställa,
          </p>
          <p xml:id="i-9DJzfDgkpY4Pmt7JVnVK8X">
            att riksdagen i skrivelse till Kungl. Maj:t måtte anhålla om
            en skyndsam utredning rörande möjligheterna för en mera omfattande
            prisrabattering å förnödenhetsvaror samt ev. framläggande redan
            för innevarande riksdag av de för- slag, till vilka utredningen
            kan föranleda.
          </p>
          <p xml:id="i-KKiiDXg4o98bZF58eyMv1W" type="date">
            Stockholm den 23 januari 1941.
          </p>
          <p xml:id="i-FVGkkZsFQRA3k91bPC1x7n">
            Eskil Eriksson i Sandby.
          </p>
        </div>
      </div>
    </body>
  </text>
</TEI>
