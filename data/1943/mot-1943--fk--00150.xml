<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1943--fk--00150">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__fk__150/mot_1943__fk__150-001.pdf"/>
      <fw xml:id="i-HEhWCWeBAGVopyR6bfiuU1">
        6 Motioner i Första kammaren, nr 150.
      </fw>
      <div xml:id="i-GHRtff6N956k6X5QCS1TpH" type="motHeader">
        <div xml:id="i-Vjbf1kuBCJfyfGVJwmUqZF" type="motTitle"/>
        <div xml:id="i-VfpNBJeVErcsZkRxWJCEfr" type="motSubmissionInfo"/>
      </div>
      <div xml:id="i-A3HZuNdygzHro6sHRk7W4E" type="motBody">
        <div xml:id="i-5o52rFYTm2DngTVCGPZc3w">
          <p xml:id="i-XBNFiWnS9HX7ADC1Usy8EC">
            Nr 150.
          </p>
          <p xml:id="i-8WZHVAV2Bnp6Vz9vAvkcVc">
            Av herr Hage, angående avskaffande av kamrarnas tillfälliga utskott
            och deras ersättande med ett ständigt utskott m. m.
          </p>
          <p xml:id="i-5HLUeoRdKe76vKtnb33Qbu">
            Är 1933 genomfördes i riksdagen en ändring av bestämmelserna
            om tiden för motioners väckande. Före denna tid gällde vissa stadganden,
            som inneburo att det existerade en längre motionstid för motioner
            om utredningar o. d., vilka ansågos böra gå till tillfälligt utskott,
            under det att motionstiden för andra motio- ner, som hänvisades
            till ständigt utskott, var kortare utmätt. Enligt min uppfattning
            hade det varit rimligt att man tagit konsekvenserna av denna reform
            på det sättet, att man beslutat att i stort sett taga bort de
            till- fälliga utskotten. Det torde kunna påstås, att gränsen mellan
            de motioner, vilka hänskjutas till tillfälligt utskotts behandling
            och till behandling av ständigt utskott, ofta är mycket flytande.
            Om emellertid en motion efter ett övervägande hänskjutits till
            ett tillfälligt utskott, då kommer denna motion att utskottsbehandlas
            efter helt andra grunder än som tillämpas med avseende på andra
            motioner. Ty under det att motioner och riksdagsfrågor i allmänhet
            före dess avgörande i kamrarna be- handlas i ett utskott, som
            till lika delar är sammansatt från de bägge kamrarna, behandlas
            däremot som bekant en till ett tillfälligt utskott hänskjuten
            motion på det sättet, att först blir den föremål för övervägande
            i ett tillfälligt utskott, tillsatt av den kammare, i vilken motionen
            väckts. Skulle resultatet av denna behandling bli, att motionen
            helt eller till någon del tillstyrkes av detta utskott och bifalles
            av resp. kammare, följer därefter en remiss till den andra kammaren
            (se $ 63 riksdagsordningen), där ytterligare en utskottsbehandling
            sker i något av dess tillfälliga utskott. Där mötes kanske motionen
            av det beskedet, att resp. utskott redan behandlat en dylik motion
            och att denna kammare fattat ett beslut, som något eller kanske
            ganska betydligt skiljer sig från vad den förra kammaren beslutat.
            Detta kan inträffa då den ifrågavarande motionen samtidigt väckes
            i bägge kamrarna. I ett annat fall, då motionen icke väckes i
            bägge kamrarna, kan det också inträffa, att den kammare, till
            vilken utskottsutlåtandet remitterats, även fattar ett positivt
            beslut men gående i annan riktning än det, som en tid förut fattats
            av den andra kammaren. I bägge fallen blir följden återupprepade
            behandlingar 1 resp. utskott och kammare med därmed följande kostnader
            och tidsutdräkt — allt detta dock under förutsättning att man
            icke ordnat något samråd eller gemensamt sammanträde mellan de
            bägge utskotten — vilket emellertid icke anses kunna ske enligt
            gällande grundlagsbestämmelser. Detta sker dock kanske någon gång,
            men i de flesta fall sker det antagligen icke. Åtminstone talar
            för detta
          </p>
          <pb facs="riksdagen-motions-pdf/data/1943/mot_1943__fk__150/mot_1943__fk__150-002.pdf"/>
          <fw xml:id="i-SizkunJ3eTyfWLSj72AgsH">
            Motioner i Första kammaren, nr 150. 7
          </fw>
          <p xml:id="i-4fSGZM8fa2vYR2A3aSiiT9">
            påståendes riktighet den omständigheten, att vid en föregående
            riksdag inträffade det anmärkningsvärda förhållandet, att en väckt
            motion enhälligt tillstyrktes och bifölls i IT kammaren men efter
            remiss till I kammaren lika enhälligt avstyrktes och avslogs.
            Det arbetssätt, som användes i riksdagen för behandling av motionsfrågor
            av här nämnt slag, måste alltså anses opraktiskt, tungrott och
            leder till dubbla behandlingar av en fråga med därmed följande
            ökade kostnader för sekretariat m.m. Det finnes — enligt min uppfattning
            — ingen anledning, varför ett visst slag av frågor skola behandlas
            på detta sätt. Tvärtom skulle här nämnda frågor mycket väl kunna
            för behandlingen remitteras till ett ständigt för de bägge kamrarna
            gemensamt utskott, som nyskapades och förslagsvis erhölle namnet:
            diverseutskottet, utredningsutskottet eller något liknande namn.
            Skulle det sedan befinnas nödvändigt — vilket knappast är troligt
            — att man ansåg sig behöva uppdela nämnda utskott i t. ex. två
            avdelningar, kunde detta mycket väl-ske, då detta skett med avseende
            på några av de ständiga utskotten. Under alla förhål- landen torde
            man kunna påstå, att man med en sådan anordning — ersättande av
            de tillfälliga utskotten med ett enda ständigt utskott — skulle
            dels vinna en mera praktisk och tidsbesparande ordning för behandling
            av vissa riksdagsfrågor, dels även i någon mån minskade riksdagskostnader
            för tryck, personal, lokaler m.m. — en omständighet, som ej bör
            anses betydelselös i en tid som den nu- varande. Den enda invändning,
            som här kunde göras, är den, att riksdagens bägge kamrar ha rätten
            att var för sig behandla och besluta om vissa arbetsordnings-
            föreskrifter för kamrarna o. d. samt att frågor av detta slag
            då måste förberedas var för sig i resp. kammares utskott. Men
            frågor av detta slag förekomma, som bekant, till behandling så
            sällan, att denna invändning icke bör vara avgörande för behandling
            av denna fråga. Ty givetvis kan — om man så anser nödvän- digt
            — alltjämt bibehållas ett stadgande därom, att resp. kammare kan
            var för sig tillsätta ett utskott för behandlingen av dessa mycket
            sällan förekommande frågor. En reform sådan som den här ifrågasatta
            torde förutsätta ändringar i riks- dagsordningen m.m. En sådan
            reform måste givetvis föregås av en utredning. Under hänvisning
            till vad här ovan anförts hemställes alltså,
          </p>
          <p xml:id="i-EZf8f9cQWo7Lj1bjjagiSE">
            att riksdagen till övervägande och utredning på sätt, som befinnes
            lämpligt, måtte besluta upptaga det spörsmål rörande riksdagsarbetets
            organiserande, som här ovan framförts.
          </p>
          <p xml:id="i-P37jDQVEjWTjB8G3mRUTHu" type="date">
            Stockholm den 24 januari 1943.
          </p>
          <div type="signatureBlock" id="i-3DFY8WwyYKgBvVXKorUJts">
            <p who="i-3139LqaoEDPArxpLRyxXT8" type="signature">
              Ernst Hage
            </p>
          </div>
        </div>
      </div>
    </body>
  </text>
</TEI>
