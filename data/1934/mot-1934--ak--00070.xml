<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__ak__70/mot_1934__ak__70-001.pdf"/>
      <fw xml:id="i-CfjuDeLSZt1U3waC67dgyo">
        Motioner i Andra kammaren, Nr 70. 9
      </fw>
      <div type="motHeader" xml:id="i-FjEXjFZK5nvmSaDXH6C57u">
        <div type="motTitle" xml:id="i-9HoLQucAYnA4BXXK2roE9b"/>
        <div type="motSubmissionInfo" xml:id="i-HXh7DVdUYtGUgQBiNadtEf"/>
      </div>
      <div type="motBody" xml:id="i-8tuUCf6Msw8yQ43n4p1oVQ">
        <div xml:id="i-D22nmYFxA689N66fM5wVmL">
          <p xml:id="i-WknxVZQern6v3cKu9oGi5h">
            Nr 70.
          </p>
          <p xml:id="i-q5tzzZLEDrEYNdAfTUjxT">
            Av herr Ström m. fl., angående utredning om en modern hyres-
            lagstiftning.
          </p>
          <p xml:id="i-CFLm7igqsDuQXhaZHszRxP">
            Vid upprepade tillfällen har i riksdagen framförts den meningen,
            att den nu existerande hyreslagen — vilken utgör en del av 1907
            års lag om nyttjanderätt till fast egendom och alltså härstammar
            från en tid, då bo- stadsirågans sociala sida på grund av tidsförhållandena
            var mindre upp- märksammad än nu för tiden — icke har den sociala
            karaktär, som man kan fordra av en lag, som berör ett område av
            samhällslivet, hemmet, vars skyddande ur alla utgångspunkter måste
            anses synnerligen önskligt. En sådan uppfattning hävdades även
            av 1922 års riksdag, vilken på för- slag av första lagutskottet
            anslöt sig till ett uttalande, i vilket bland an- nat betonades,
            att ovannämnda lags föreskrifter angående hyra voro be- häftade
            med vissa brister. »En reformering av dessa föreskrifter», heter
            det vidare i nämnda utlåtande, »är därför enligt utskottets mening
            i hög grad önskvärd.» Senare har vid upprepade tillfällen frågan
            framförts i riksdagen ge- nom motioner och interpellationer. Vid
            behandlingen av dessa har alltid ansetts, att det var av behovet
            påkallat att åstadkomma en sådan lagstift- ning, men det har varit
            delade meningar om vad som skulle infogas i denna, och tidpunkten
            för en sådan lagstiftnings genomförande. Den långa och svåra hyresstriden
            i Göteborg förra året, då det från fas- tighetsägarnas sida hotades
            med att vräkningar av över 1,000 familjer skulle ske, om icke
            hyresgästerna accepterade fastighetsägarnas villkor, torde ha
            aktualiserat denna fråga. Den uppmärksamhet, som detta väckte
            över hela landet, och de uttalanden, som då gjordes, gingo samstämmigt
            i den riktningen att statsmakterna måste ta upp frågan om hyreslagstift-
            ning till allvarligt övervägande. Tidpunkten borde därför vara
            lämplig för skapandet av en social hyreslagstiftning, därom torde
            alla som allvar- ligt sysslat med denna fråga vara eniga. Däremot
            är givetvis meningarna delade om hur långt en sådan lagstiftning
            skall sträcka sig. Enligt vårt förmenande skulle en sådan social
            hyreslagstiftning, vars detaljbestämmelser måste vara av tvingande
            natur, främst syfta till att åstadkomma: 1) att bostaden vore
            sund, vilket skulle kunna uppnås genom tillfreds- ställande bostadsinspektion
            samt genom införande i hälsovårdsstadgan, byggnadsstadgan eller
            hyreslag av effektivare bestämmelser för undvi- kande av hälsofarlighet
            i bostadslägenheter; 2) att bostaden alltid vore med avseende
            på underhåll i ett tillfredsstäl-
          </p>
          <p xml:id="i-MXXPAvh4DGSdtim4sMxXbd">
            Bihang till riksdagens protokoll 1934. 4 saml. Nr 68—71. 2
          </p>
          <pb facs="riksdagen-motions-pdf/data/1934/mot_1934__ak__70/mot_1934__ak__70-002.pdf"/>
          <fw xml:id="i-JXNC789ddJfaEKViH6z1MR">
            10 Motioner i Andra kammaren, Nr 70.
          </fw>
          <p xml:id="i-D657CKNMJEb6bXJpguj4ry">
            lande skick, vilket bland annat skulle kunna uppnås genom tillkomsten
            av bestämmelser, som bland annat fastsloge vissa grunder för hyresgäst,
            att vid hyras betalning avdraga vad som utlagts för reparationer
            eller för bostadens förbättrande, samt i övrigt, rätt till hyresprisreglering
            nedåt vid konstaterande av en bostads mindervärdiga beskaffenhet;
            3) att den ständigt skeende hyresprisfördyring — som i vårt land
            resul- terat i att en större procent av den samlade inkomsten
            uppslukas av hyran än i något annat land — kunde hållas tillbaka
            och att framförallt oskäliga hyrespris (hyresocker) kunde beivras,
            varför en effektiv bestämmelse om åtgärder mot orimliga hyrespriser
            borde ingå i den planerade lagstift- ningen, vilken bestämmelse
            även borde gälla för de mycket ofta förekom- mande rent vanvettiga
            hyror, som uttagas för butiker med gott läge; samt 4) att lagen
            förhindrade intagande i kontrakt av bestämmelser, som in- skränkte
            hyresgästens rörelsefrihet på ett orimligt sätt eller i övrigt
            vore olämpliga (i denna fråga uttalade sig vissa reservanter inom
            första lagut- skottet år 1922 på sådant sätt, att de med hänsyn
            till detta yrkande ifråga- satte, om icke avtalsfriheten borde
            ytterligare begränsas till förebyggande därav att lagbestämmelser
            till hyresgästs förmån borteliminerades genom kontraktsvillkor).
            Detta är endast några av de mest framträdande reformkraven, som
            framförts på detta område, och av vilka större delen torde kunna
            tillgodo- ses genom bestämmelser i en hyreslag. I övrigt hänvisas
            till den redogö- relse rörande nämnda sak, som finnes intagen
            i första lagutskottets ut- låtande nr 23 vid 1922 års riksdag
            under rubriken: 11 Reformering av hy- reslagstiftningen. Under
            hänvisning till den motivering som här ovan anförts hemställa
            vi,
          </p>
          <p xml:id="i-9i8d6MgNq3PC5JKwEshF35">
            att riksdagen måtte i skrivelse till Kungl. Maj:t hemställa,
            att Kungl. Maj:t måtte låta utreda huru och på vilket sätt gällande
            bestämmelser, som reglera förhållandet mellan hyresvärd och hyresgäst
            — hit- hörande delar av lagen av år 1907 om nyttjanderätt till
            fast egendom samt lagen av den 10 mars 1923 med vissa bestämmelser
            rörande hyra m. m. — måtte sam- manföras i en modern hyreslag,
            som utformas under hänsynstagande till nutida förhållanden på
            detta om- råde, i en social och humanitär anda efter de grund-
            satser, som här ovan anförts.
          </p>
          <p xml:id="i-JUHGxbBb9VZu9cuzWSsEq5" type="date">
            Stockholm den 18 januari 1934.
          </p>
          <p xml:id="i-7FPuNR4nuZr3VfDRmuVUzy">
            Albin Ström. Torsten Henrikson. Edoff Andersson.
          </p>
        </div>
      </div>
    </body>
  </text>
</TEI>
