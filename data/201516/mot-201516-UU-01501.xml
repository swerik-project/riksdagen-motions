<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-01501">
  <teiHeader>
    <fileDesc>
      <titleStmt>
        <title>Fikru Maru</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1501 av Désirée Pethrus (KD)</title>
          <idno type="rdwebb">H3021501</idno>
          <rs type="number">1501</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H3021501/text</ref>
          <ref type="dokument_url_html">http://data.riksdagen.se/dokument/H3021501</ref>
          <ref type="dokumentstatus_url_xml">http://data.riksdagen.se/dokumentstatus/H3021501</ref>
          <ref type="docx">http://data.riksdagen.se/fil/457B57E5-58D0-4E4E-A99E-1571D9E34673</ref>
          <ref type="pdf">http://data.riksdagen.se/fil/404C64CD-8931-4677-9868-84996960C9B5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2zDHSprvzapEZqpbyMKaow" type="signed"/>
        <correspContext corresp="i-2zDHSprvzapEZqpbyMKaow">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-3SAEDvtFUqHy2TSDNHMVm5" type="submitted">
          <date when="2015-10-05"/>
          <time when="15:21:17"/>
        </correspAction>
        <correspAction xml:id="i-R76kF4wvudJBWUEFVtaQ9s" type="referred">
          <date when="2015-10-13"/>
        </correspAction>
        <correspAction xml:id="i-X4WstrFZPYVHdmgNv1CxtY" type="assigned">
          <date when="2016-09-08"/>
          <time when="12:26:30"/>
        </correspAction>
        <correspContext corresp="i-X4WstrFZPYVHdmgNv1CxtY">
          <ref type="assignedTo">Utrikesutskottet</ref>
        </correspContext>
        <correspAction xml:id="i-HrU5EASP6JPjdbjoJsoxom" type="behandlas_i"/>
        <correspContext corresp="i-HrU5EASP6JPjdbjoJsoxom">
          <ref type="uppgift">2015/16:UU15</ref>
          <ref type="ref_dok_id">H301UU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-P6MWtETHi96nqtZEGndW4e" type="motHeader">
        <div xml:id="i-5LCfkg9Zm7LQcXsyvnGinX" type="motTitle">
          Motion till riksdagen 2015/16:1501 av Désirée Pethrus (KD) Fikru
          Maru
        </div>
      </div>
      <div xml:id="i-KynsRVepU1CZTMdDou65Tc" type="motBody">
        <div xml:id="i-6VLXWtEcb5T56kD7hX39o8" type="motProposal" subtype="förslag">
          <head xml:id="i-S27oeBcV1FgKW1jjYxntSh">
            Förslag till riksdagsbeslut
          </head>
          <list xml:id="i-B7U3XMWqkHyoAgFkSdWgmH" style="ol">
            <item xml:id="i-UhRoQdAEtdMq1NhzSw4R6z">
              Riksdagen ställer sig bakom det som anförs i motionen om att
              Sveriges regering bör verka för att Fikru Maru får en rättssäker
              och snabb prövning av sitt fall och tillkännager detta för regeringen.
            </item>
          </list>
        </div>
        <div xml:id="i-PpcLbUrjVCjvY9w2mCMpox" type="motContent">
          <head xml:id="i-8dMz54uLwA9wQQ9kRq1agP" type="h1">
            Motivering
          </head>
          <p xml:id="i-2MgiR2wp7nB1ESYYVjgcWh">
            För närvarande är den svenske medborgaren Fikru Maru, sedan över
            två år, frihetsberövad i etiopiskt fängelse utan att någon dom
            eller individuell rättegång har ägt rum.
          </p>
          <p xml:id="i-G82U7sy2Am5QtxZ4udfRay">
            Fikru Maru är född och uppvuxen i Etiopien men svensk medborgare
            sedan 34 år. Han är en av Sveriges främsta kardiologer/hjärtspecialister.
            Han har grundat och byggt upp Addis Cardiac Hospital i Etiopien,
            Etiopiens första specialistsjukhus för hjärt- och kärlsjukvård.
            Det startades 2006 i samarbete med Swedfund, svenska statens riskkapitalbolag
            för investeringar i bolag och fonder i utvecklingsländer. Han
            är sedan 2012 verksam vid Hudiksvalls sjukhus som hjärtspecialist
            men har tidigare bland annat arbetat på sjukhus i Stockholmsområdet
            och är en uppskattad läkare.
          </p>
          <p xml:id="i-P8DyoKe48XNEDDat85V5jt">
            Flera svenska hjärtläkare har tidigare rest ner till Etiopien
            i team för att utföra hjärtoperationer, och läkare från Etiopien
            har fått komma till Sverige för utbildning. Detta har nu fått
            avslutas och nu finns bara en internmedicinsk klinik som fortgår
            med inhemsk personal. Svenska hjärtläkare beklagar att människor
            i Etiopien nu inte kan få hjälp med hjärtoperationer. Ingen vågar
            nu åka ner för att göra en insats eller ta med material för arbetet.
            Fikru Maru behövs för att driva sjukhuset.
          </p>
          <p xml:id="i-DYo5UncEWGBxQ3X48pWiag">
            Fikru Maru fastnade år 2010, vid en av sina resor till Etiopien,
            i tullen med fyra resväskor som innehöll förbrukningsmaterial
            till sjukhuset. Värdet uppskattades av Fikru Maru till 2 000 dollar.
            Tullen menade att det borde vara cirka tio gånger högre och krävde
            skatt därefter. Han beslöt då att ta med väskorna hem vid senare
            hemresa, eftersom ingen exakt summa angetts. Vid hemresa angavs
            att han skulle betala 1 000 dollar för övervikt, men någon fungerande
            kortterminal fanns just då ej för att betala dessa. Då såg han
            ingen annan råd än att lämna kvar väskorna. När han gick på planet
            på väg hem arresterades han för att ha försökt smuggla in samma
            väskor. Han släpptes dock mot borgen och åtalet lades också ner.
          </p>
          <p xml:id="i-8kPqwJU2fEWMmT9wsq6eYH">
            I maj 2013 hade en strid inom regeringen startat mellan regeringschefen
            och tullministern, som anklagades för korruption. Regeringen ville
            visa sig handlingskraftig och eftersom Fikru Marus åtal tidigare
            hade lagts ner, drogs han och 65 andra personer in i en härva
            som fortfarande inte är löst. Man kopplade hans tidigare ärende
            till tullministern. Fikru Maru hämtades på ett brutalt sätt i
            sitt hem i Addis Abeba den 12 maj 2013 och sattes i häkte. Idag
            befinner han sig alltså sedan två år i Kilintofängelset. Ett fängelse
            som innebär stora umbäranden.
          </p>
          <p xml:id="i-P9cmf69AeTHjQaf9CYudzo">
            I den grupp åtalade som Fikru Maru hamnat i finns 25 personer
            med sammanlagt 94 åtalspunkter, varav en enda åtalspunkt är hans.
            För varje åtalspunkt ska i genomsnitt tio vittnen höras. I hans
            grupp har en enda åtalspunkt tagit över tre månader. Det innebär
            att det kan ta flera år innan ens alla vittnen är hörda. Enligt
            Fikru Marus dotter Emu Maru, som också är läkare, är det fabricerade
            vittnesuppgifter man använder. Något som vi känner till sedan
            de svenska journalisterna Martin Schibbye och Johan Persson arresterades
            i Etiopien 2011. Det finns, enligt Emu Maru, inget att anklaga
            hennes far för.
          </p>
          <p xml:id="i-NiYyWa5dXu39gx2Uv4YJ1L">
            På grund av svensk inaktivitet under de första fem månaderna
            då Maru satt häktad, missades tillfälle för svenska myndigheter
            att utverka en snabb lösning. Nu väntar en omfattande och för
            regimen symbolisk rättegångsprocess i en uppgörelse med tidigare
            ministär. Det är mycket troligt att han kommer vara fängslad i
            mer än tio år i väntan på dom. Svenska myndigheter har efter att
            rättegångsprocessen startat ingen praxis att gå in i en rättsprocess
            i ett annat land.
          </p>
          <p xml:id="i-JhcLVqvVd4xT2PNQMjGSgX">
            Rättsprocessen har stor betydelse för Etiopiens sittande regim.
            Att processen inbegriper flera fall med obefintliga grunder för
            åtal gör att man skjuter upp att behandla just dessa delar då
            det riskerar underminera övriga åtal.
          </p>
          <p xml:id="i-EaGhqiqF1NYmmC4CQqc3E5">
            Den uppmärksamhet och det engagemang som Sverige visat i fall
            som Schibbye/Persson skulle göra stor skillnad för att ändå pressa
            fram en behandling av Fikru Marus fall i rättsprocessen. Schibbye
            och Persson satt 438 dagar i Kalityfängelset. Fikru Maru har nu
            suttit fängslad i över två år! Han har diabetes och behov av mediciner.
          </p>
          <p xml:id="i-Xh8jHkYZN7JML7wHMK7LSQ">
            Det är viktigt att Fikru Maru får både ett socialt och moraliskt
            stöd i ett läge där vi vet hur svår situationen är i etiopiska
            fängelser. Att en svensk läkare sitter oskyldigt fängslad måste
            nu på allvar uppmärksammas. Vi måste agera och samverka med andra
            länders ambassader som kan påverka situationen för Fikru Marus
            frisläppande. Det måste påvisas att Sverige tar detta ärende på
            största allvar.
          </p>
          <p xml:id="i-JYCpeCHeYqUPLegbdvJXXd">
            I fallet Schibbye/Persson där dåvarande utrikesminister Carl
            Bildt genomförde besök i fängelset och dåvarande statsminister
            Reinfeldt tog upp de fängslade journalisternas fall i möte med
            dåvarande premiärminister Zenawi gav engagemanget resultat så
            till vida att journalisterna släpptes. Det är bra att statminister
            Stefan Löfven tog upp hans fall när han besökte Etiopien i januari
            2015. Men mer måste göras. Vi kan inte vara tysta när svenska
            medborgare oskyldigt hamnar i fängelser under svåra förhållanden
            i andra länder. Schibbye och Persson satt fängslade i 438 dagar
            och benådades därefter. Fikru Maru har nu suttit fängslad mycket
            längre än så. Allt tyder på att Fikru Maru sitter oskyldigt fängslad
            och har hamnat i en politisk vendetta.
          </p>
          <p xml:id="i-FtDcXp48UsLvBtsKCMsaku">
            Nu måste regeringen och UD göra allt som står i deras makt för
            att Fikru Maru ska få en rättssäker och snabb prövning av sitt
            fall så att han snarast kan friges. Regeringen måste också se
            till att engagera andra internationella personer som kan verka
            för Fikru Marus frigivning. Och regeringen måste också se till
            att den svenska ambassaden gör allt som står i dess makt för att
            ge stöd på alla sätt under tiden han är fängslad, särskilt med
            tanke på hans hälsotillstånd.
          </p>
        </div>
        <div xml:id="i-3wYLFj5eBbXxT28FW6TG5t" type="signatureBlock">
          <list xml:id="i-RYL2yAeWkYYRfByu41MSo7">
            <item xml:id="i-4aibuXr22s2xzp51B2aumZ" who="i-BaBRFz7sgjhbuqYiz8u7vt" type="signature">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
