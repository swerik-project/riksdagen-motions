<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-00618">
  <teiHeader>
    <fileDesc>
      <titleStmt>
        <title>Värna kvalitet och frihet inom högskolan</title>
        <author corresp="i-EDRJhBHzVgQtpo6Ksyzirg">av Robert Stenkvist m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:618 av Robert Stenkvist m.fl. (SD)</title>
          <idno type="rdwebb">H702618</idno>
          <rs type="number">618</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H702618/text</ref>
          <ref type="dokument_url_html">http://data.riksdagen.se/dokument/H702618</ref>
          <ref type="dokumentstatus_url_xml">http://data.riksdagen.se/dokumentstatus/H702618</ref>
          <ref type="docx">http://data.riksdagen.se/fil/41DD1D94-C15A-480E-AAF1-CABDA5082516</ref>
          <ref type="pdf">http://data.riksdagen.se/fil/E8620D6F-6481-40B2-BBE0-4FDCCFA9C0A3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-QncsjeqVcGrNpNi8SPzrX4</idno>
            <name>Michael Rubbestad</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DwxYm9yDWznJg1azvmMBXP</idno>
            <name>Jörgen Grubb</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-HUSmFsL1Y8xYLMbYyPfby2</idno>
            <name>Ebba Hermansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LRJimUv8fzRo4sycQm3aJK" type="signed"/>
        <correspContext corresp="i-LRJimUv8fzRo4sycQm3aJK">
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-QncsjeqVcGrNpNi8SPzrX4"/>
          <note type="signatory" corresp="i-DwxYm9yDWznJg1azvmMBXP"/>
          <note type="signatory" corresp="i-HUSmFsL1Y8xYLMbYyPfby2"/>
          <note type="signatory" corresp="i-6ceKG6oPX1kT6SHqK6JSnq"/>
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-9aV6a5JgMMU7racuNkrEgj"/>
        </correspContext>
        <correspAction type="submitted" xml:id="i-WSM6Dpwo9gV6aPHwUWGnYR">
          <date when="2019-09-27"/>
          <time when="14:44:53"/>
        </correspAction>
        <correspAction type="reviewed" xml:id="i-SoDBipgSF7aC6PGc7eEqja">
          <date when="2019-09-30"/>
          <time when="09:24:15"/>
        </correspAction>
        <correspAction type="referred" xml:id="i-MCn6JPG9jwACBdBvyXCDaU">
          <date when="2019-10-11"/>
        </correspAction>
        <correspAction type="assigned" xml:id="i-Uqm8WVDa5YqsD58LfCHWRs">
          <date when="2020-05-07"/>
          <time when="16:33:11"/>
        </correspAction>
        <correspContext corresp="i-Uqm8WVDa5YqsD58LfCHWRs">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-Pb1y5qdZDEopTnD4S9FtaM"/>
        <correspContext corresp="i-Pb1y5qdZDEopTnD4S9FtaM">
          <ref type="uppgift">2019/20:UbU9</ref>
          <ref type="ref_dok_id">H701UbU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU9</ref>
          <ref type="ref_dok_titel">Studiestöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-J3QTmXPaj6Z8J6HMVpy2TY"/>
        <correspContext corresp="i-J3QTmXPaj6Z8J6HMVpy2TY">
          <ref type="uppgift">2019/20:UbU15</ref>
          <ref type="ref_dok_id">H701UbU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7FaNQKTaLHh4oUB7d2FifU"/>
        <correspContext corresp="i-7FaNQKTaLHh4oUB7d2FifU">
          <ref type="uppgift">2019/20:UbU16</ref>
          <ref type="ref_dok_id">H701UbU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU16</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:618 av Robert Stenkvist m.fl. (SD) Värna kvalitet och frihet inom högskolan</div>
      </div>
      <div type="motBody">
        <div type="motProposal" subtype="förslag">
          <head xml:id="i-8rExJDaCsvKXNDgGjQPCG5">
            Förslag till riksdagsbeslut
          </head>
          <list style="ol">
            <item xml:id="i-WkRU8ABRf8Kzg9hPYuhMQJ">
              Riksdagen ställer sig bakom det som anförs i motionen om att
              öka undervisningsfriheten och tillkännager detta för regeringen.
            </item>
            <item xml:id="i-J1HQrHy68ZcnVXnp3jDJVH">
              Riksdagen ställer sig bakom det som anförs i motionen om att
              ge lärosätena ett samlat anslag för forskning och undervisning
              och tillkännager detta för regeringen.
            </item>
            <item xml:id="i-33RavtmauTuxucDNiPazXV">
              Riksdagen ställer sig bakom det som anförs i motionen om att
              öka anslagen till den högre utbildningen för att öka kvaliteten
              på undervisningen och tillkännager detta för regeringen.
            </item>
            <item xml:id="i-1cgbPTgFDAWZVKC5eyXnd">
              Riksdagen ställer sig bakom det som anförs i motionen om att
              avskaffa produktivitetsavdraget inom högskoleväsendet och tillkännager
              detta för regeringen.
            </item>
            <item xml:id="i-1875PZ49aJtVfFSVwX4xLo">
              Riksdagen ställer sig bakom det som anförs i motionen om att
              högskolans styrelse ska ha tonvikten inom akademin och tillkännager
              detta för regeringen.
            </item>
            <item xml:id="i-GHk9N4QhENtrZzLt6jymCg">
              Riksdagen ställer sig bakom det som anförs i motionen om att
              öka studenternas anställningsbarhet efter examen och säkerställa
              relevant forskning genom högskolors samverkan med det omgivande
              samhället – dock ska denna samverkan inte vara anslagsgrundande
              – och tillkännager detta för regeringen.
            </item>
            <item xml:id="i-SaYtrXjhAom8piZNhdRPd">
              Riksdagen ställer sig bakom det som anförs i motionen om att
              utreda hur ett finansieringssystem för högskolan kan bli mer kvalitetsdrivande
              och tillkännager detta för regeringen.
            </item>
            <item xml:id="i-BUEtjJSeAdjRJEDM9hFU5b">
              Riksdagen ställer sig bakom det som anförs i motionen om att
              regeringen tillsammans med lärosätena ska besluta om antalet studieplatser
              och tillkännager detta för regeringen.
            </item>
            <item xml:id="i-KANw5zfys8Z6TPcYmSZXTs">
              Riksdagen ställer sig bakom det som anförs i motionen om att
              slå ihop administrationen hos vissa lärosäten för att effektivisera
              det svenska utbildningsväsendet och tillkännager detta för regeringen.
            </item>
            <item xml:id="i-FFmsKc6cx4XpufgJauXpP">
              Riksdagen ställer sig bakom det som anförs i motionen om att
              en översyn av lärarutbildningar ska ske där staten äger rätt att
              ge bindande direktiv och tillkännager detta för regeringen.
            </item>
            <item xml:id="i-X4DkQbEF2qg8xFTM1NtbA3">
              Riksdagen ställer sig bakom det som anförs i motionen om att
              de studenter som går en utbildning där det råder stort behov från
              marknaden och som är viktig för landets ekonomi ska få höjt studiebidrag
              och tillkännager detta för regeringen.
            </item>
            <item xml:id="i-Qdfn6hcTxn7yY7qbeWd4xE">
              Riksdagen ställer sig bakom det som anförs i motionen om att
              inrätta fler kombinerade tjänster för forskning och undervisning
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-8k3yJQ7P84Rb8DWfwoGyLJ">
            Motivering
          </head>
          <p xml:id="i-CshNQDZuKNZCruX4aVphkA">
            Alla politiska aktörer är överens om betydelsen av att högskolan
            håller hög kvalitet för Sveriges framtida välstånd, Sveriges position
            som framgångsrik modern nation och för att föra civilisationen
            framåt. Det som skiljer de olika politiska ståndpunkterna åt är
            snarare hur vi skapar en högskola av högsta klass. Ett minimum
            av lärarledd tid ska införas i högre utbildningar och resurstilldelningssystemet
            ska förändras för att göra detta möjligt. Den lärarledda tiden
            blir självfallet olika omfattande, beroende på vilken utbildning
            det gäller, detta eftersom kraven och typen av studier skiljer
            sig åt på ett markant sätt.
          </p>
          <p xml:id="i-QT2ZAbjqoRyuDNiMywRRDS">
            Eftersom samhällets resurser är begränsade kommer resurserna
            för högskolesyste­met också att vara det. Befintliga medel behöver
            användas på ett bra sätt och resurserna behöver samordnas. Kvalitet
            är av vikt och ska prioriteras i stället för ensidig kvantitet.
            Statsbidrag är därför inte aktuellt för kurser med påfallande
            brister i vetenskaplig relevans. Statsbidragen till utbildningar
            som helt saknar samhällsrelevans behöver ses över.
          </p>
          <head type="h1" xml:id="i-QYkrvTMroUmEGGkwNiZC7w">
            Undervisningsfriheten måste öka
          </head>
          <p xml:id="i-2DUFajQFmUB4xkXprzdzfa">
            1. Sverige ligger förvånande nog efter många andra länder när
            det gäller undervisnings­friheten. Att högskolans styrelse och
            till och med studentorganisationer har inflytande över litteraturlistorna
            som en universitetslärare ska använda i sin undervisning är för
            oss sverigedemokrater fullständigt oacceptabelt. Läraren för en
            kurs ska ha det slutgiltiga ansvaret för den litteraturlista som
            kursen ska innehålla. Detta hindrar inte dialog med både studenter,
            styrelse och kollegor. Tvärtom ska sådana dialoger hållas.
          </p>
          <p xml:id="i-7yF85A4RZrCpZon8NPkWKV">
            Vidare ska inga politiska ideologier, ofta i skepnad av vetenskap
            eller överideologi, tvingas på lärare och kurser. Undervisningen
            ska vila på vetenskaplig grund där fakta och kunskaper står i
            högsätet. Politisk påverkan hör inte hemma på högskolan. Ett aktuellt
            problem i detta sammanhang är den genusideologi som påtvingas
            alla möjliga kurser.
          </p>
          <head type="h1" xml:id="i-UDYtsmwEnhF1yMrL6Xy6Jw">
            Öka lärosätenas frihet genom att övergå till ett samlat anslag
          </head>
          <p xml:id="i-Dddo2kj3u851ixqs6wyDMy">
            2. I dag är anslagen till lärosätena uppdelade i ett anslag för
            forskning och ett anslag för undervisning. Sverigedemokraterna
            vill ha ett samlat anslag för både forskning och undervisning,
            vilket ökar lärosätenas frihet liksom ansvar. Framför allt underlättar
            ett samlat anslag planering och flexibilitet för lärosätena. En
            annan mycket viktig fördel är att det underlättar för lärosätena
            att inrätta trygga och långsiktiga tjänster där både undervisning
            och forskning ingår.
          </p>
          <head type="h1" xml:id="i-DDeAAYu6FgzqNBaUksSp7b">
            Högre utbildning av hög kvalitet
          </head>
          <p xml:id="i-NGrWLqH83GqRCJrCAPDWj">
            3. Det är oroväckande att resurstilldelningen till den högre
            utbildningen har urholkats de senaste tjugo åren. I rapporter
            framkommer information om att det hålls kurser med så få lärarledda
            lektioner och så stora studentgrupper, att den viktiga interaktionen
            mellan lärare och elev i det närmaste är helt eliminerad. Lärare
            vittnar i sin tur om många tim­mars obetald arbetstid på grund
            av för lite resurser. Såväl studenter som deras organisa­tioner
            vittnar om allt större undervisningsgrupper och allt färre lektioner.
            Sammantaget innebär det en kraftig sänkning av utbildningskvaliteten.
          </p>
          <p xml:id="i-QgFWwxVoSkcoS5qrH476Na">
            Kostnadsnivån har under den senaste tjugoårsperioden överstigit
            anslagsnivån för den högre utbildningen, i synnerhet vad avser
            naturvetenskapliga ämnen. Den så kallade grundbultens beräkningar
            om minsta godtagbara undervisningsnivå – det vill säga för att
            nå upp till 1994/95 års köpkraft – indikerar att ett tillskottsbehov
            till de högre läro­sätena är av nöden för bibehållen kvalitet
            på undervisningen.
          </p>
          <p xml:id="i-7qj4uqdKS5busBQXf6GrjL">
            Anslag ska förmedlas direkt till lärosätena istället för att
            de vetenskapliga råden fördelar dessa. En kvalitetsfaktor är behovsanpassning
            av utbildning. Framtida satsningar ske med fokus på områdena naturvetenskap
            och teknik, då dessa områden är viktiga för vår framtida utveckling
            av näringslivet.
          </p>
          <head type="h1" xml:id="i-DX2u5P6TrZznhMgwtTBAhf">
            Avskaffa produktivitetsavdraget
          </head>
          <p xml:id="i-VqXQP4zH2ZFJ3hCsntYA6C">
            4. Under 1990-talet infördes ett produktivitetsavdrag för högskoleväsendet,
            vilket innebar att anslagen till högskolorna skulle få ett avdrag
            med den summa den privata tjänstes­ektorn lyckats effektivisera
            sin verksamhet med de senaste 10 åren. Tanken bakom produktivitetsavdraget
            var sannolikt att utbildningarna med tillhörande administration
            ska vara effektiva och att vi inte ska slösa med skattemedlen.
            En tanke vi i princip ställer oss bakom. Däremot är produktivitetsavdraget
            i längden orimligt då det är svårt att effektivisera undervisning
            med bibehållen kvalitet. Dessutom finns det en lägsta gräns när
            effektiviseringar inom administrationen inte längre är möjlig,
            i stället drabbas då undervisningen.
          </p>
          <p xml:id="i-XVnA5xo8yhDokMuuT991X8">
            Antalet lärarledda undervisningstimmar har minskat och studenterna
            har i högre grad lämnats åt sig själva. Utredningen SOU 2007:81
            slår fast att produktivitetsavdraget sänker utbildningens kvalitet
            och bör avskaffas. Samma utredning slår dessutom fast att incitamentet
            att inte bedriva undervisningen med för många tomma stolar redan
            till­godoses med studentpengen. Utredningen SOU 2005:48 visar
            att ersättningsbeloppet per helårsprestation då minskade med ungefär
            18 procent på grund av produktivitets­avdraget, en avsevärd urholkning
            av resurser. Antagandet att minskningen av resurser är ungefär
            lika stor i dag som när SOU 2005:48 skrevs ligger nära till hands.
            Produktivi­tetsavdraget för den högre utbildningen ska avskaffas
            enligt här deklarerad motivering.
          </p>
          <head type="h1" xml:id="i-DWnuey7XFST3F8xLWryrxG">
            Högskolans styrelse ska ha tonvikten inom akademin
          </head>
          <p xml:id="i-LD8LMYT8tjHB9DqHNLqN3a">
            5. Balansen mellan högskolornas autonomi och statens styrning
            är en komplicerad fråga där skilda intressen måste balanseras.
            Staten ska styra över och prioritera skattemedlens användning
            för att värna begränsade resurser. Samtidigt behöver lärosätena
            ha akadem­isk frihet och självständigt kunna arbeta för att stärka
            forskningens kvalitet. Det ankom­mer på riksdagen att besluta
            om fördelning av resurserna. Det ligger också på riksdag, regering
            och andra offentliga institutioner att kontrollera hur effektivt
            de statliga medlen används.
          </p>
          <p xml:id="i-2KcJw36m544f28zmkEJoG7">
            Gällande mer närliggande och rent akademiska frågor ska lärosätenas
            frihet och det kollegiala ledarskapet ökas jämfört med hur det
            förhåller sig i dag. För effektiv styrning av högskolorna är det
            nödvändigt med allsidig och kompetent representation i styrelser­na.
            Styrelserna ska till en tredjedel bestå av ledamöter tillsatta
            externt, en tredjedel av akademiker från det egna lärosätet och
            en tredjedel av akademiker från andra lärosäten. Styrelsens ordförande
            ska vara en akademiker och väljas av styrelsen på förslag av val­beredningen.
            Valberedningen ska bestå av tre personer och ha samma sammansättning
            som styrelsen där den externt tillsatta ledamoten tillsätts av
            regeringen. Styrelsens storlek kan med fördel beslutas av högskolan
            själv i samråd med valberedningen.
          </p>
          <head type="h1" xml:id="i-BspCQERXTeerFrVDxKJR6e">
            Samverkan med det omgivande samhället och anställningsbarhet
          </head>
          <p xml:id="i-BMsP1bB3mFoLkjCnzheuLM">
            6. I högskolelagen 1992:1434 stadgas att det ingår i högskolornas
            uppgift att samverka med det omgivande samhället och informera
            om sin verksamhet samt verka för att forskningsresultat tillkomna
            vid högskolan kommer till nytta. Det är av största vikt att högskolor
            och universitet samarbetar med det omgivande samhället med syftet
            att forskningsbaserad kunskap ska komma till nytta. Sverigedemokraterna
            är dock emot att samarbete är anslagsgrundande. Detta på grund
            av svårigheterna att mäta denna para­meter samt att samarbete
            inte ska ske för dess egen skull, utan för att uppnå resultat.
            Lika viktigt är att lärosätena klarar av att utforma utbildningarna
            i syfte att säkerställa studenternas anställningsbarhet efter
            avslutad utbildning samt att lärosätena klarar av att samarbeta
            och föra dialog med det omgivande samhället och presumtiva arbetsgivare.
          </p>
          <head type="h1" xml:id="i-2cX9qhVir5RVkpD2rAeWZh">
            Ett kvalitetsdrivande finansieringssystem för högskolan
          </head>
          <p xml:id="i-A9m8fomsvjrsAbnNyAwiKE">
            7. Dagens finansieringssystem med studentpeng premierar i hög
            grad kvantitet. Så många studenter som möjligt ska antas varje
            läsår vid varje lärosäte. Detta i stället för att satsa på kvalitet
            i utbildningarna. Finansieringssystemet ska reformeras så att
            kvalitet premieras mer. Vi har redan nått upp till höga mål vad
            gäller antalet studenter bland befolkningen. Tyvärr finns det
            indikationer på att kvaliteten blivit lidande. Finans­ieringssystemet
            ska reformeras i enlighet med det som Strut-utredningen föreslår,
            så att hälften av utbildningsanslaget utgörs av en fast bas, som
            grundar sig på det utbildnings­mål som lärosätet och regeringen
            satt upp genom en fyraårig överenskommelse. Den andra hälften
            är en rörlig del som grundar sig på antalet helårsstudenter lärosätet
            och utbildningen har.
          </p>
          <head type="h1" xml:id="i-NRwvw2jj862iYrTEhLB8mH">
            Regeringen ska tillsammans med lärosätena besluta om antalet
            anslagsgivande studieplatser
          </head>
          <p xml:id="i-SAm4o5kbwoiKWR6pZq91Pm">
            8. För att bibehålla och öka kvaliteten på de teoretiska högskoleutbildningarna
            bör antalet platser på utbildningar där det samhälleliga behovet
            är mättat hållas igen, och inte ökas. På en del utbildningar är
            det relevant att till och med minska antalet utbild­ningsplatser
            och låta de lärosäten som har högst kvalitet driva dessa utbildningar
            vidare. Utbildningsplatser för utbildningar inom bristyrkena behöver
            utökas i relation till prognosticerat behov. Antalet anslagsgivande
            studieplatser ska bestämmas genom den dialog och de mål regeringen
            i samråd med lärosätena kommer fram till. Regeringen beslutar
            om och har ansvaret för det totala antalet studieplatser i landet
            på varje utbildning.
          </p>
          <head type="h1" xml:id="i-Mc9pdQCQYgwST7hfsuvWBS">
            En reform av högskoleväsendet
          </head>
          <p xml:id="i-Lqh9u7Saxr7JiA2Y1CcfNc">
            9. Sverige har ett decentraliserat system med universitet och
            högskolor på relativt många orter. I princip bör vi behålla dessa
            geografiskt spridda lärosäten. Högre utbildning behöver erbjudas
            där den efterfrågas, alltså även utanför de större universitetsstäderna.
            Inte minst finns stor potential för lokala industrier och andra
            arbetsgivare att lokalt samverka med högre lärosäten. Ett annat
            problem är att det saknas studentbostäder i de större universitetsstäderna.
            Utbildning måste kunna erbjudas över hela landet.
          </p>
          <p xml:id="i-3jcdmeWUsLyG8TCfJGFMBr">
            Administrativa sammanslagningar av mindre högskolor behövs för
            att använda samhällets och högskolornas resurser mer effektivt.
            Med detta sparas administrativa resurser och resurserna optimeras
            i hela högskolesystemet. I Danmark har man gjort just detta med
            stor framgång.
          </p>
          <p xml:id="i-4sYZV6WHPPTiLXiGad2cBr">
            Det har på senaste tiden gått inflation i att befordra högskolor
            till universitet. Detta gör inte att utbildningsnivån höjs utan
            tjänar endast populistiska motiv. Högskolor med en mindre andel
            forskning och universitet med kvalitativ forskning behövs. Tills
            vidare bör inga fler högskolor upphöjas till universitet. Universitet
            och framför allt högskolor bör specialisera sig på sina främsta
            områden. På detta sätt höjs kvaliteten för hela det svenska högskoleväsendet.
          </p>
          <head type="h1" xml:id="i-SyFZ4xej2YSa6rKniGzrN5">
            Översyn av lärarutbildningen och införande av bindande direktiv
          </head>
          <p xml:id="i-DfxfimCpJvKuiQ38VKHdb1">
            10. För att möjliggöra en ökning av lärarkårens kompetens krävs
            i första hand att lärar­yrkets attraktionskraft höjs, så att fler
            personer vill utbilda sig till lärare. Dessutom måste utbildningarnas
            kvalitet utvärderas och höjas.
          </p>
          <p xml:id="i-YL2ePxEPQZUdwbktjyYdeQ">
            Enligt en rapport från OECD (The Organisation for Economic Co-operation
            and Development) behövs en översyn av Sveriges lärarutbildningar,
            detta för att ta reda på hur de står sig i jämförelser med varandra
            och hur det går för personer som tar examen vid respektive läroverk.
            I Sverige finns lärarutbildningar där intagningspoängen är chockerande
            låga, vilket väcker frågan om kompetensen hos dem som tar examen
            och i nästa led utbildningarnas existensberättigande.
          </p>
          <p xml:id="i-8fcEJSe2T3xmpRBSYkzQiH">
            De lärosäten som har en bristande lärarutbildning bör i första
            hand få en anmärk­ning, rättas inte bristerna till ska staten
            äga rätt att ge bindande direktiv om kvalitets­förbättringar.
            Fullföljs inte direktiven äger staten rätt att dra in studentpengen
            för att ge annat lärosäte uppdraget att driva lärarutbildningen,
            vilket i realiteten kan innebära en sammanslagning av två utbildningsplatser
            till en.
          </p>
          <p xml:id="i-G58w6tt6JP6qGRU4mWcRQc">
            För att säkerställa att framtida lärare är lämpliga att undervisa
            ska lärarutbildning­arna ha ett inträdesprov innan studenterna
            blir antagna till utbildningen. Provet ska testa studenternas
            kunskaper och ledaregenskaper som klasslärare. Vid underkänt ska
            studenten inte bli antagen till utbildningen. Färre personer ska
            antas genom högskole­provet än som sker idag, då just de studenter
            som antagits via högskoleprovet klarar utbildningen betydligt
            sämre än övriga studenter på lärarutbildningen. Sverigedemokrat­erna
            anser att en femtedel av studenterna ska antas genom högskoleprovet.
            Av dessa ska ingen ha mindre än 1,0 i resultat på provet. I undantagsfall
            ska mer än 20 procent av sökanden kunna antas genom högskoleprovet,
            förutsatt att de personerna har minst 1,0 i resultat.
          </p>
          <p xml:id="i-FcnaPSWeKu7qwopwyG1xR5">
            Givet en förväntad lärarbrist finns det samtidigt anledning att
            bibehålla lärarutbild­ningar även utanför de stora universitetsorterna.
            Vi vill i detta sammanhang balansera behovet av ett i viss mån
            decentraliserat högskoleväsende med krav på kvalitet.
          </p>
          <head type="h1" xml:id="i-91RHy23Ca9DWgdMUhGuUPq">
            Höjda studiebidrag för de studenter som går en bristyrkesutbildning
          </head>
          <p xml:id="i-8QHtrGwtuJhQfoPHnnxKSP">
            11. De studenter som går en utbildning där det råder extraordinärt
            behov från arbets­marknaden och är viktiga för Sveriges ekonomi
            och framtida utveckling ska få en höjning av studiebidraget, detta
            för att uppmuntra studenter att gå dessa utbildningar. Självklart
            belastar detta statskassan, men vinsterna om fler studenter väljer
            dessa utbildningar överstiger på sikt vida kostnaderna.
          </p>
          <head type="h1" xml:id="i-2xbB5gZJ5CLV9faBFGWDcx">
            Trygga anställningar inom akademin genom att inrätta fler kombinerade
            tjänster för forskning och undervisning
          </head>
          <p xml:id="i-5PKvmKxrhV3N9gZifWuh8H">
            12. På de främsta universiteten i västvärlden viktas undervisning
            högre än i Sverige, där forskning premieras alltför högt på bekostnad
            av undervisningen. Fler trygga tjänster med längre avtal ska inrättas
            där det ingår både forskning och undervisning. Detta är en mycket
            viktig parameter för att öka kvaliteten på både forskningen och
            undervisningen. För att möjliggöra detta ska den direkta tilldelningen
            av basanslag till lärosätena ökas. De olika anslagen som går till
            lärosätena ska samlas i ett enda anslag. I de mål och i den överenskommelse
            som enligt vårt förslag ska ske mellan lärosätena och regeringen,
            så ska det beslutas om en rimlig nivå på antalet tjänster där
            både forskning och undervis­ning ingår.
          </p>
        </div>
        <div type="motSignatures">
          <list>
            <item xml:id="i-98VpAVgKzFSn5fpSgB7TmD" who="i-EDRJhBHzVgQtpo6Ksyzirg">
              Robert Stenkvist (SD)
            </item>
            <item xml:id="i-B6x3ckKBPATzNqMZXnHjTS" who="i-7HvCHEwjbKSjsnRP39c1s9">
              Patrick Reslow (SD)
            </item>
            <item xml:id="i-QWCtFJF45RWdb589R2X5hS" who="i-QncsjeqVcGrNpNi8SPzrX4">
              Michael Rubbestad (SD)
            </item>
            <item xml:id="i-563PRdH1rTd8ifCqJDvioi" who="i-DwxYm9yDWznJg1azvmMBXP">
              Jörgen Grubb (SD)
            </item>
            <item xml:id="i-TvkBn13wMgLzvF5WbmL6g8" who="i-HUSmFsL1Y8xYLMbYyPfby2">
              Ebba Hermansson (SD)
            </item>
            <item xml:id="i-CDi7q1ib3aEk7gFGc55Ucz" who="i-6ceKG6oPX1kT6SHqK6JSnq">
              Clara Aranda (SD)
            </item>
            <item xml:id="i-7FGLJngU5LzBggR3pLvXbx" who="i-Uq8cgRMrRNcxY3QYetppCT">
              Linda Lindberg (SD)
            </item>
            <item xml:id="i-8gb4pfsQ1v1xNutDjhq1Yg" who="i-9aV6a5JgMMU7racuNkrEgj">
              Richard Jomshof (SD)
            </item>
          </list>
        </div>
      </div>
    </body>
  </text>
</TEI>
