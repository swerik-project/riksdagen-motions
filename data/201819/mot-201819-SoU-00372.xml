<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-00372">
  <teiHeader>
    <fileDesc>
      <titleStmt>
        <title>Sveriges ansvar att skydda kvinnors och barns mänskliga rättigheter</title>
        <author corresp="i-548HUVvKe8n48M3pQmFeUC">av Amineh Kakabaveh (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:372 av Amineh Kakabaveh (V)</title>
          <idno type="rdwebb">H602372</idno>
          <rs type="number">372</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H602372/text</ref>
          <ref type="dokument_url_html">http://data.riksdagen.se/dokument/H602372</ref>
          <ref type="dokumentstatus_url_xml">http://data.riksdagen.se/dokumentstatus/H602372</ref>
          <ref type="docx">http://data.riksdagen.se/fil/C6362050-0759-4D42-AFF5-F392458A2C48</ref>
          <ref type="pdf">http://data.riksdagen.se/fil/136E970B-55FA-4A4A-9281-4B39C34115D3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-R7ceHwgZncYNZ8twNLq2aJ" type="signed"/>
        <correspContext corresp="i-R7ceHwgZncYNZ8twNLq2aJ">
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction xml:id="i-QKdhTEKUr1pfRZtSBH6tYC" type="submitted">
          <date when="2018-11-14"/>
          <time when="10:40:16"/>
        </correspAction>
        <correspAction xml:id="i-BkQKAhLrbX8TFyCM1vpmxi" type="reviewed">
          <date when="2018-11-15"/>
          <time when="15:51:40"/>
        </correspAction>
        <correspAction xml:id="i-RJmdfg1vLtttK1mEXnGRn9" type="referred">
          <date when="2018-12-05"/>
        </correspAction>
        <correspAction xml:id="i-4cu3fPdEKfY1L3Rdat1ubC" type="assigned">
          <date when="2019-05-16"/>
          <time when="16:25:22"/>
        </correspAction>
        <correspContext corresp="i-4cu3fPdEKfY1L3Rdat1ubC">
          <ref type="assignedTo">Socialutskottet</ref>
        </correspContext>
        <correspAction xml:id="i-ADmeTRn3oqBogGH6VH5RCi" type="behandlas_i"/>
        <correspContext corresp="i-ADmeTRn3oqBogGH6VH5RCi">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:372 av Amineh Kakabaveh (V) Sveriges
          ansvar att skydda kvinnors och barns mänskliga rättigheter
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-6S2YcjyBM2sUN4xJcUSoG9">
            Förslag till riksdagsbeslut
          </head>
          <list style="ol">
            <item xml:id="i-2qHmuePEC9Zrc3mYcPgrkz">
              Riksdagen ställer sig bakom det som anförs i motionen om att
              Sverige ska införa ett förbud mot internationellt kommersiellt
              surrogatmödraskap och tillkännager detta för regeringen.
            </item>
            <item xml:id="i-7kn9p6eHwcfvqjHmg9HHTG">
              Riksdagen ställer sig bakom det som anförs i motionen om att
              Sverige ska genomföra satsningar för att informera kring risker
              och negativa effekter av surrogatmödraskap och tillkännager detta
              för regeringen.
            </item>
            <item xml:id="i-8THwQUPnbaFLcN3ex1z4po">
              Riksdagen ställer sig bakom det som anförs i motionen om att
              Sverige aktivt ska verka internationellt i FN för ett globalt
              förbud mot surrogatmödraskap och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-5gfrqRMQ9kRfNX7R5skS6T" type="h1">
            Kommersiell handel med kvinnor och barn
          </head>
          <p xml:id="i-23K2BF9T1FJXXNXB9eGg2p">
            Kommersiellt surrogatmödraskap strider mot FN:s konventioner
            för kvinnor respektive barns rättigheter och är oförenligt med
            förbudet mot handel med kvinnor och barn. Trots detta är surrogatmödraskap
            en växande global kommersiell industri. Industrin omsätter miljardbelopp.
            När länder såsom Thailand, Indien och Kambodja stänger ner sina
            marknader för att sätta stopp för exploateringen av landets kvinnor
            och barn flyttar industrin till andra, oftast fattiga, länder.
            Samtidigt etablerar sig företag som förmedlar surrogatmödraskap
            i växande grad i Sverige och andra rikare länder för att hitta
            köpare. I april 2016 öppnade till exempel den första utländska
            förmedlingen av kommersiellt surrogatmödraskap i Stockholm.
          </p>
          <p xml:id="i-WgLGnL8iBEeRk8M26smnzG">
            Mot bakgrund av denna växande människohandel och reproduktiva
            turism som uppstått måste Sverige arbeta för införandet av ett
            förbud mot internationellt, kommersiellt surrogatmödraskap.
          </p>
          <head xml:id="i-5NPEraPfcgRYeVpmLRnEL6" type="h1">
            Sverige har hittills varit ett föregångsland
          </head>
          <p xml:id="i-WNdw3RSZmJH9jgwpRJGGeJ">
            Det råder både internationellt och i Sverige en utbredd samsyn
            om att människokroppen och dess delar inte får ge upphov till
            vinning. Detta kommer till uttryck i EU:s rättighetsstadga, Europarådets
            biomedicinkonvention, i bestämmelserna i lagen (1995:831) om transplantation
            och lagen (2006:351) om genetisk integritet. Det är förbjudet
            och straffbart att i vinstsyfte handla med biologiskt material
            från en människa (8 kap. 6§ lagen om genetisk integritet). Utredningen
            Olika vägar till föräldraskap (SOU 2016:11) kom fram till att
            kommersiellt surrogatmödraskap är att betrakta som likställt med
            handel med organ och könsceller. Mot bakgrund av detta är det
            därför orimligt att tillåta kommersiellt, internationellt surrogatmödraskap.
            I likhet med Frankrike, Tyskland och Italien bör Sverige införa
            ett förbud mot alla delar av handeln med surrogatmoderskap. Det
            vill säga förberedelse till, marknadsföring och genomförande av
            surrogatmoderskap. Sverige har även tidigare varit ett föregångsland
            när det kommer till kvinnor och barns rättigheter såsom vid införandet
            av lagen mot barnaga och sexköpslagen. Dessa lagar har haft stor
            normerande betydelse inte bara i Sverige utan även internationellt.
            Som ett föregångsland för kvinnors och barns rättigheter bör därför
            Sverige som en del av införandet av ett förbud mot kommersiellt,
            internationellt surrogatmödraskap aktivt verka internationellt
            i FN för ett globalt förbud mot surrogatmödraskap.
          </p>
          <head xml:id="i-QrECgWHnVBWPjKCk3bomcF" type="h1">
            Kvinnors situation
          </head>
          <p xml:id="i-QRM8K7pwHYTjzMTFktGJM4">
            Vid internationella surrogatarrangemang söker sig svenskar främst
            till fattiga länder såsom Ukraina och Georgien. Länder vars mödradödlighet
            uppgår till 20–99/100 000 kvinnor jämfört med Sveriges 1–19/100
            000 kvinnor enligt Trends in Maternal Mortality som framtagits
            av WHO, Unicef, UNFMPA m.fl. Då mödradödlighet kunnat kopplas
            till kvinnors ekonomiska situation innebär det att det redan från
            första början finns en maktobalans mellan köparna och surrogatmödrarna.
            Att diskutera ett rättvist avtal då det redan finns en ekonomisk
            maktobalans blir därför högst problematiskt. Den ekonomiska obalansen
            är dessutom den drivande orsaken till att det främst är fattiga
            kvinnor och kvinnor i nöd som ingår surrogatavtal. Kvinnor som
            ingår surrogatavtal utsätts för både psykiska och fysiska risker.
            I surrogatavtal tvingas kvinnor frånsäga sig rätten till abort,
            rätten till sin egen kropp samt rätten till barnet de bär på.
            Att bära ett barn för någon annan skapar i många fall ett trauma
            hos kvinnorna och många uttrycker att de ångrar att de var surrogatmödrar.
            I många av de länder dit svenskar vänder sig finns även ett kulturellt
            stigma kring surrogatmödraskap där kvinnor riskerar att bli socialt
            utstötta i samband med surrogatmödraskapet. I samband med en graviditet
            utsätts kvinnorna även för fysiska risker. Utöver alla icke livshotande
            åkommor såsom missfall, bristningar och inkontinens så riskerar
            kvinnan även havandeskapsförgiftning, utomkvedshavandeskap, graviddiabetes
            och blodpropp som alla kan vara livshotande eller leda till komplika­tioner
            som i sig är livshotande. Vid IVF-behandling, som är vanligt vid
            surrogatarrange­mang, ökar även riskerna för många av dessa komplikationer.
            Kvinnorna som ingår surrogatavtal gör inte det på likställda grunder
            med köparna och avtalar bort rätten till sin kropp i samband med
            dessa arrangemang. Internationellt surrogatmödraskap är därför
            en exploatering av fattiga kvinnors kroppar.
          </p>
          <head xml:id="i-3wVuKP3ga1hNbJQzJdQH8o" type="h1">
            Behovet av nationella informationskampanjer
          </head>
          <p xml:id="i-MCpF9ZXGSy5942hXAykQS6">
            Fram till dess att ett internationellt eller nationellt förbud
            kan träda i kraft krävs kraftiga informationssatsningar gentemot
            medborgarna. Få personer som ingår surrogatavtal har tillräckligt
            omfattande information om surrogatindustrin och dess konsekvenser.
            Även utredningen Olika vägar till föräldraskap (SOU 2016:11) kom
            fram till att det bör genomföras satsningar för att informera
            kring risker och negativa effekter av surrogat­mödraskap så att
            föräldrar som överväger surrogatmödraskap kan fatta informerade
            beslut. Informationssatsningarna ska ha ett tydligt syfte att
            avskräcka par eller enskilda som överväger att köpa barn genom
            kommersiellt surrogatmödraskap. Informations­kampanjer av detta
            slag kan genomföras av relevanta myndigheter i Sverige samt ambassader
            i de länder dit många svenskar vänder sig för att skaffa surrogatbarn.
          </p>
          <p xml:id="i-HzXxEoUjfZpJT6kvzQggpR">
            Detta vill jag att riksdagen ställer sig bakom och tillkännager
            för regeringen.
          </p>
          <p xml:id="i-6SJ3tpd1GvFJepDp1FLMhp">
            Ett förbud mot internationellt, kommersiellt surrogatmödraskap.
          </p>
          <p xml:id="i-JZeMxhNBUGYMFG3dEyTEtH">
            Detta vill jag att riksdagen ställer sig bakom och tillkännager
            för regeringen.
          </p>
          <p xml:id="i-KyTfrYCkLDvAHoSB9NuCpp">
            Att i enlighet med vad regeringens granskning Olika vägar till
            föräldraskap (SOU 2016:11) kom fram till införa satsningar för
            att informera kring risker och negativa effekter av surrogatmödraskap
            så att föräldrar som överväger surrogatmödraskap kan fatta informerade
            beslut.
          </p>
          <p xml:id="i-Gv3Qz7jUgKXxtQUmLGpM4B">
            Detta vill jag att riksdagen ställer sig bakom och tillkännager
            för regeringen.
          </p>
          <p xml:id="i-3yR2T1t3Tk3QoE6zgCr1DK">
            Att Sverige aktivt ska verka internationellt i FN för ett globalt
            förbud mot surrogatmödraskap.
          </p>
        </div>
        <div type="motSignatures">
          <list>
            <item xml:id="i-HpMo9QWE2jwYKSjUB47vpf" who="i-548HUVvKe8n48M3pQmFeUC">
              Amineh Kakabaveh (V)
            </item>
          </list>
        </div>
      </div>
    </body>
  </text>
</TEI>
