<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__129/mot_1968__ak__129-001.pdf"/>
      <fw xml:id="i-MTuwNMZyPjSwDZ5J6NMkvC">
        Motioner i Andra kammaren, nr 129 år 1968 11
      </fw>
      <div type="motHeader" xml:id="i-SHqA7AMHkjxi3RaCCeN3G2">
        <div type="motTitle" xml:id="i-Tj5Bm4oX13fwHxJ8ejTVD6"/>
        <div type="motSubmissionInfo" xml:id="i-RtwcZ3QrnRmuJk3LMAAMeD"/>
      </div>
      <div type="motBody" xml:id="i-6Qr4xxohFHRY5GdyqTRteG">
        <div xml:id="i-BXU8q9z1CmXhcqXTK7MF5a">
          <p xml:id="i-ELsRLErUHhUuo9R9jVeYSr">
            Nr 129
          </p>
          <p xml:id="i-DCzkrTNsYJjfy4dv1fFpNa">
            Av herrar Gustavsson i Alvesta och Gomér, angående informationen
            om de sociala förmånerna.
          </p>
          <p xml:id="i-4WwYZhNecBZcLwhT1sM4WB">
            (Lika lydande med motion nr 90 i Första kammaren)
          </p>
          <p xml:id="i-cvZswqSs5ecXUVZuS4SHq">
            De sociala förmånerna har under senare år ökat avsevärt. Vi har
            nått en bit på vägen mot ett trygghetens samhälle. Mycket återstår
            ännu att göra innan vi uppfyllt godtagbara rättvise- och trygghetskrav.
            I sammanhanget bör också slås fast att alla reformer inte har
            varit steg framåt när det gällt att tillgodose de båda nämnda
            grundkraven. Den reformpolitik som bedrivits och som det i stor
            utsträckning rått enighet om har lett till att de bestämmelser,
            som den enskilde har att sätta sig in i, har vuxit i antal och
            blivit alltmer komplicerade. De tätt återkommande ändringarna
            har ytterligare bidragit till att den enskilde vet alltför litet
            om socialförsäkringarna och andra sociala förmåner som man i speciella
            situationer kan komma i åtnjutande av. Det finns tyvärr exempel
            på att förmåner som rätteligen bort tillkomma enskilda gått förlorade
            därför att man på grund av bristande information och kanske på
            grund av glömska inte iakttagit föreskrivna regler om ansökningsförfarande.
            Självfallet kan det förekomma brister även i den kommunala handläggningen
            av socialförsäkringarna. Detta kan bero på att — främst av lönemässiga
            skäl — inte alltid adekvat utbildad personal finns att tillgå.
            Därutöver kan de sociala nämnderna på en ort vara så hårt belastade
            att de förtroendevalda inte av tidsmässiga skäl i detalj kan följa
            varje förändring av bidragsbestämmelserna. En utökning av de sociala
            nämndernas resurser — med åtföljande bättre utbildning av förtroende-
            männen — är nödvändig. Även om denna kommer till stånd kvarstår
            dock kravet på en omfattande information till allmänheten i hithörande
            frågor. Informations- problemet har för övrigt accentuerats genom
            den ökade invandringen. Det är att observera att informationen
            inte enbart bör omfatta de ekonomiska förmånerna utan även på
            vilka grunder sociala nämnder kan ingripa och vidtaga åtgärder.
            Den av Försäkringskasseförbundet i samarbete med riksförsäkringsverket
            be- drivna annonskampanjen omkring årsskiftet 1966/67 om de förändrade
            sjukför- säkringsförmånerna är ett bra exempel på hur en informationsdrive
            kan tillgå. Vissa försäkringsbolag har tagit initiativ till broschyrer
            och skrifter i vilka de so- ciala förmånerna presenteras. Liknande
            skrifter borde kontinuerligt och automa- tiskt komma allmänheten
            till del. Dessutom borde TV och radio på ett bättre sätt än hittills
            utnyttjas i denna verksamhet.
          </p>
          <pb facs="riksdagen-motions-pdf/data/1968/mot_1968__ak__129/mot_1968__ak__129-002.pdf"/>
          <fw xml:id="i-VYzvc6U2cqCFxfRAe5HjSL">
            12 Motioner i Andra kammaren, nr 129 år 1968
          </fw>
          <p xml:id="i-2SC2oKkmvbo9bHia4WyHPo">
            . Tidigare motionskrav om utredning av den sociala informationsverksamheten
            har tillstyrkts av bl. a. riksförsäkringsverket, statskontoret
            och 1961 års sjukför- säkringsutredning. Sedan frågan senast var
            föremål för motion har chefen för justi- tiedepartementet tillsatt
            en utredning om samhällsinformationen. Under 1967 fram- lade också
            familjepolitiska kommittén sitt betänkande »Barnbidrag och familjetill-
            lägg&gt;. Av kommitténs redovisning angående familjebostadsbidragen
            framgick att informationen på det familjepolitiska området fungerar
            otillfredsställande. Sålunda framhöll kommittén.
          </p>
          <p xml:id="i-JEnccYZgMWpxAV4DQ7Rodz">
            En annan svaghet är att familjebostadsbidragen inte tycks nå
            ut till de grupper som bidragen är avsedda för. Statistiska centralbyråns
            nyss nämnda undersökning, som gjordes på ett urval avsett att
            täcka ca 2/3 av alla barnfamiljer, ledde fram till att ungefär
            70 000 bland dessa familjer inte uppbar familjebostadsbidrag för
            år 1965 trots att de uppfyllde såväl inkomst- som bostadsvillkoren
            för bidraget. Det skulle betyda att minst en fjärdedel av alla
            bidragsberättigade familjer det året gick miste om bidraget. I
            vart fall är det tydligt att en betydande del av de famil- jer
            som är berättigade till stödet inte får det. En förklaring till
            detta kan vara att utbetalningsreglerna i fråga om hyreslägenheter
            innebär att hyran rabatteras direkt hos hyresvärden, varför många
            familjer inte känner till möjligheterna att söka fa- miljebostadsbidrag.
          </p>
          <p xml:id="i-3t2FphhTo9qK16gzaYCd32">
            Genom den bristande informationen kan inom ett sådant område
            som familje- politiken mycket stora ekonomiska konsekvenser uppstå
            med svåra sociala följder. Ett helt socialpolitiskt system kan
            till väsentliga delar bli funktionsodugligt. Det finns anledning
            att den utredning som sysslar med samhällsinformationen särskilt
            överväger informationen angående de sociala förmånerna varvid
            speciellt bör beak- tas informationen angående familjepolitiken.
            Med hänvisning till det anförda hemställes, att riksdagen i skrivelse
            till Kungl. Maj:t måtte anhålla om översyn av informationen angående
            de sociala förmånerna varvid särskilt bör beaktas de familjepolitiska
            frågorna.
          </p>
          <p xml:id="i-6uB4ta85yNUhh83T6qdyvi">
            Stockohlm den 18 januari 1968
          </p>
          <p xml:id="i-86HXdspX7mH2nLqfx4QtfA">
            Rune Gustavsson (cp) David Gomér (cp) i Alvesta
          </p>
        </div>
      </div>
    </body>
  </text>
</TEI>
