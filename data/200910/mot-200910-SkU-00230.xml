<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00230">
  <teiHeader>
    <fileDesc>
      <titleStmt>
        <title>En modern aktiebeskattning</title>
        <author corresp="i-3p3w5Vw2i74gEMeqzABeEG">av Lars Elinderson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En modern aktiebeskattning</title>
          <idno type="rdwebb">GX02Sk230</idno>
          <rs type="number">Sk230</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk230/text</ref>
          <ref type="dokument_url_html">http://data.riksdagen.se/dokument/GX02Sk230</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk230</ref>
          <ref type="doc">http://data.riksdagen.se/fil/DB568F32-6A2E-4406-B14B-21761C13ED2B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3p3w5Vw2i74gEMeqzABeEG</idno>
            <name>Lars Elinderson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D4y1uYbfx85gCWoD82pu8" type="signed"/>
        <correspContext corresp="i-D4y1uYbfx85gCWoD82pu8">
          <note type="signatory" corresp="i-3p3w5Vw2i74gEMeqzABeEG"/>
        </correspContext>
        <correspAction type="numbering" xml:id="i-9SxJSoQKcnjfTCyxafcqSk">
          <date when="2009-10-01"/>
        </correspAction>
        <correspAction type="submission" xml:id="i-CFfhjuuH2gfnXLjLyjy47U">
          <date when="2009-09-29"/>
        </correspAction>
        <correspAction type="transfer" xml:id="i-KKFVbWL8kNddPM3KgnxxSJ">
          <date when="2009-09-29"/>
        </correspAction>
        <correspAction type="assigned" xml:id="i-YBEc57xg1JkTBjLNq1To2H"/>
        <correspContext corresp="i-YBEc57xg1JkTBjLNq1To2H">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Du2TuxCdnxXqto85hrnWkE">
            Förslag till riksdagsbeslut
          </head>
          <p xml:id="i-EzthQkg7nPuEuwrXDZAa8p">
            Riksdagen tillkännager för regeringen som sin mening vad som
            anförs i motionen om att regeringen bör göra en översyn av skattelagstiftningen
            i syfte att stärka det långsiktiga ägandet av aktier, stimulera
            sparande i enskilda aktier och öka möjligheten att överlåta eller
            byta aktier utan hämmande skattekonsekvenser.
          </p>
        </div>
        <div type="motContent">
          <head type="h1" xml:id="i-RYUs8FvRfgry6ahkif1JgD">
            Motivering
          </head>
          <p xml:id="i-25Boaufm1MBVMrpsPAyAPx">
            I motion 2008/09:Sk396 yrkade jag att riksdagen skulle tillkännage
            som sin mening att den svenska aktiebeskattningen bör läggas om
            i syfte att stärka det långsiktiga ägandet av aktier, stimulera
            sparande i enskilda aktier och öka möjligheten att överlåta eller
            byta aktier utan hämmande skattekonsekvenser. Syftet med min motion
            var att lyfta fram frågan om det långsiktiga ägandets betydelse
            för en stabil kapitalförsörjning och goda förutsättningar för
            svenska företag att växa i Sverige.
          </p>
          <p xml:id="i-2JaGkAzKTcKi3Ja4GHe681">
            Enskilt aktieägande missgynnas i förhållande till andra typer
            av investeringar eller sparande på flera sätt. Den så kallade
            dubbelbeskattningen innebär att skatten på utdelningar är högre
            i Sverige än i de flesta andra länder. Detta har medfört att stora
            aktieägare i växande utsträckning utnyttjar möjligheten till inlösen
            av aktier, ofta tillsammans med en så kallad split, istället för
            utdelning. Detta missgynnar de små aktieägarna. Samtidigt innebär
            det att sparande i fonder blir mer gynnsamt än sparande i aktier.
          </p>
          <p xml:id="i-GQfhA76NhyosvftjkjRsLT">
            Det faktum att beskattningen av kapitalvinster inte tar hänsyn
            till innehavets längd innebär samtidigt att långsiktigt ägande
            missgynnas. Även i detta hänseende skiljer sig Sverige från många
            andra länder. På långa aktieinnehav är den genomsnittliga skatten
            i EU och OECD 6 procent, medan skattesatsen på korta innehav på
            högst tre månader är 11 procent inom EU och 10 procent inom OECD.
            Inom EU är det vanligt med en differentierad skatteskala, där
            långa aktieinnehav beskattas lägre än korta. Samtidigt saknas
            i Sverige möjligheter att periodisera fiktiva vinster, det vill
            säga att använda hela likviden vid en försäljning att köpa nya
            aktier. Resultatet blir att allt fler privatpersoner drar sig
            för att köpa aktier. Att lägga sina aktier i en kapitalförsäkring
            kan ha sina fördelar, men innebär samtidigt att det institutionella
            ägandet av aktier ökar, eftersom försäkringsbolagen inte försäkringsägaren
            behåller både utdelningen och aktiernas rösträtt.
          </p>
          <p xml:id="i-R4vU96x3fQT2jmsCwsGRnz">
            Beskattningen av aktier i förhållande till andra former av sparande
            och finansiella placeringar har en stor betydelse för ägar- och
            förmögenhetsstrukturen i samhället. Ogynnsamma skatteregler för
            aktieägande stimulerar framför allt privata investerare att välja
            andra former av sparande än aktier. Gynnsamma regler för indirekt
            sparande i fonder har medfört att enskilt ägande i aktier har
            minskat i förhållande institutionellt ägande.
          </p>
          <p xml:id="i-GPyyfmQVVUPKsG5WYZZD7e">
            Utskottet och riksdagen valde att besvara yrkandet i motionen
            med hänvisning till det arbete som pågår i Regeringskansliet och
            bland annat den utredning om statliga finansieringsinsatser för
            nya, små och medelstora företag som regeringen tillsatte i december
            2007. Vid genomläsning av direktiven till den ovan nämnda utredningen
            noterar jag att utredaren inte fått uppdrag att se över skattereglerna
            för noterade aktier.
          </p>
          <p xml:id="i-LCA98fTx8ME6z1xcVYVoX4">
            De förslag jag argumenterar för i min motion förutsätter grundläggande
            förändringar i skattelagstiftningen, framför allt vad avser beskattning
            av kapitalvinster med hänsyn till innehavens längd och möjligheten
            att periodisera kapitalvinster genom till exempel ett system med
            investeringskonton. Samtidigt bör självklart eventuella förändringar
            i skattelagstiftningen i syfte att stimulera långsiktigt ägande
            baseras på ordentliga analyser av konsekvenserna av de förslag
            som läggs fram.
          </p>
          <p xml:id="i-49BxH5vaoXqAbCbYHuwJNX">
            Jag anser att riksdagen bör ge regeringen till känna att en översyn
            av skattelagstiftningen bör ske i syfte att stärka det långsiktiga
            ägandet av aktier, stimulera sparande i enskilda aktier och öka
            möjligheten att överlåta eller byta aktier utan hämmande skattekonsekvenser.
          </p>
        </div>
        <div type="motSignatures">
          <list>
            <item xml:id="i-Kbmft3eC7LrWgGyB75mYC8" who="i-3p3w5Vw2i74gEMeqzABeEG">
              Lars Elinderson (m)
            </item>
          </list>
        </div>
      </div>
    </body>
  </text>
</TEI>
