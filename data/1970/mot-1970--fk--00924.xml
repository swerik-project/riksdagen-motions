<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--fk--00924">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__924/mot_1970__fk__924-001.pdf"/>
      <fw xml:id="i-W9gMAdPWxZRvP5G1KhqK3P">
        6 Motion i Första kammaren, nr 924 år 1970
      </fw>
      <div xml:id="i-MCNU4e2CVpXQhULb6oy6AV" type="motHeader">
        <div xml:id="i-LbN1SYGbrA72Xi7EzrVuPB" type="motTitle"/>
        <div xml:id="i-WvBh7pxqD243j3AHn7Hn68" type="motSubmissionInfo"/>
      </div>
      <div xml:id="i-PL4E2MXJbj9EgBXKgWCTj" type="motBody">
        <div xml:id="i-9MXrjvHZvvPgGDmzFe9pkp">
          <p xml:id="i-TQ7RAHKazL1iqEkZx9Vyir">
            Nr 924
          </p>
          <p xml:id="i-JTKqngz73u44xbVHeVZRCf">
            Av herr Jacobsson, Per, om ökat stöd åt jordbruket i Norrland.
            (Lika lydande med motion nr 1091 i Andra kammaren)
          </p>
          <p xml:id="i-TgR2Mx8AGmLdjPzGBZdWDJ">
            I den debatt som förs om näringslivets utveckling i Norrland
            har jord- brukets ställning i alltför hög grad kommit i skymundan.
            Jordbruket ger dock även i dagens läge inom betydande områden
            mera sysselsättning än någon annan näringsgren. Trots detta kommer
            jordbruket sällan med, annat än i negativ mening, när sysselsättningsfrågorna
            diskuteras. Det är på tiden att jordbrukets ställning och möjligheter
            som en syssel- sättningsskapande faktor, inte minst i våra utpräglade
            jordbrukarlän i nor- ra Sverige utan också i andra delar av landet,
            blir ordentligt belyst och dess möjligheter blir tillvaratagna.
            Jordbruket i en stor del av de norrländska områdena har i stor
            utsträck- ning haft karaktären av deltidsjordbruk, kompletterade
            med skogsbruk eller andra bisysselsättningar. Möjligheterna till
            biinkomster genom skogsarbete eller på annat sätt har starkt minskat
            eller helt försvunnit. Nya möjligheter till sysselsättning i industrier
            eller servicenäringar kan givetvis i en del fall yppa sig, som
            samtidigt gör det möjligt att driva ett mindre jordbruk, men detta
            hör dock mera till undantagsfallen. Dessa omständigheter gör att
            man måste räkna med en fortsatt minskning av antalet brukare,
            men frågan är i vad mån detta nödvändigtvis måste inne- bära produktionsminskning
            eller minskade möjligheter att utnyttja den od- lade arealen.
            Hela detta problem har en mycket komplex bakgrund. Får utvecklingen
            ohämmat fortgå är i betydande områden en nästan total avfolkning
            ound- viklig med stora kapitalförluster för den enskilde och samhället
            som en gi- ven följd för att inte tala om de omätbara värden i
            fråga om trivsel, trygg- het och personlig tillfredsställelse
            som går förlorade. Det är inte svårt att förutsäga vad stark produktionsminskning
            inom vissa områden kan komma att betyda. Mjölkturer och mejerier
            kommer i farozo- nen, och när de läggs ned drabbas inte bara de
            jordbrukare som finns kvar utan också de centralorter där mejerierna
            ligger. Ett klart samband således mellan jordbruket i glesbygd
            och sysselsättningen i centralort. Vide, björksly och sorkar tar
            hand om den obrukade åkerjorden. Ingen som känner förhållandena
            något kan vara oberörd av denna utveck- ling. Frågan är om någonting
            kan göras och i så fall vad. Det torde vara orea-
          </p>
          <pb facs="riksdagen-motions-pdf/data/1970/mot_1970__fk__924/mot_1970__fk__924-002.pdf"/>
          <fw xml:id="i-4yXB4iqyx76jjYGM2GrKvU">
            Motion i Första kammaren, nr 924 år 1970 7
          </fw>
          <p xml:id="i-KrM9vSL7AzRYNTdXRz3qHC">
            listiskt att räkna med att jordbruket skall kunna fortbestå som
            näring i alla områden där det i dag finns odlad jord. Därtill
            är förutsättningarna i åtskil- liga fall alltför ogynnsamma, men
            det bör också slås fast att nedläggningen av jordbruk inte alltid
            beror på dåliga förutsättningar utan har sin grund i andra omständigheter
            som i detta sammanhang verkligen har sitt intresse. En av de starkast
            pådrivande krafterna har utan tvivel varit den rationa- liseringsdebatt
            som under många år pågått med i huvudsak ekonomiska ar- gument
            och som delvis utformat sig till en antijordbrukspropaganda med
            negativa psykologiska effekter. Åtminstone den norrländske jordbrukaren
            har känt sig utpekad, och han har så småningom, om än motvilligt,
            börjat tro på talet om dålig standard, låg timförtjänst och hur
            bra det vore för Sve- rige om han slutade med sitt jordbruk och
            blev industriarbetare söderut. Att en jordbrukare skall ha lika
            hög standard som andra yrkesgrupper behöver inte diskuteras. Vad
            som däremot kan diskuteras är vad som menas med hög standard.
            Är det timförtjänsten eller årsinkomsten — familjein- komsten
            — och hur värderas bostad och arbetsmiljö? Det finns otvivelaktigt
            en stor grupp människor som med glädje accepterar en lägre timlön
            än in- dustriarbetaren och finner full kompensation i andra värden
            som jordbru- kandet ger. Det är ingen svårighet för de lokala
            myndigheterna att se jordbruket i sitt sammanhang. Däremot tycks
            det vara svårt på högsta nivå. Kommunalmän- nen i åtskilliga av
            våra Norrlandskommuner inser klart den centrala roll som jordbruket
            spelar för utveckling och sysselsättning. Utan jordbruk och le-
            vande bygd ingen välmående centralort. Att låta den sysselsättningsskapan-
            de och produktiva resurs, som den odlade jorden utgör, ligga outnyttjad
            har endast de mest välmående kommunerna råd med, och sådana är
            det ont om i Norrland. Det är dags att erkänna jordbruket som
            en fullvärdig sysselsätt- ning vilken dessutom har en avgörande
            inverkan på frågan om bosättning över huvud skall vara möjlig.
            Man brukar tala om att överskottet av jordbruksprodukter gör det
            nöd- vändigt att begränsa jordbruksproduktionen. Mot detta kan
            invändas att det knappast är jordbruket i Norrlands inland som
            skapar detta problem. Över- skotten kommer från våra stora jordbruksbygder
            där vi samtidigt har en kraftig industriell expansion och en stor
            efterfrågan på arbetskraft. Inom dessa områden kan jordbruksrationaliseringen
            vara samhället till gagn genom att överföra lågproduktiv arbetskraft
            från orationella jordbruk — sådana finns verkligen också i Syd-
            och Mellansverige — till industrin, medan detta är omöjligt i
            det norrländska jordbruket. Mången frågar sig på allvar: Finns
            det förutsättningar att driva lönsamt jordbruk i Norrlands inland?
            För den som känner förhållandena och rest i dessa bygder bör frågan
            vara onödig. Vackra gårdar och välskötta jordbruk talar sitt språk.
            Vad klimat och jordar beträffar har vi i många avseenden lika
            goda förutsättningar som Mellansverige, i vissa fall kanske bättre.
            Vi kan
          </p>
          <pb facs="riksdagen-motions-pdf/data/1970/mot_1970__fk__924/mot_1970__fk__924-003.pdf"/>
          <fw xml:id="i-RjxHKCMA96chAfSE3tZ8te">
            8 Motion i Första kammaren, nr 924 år 1970
          </fw>
          <p xml:id="i-C1w1DJHau5n4cck1YAoDQP">
            producera proteinrikt grovfoder på vallar och rapsfält som grund
            för en lön- sam mjölk- och köttproduktion, vi har unika möjligheter
            att odla virusfri utsädespotatis, och vår matpotatis står i särklass.
            Våra trädgårdsprodukter har en arom och struktur som inte kan
            åstadkommas på sydligare bredd- grader, möjligen beroende på kombinationen
            ljusa nätter och relativt låg temperatur. Den officiella jordbrukspolitikens
            huvudlinje är ju att skapa stora enheter, de s. k. KR-jordbruken.
            Denna brukningsform har självfallet sitt berättigan- de men samtidigt
            också sin givna begränsning. Skall det norrländska jord- bruket
            i framtiden baseras enbart på de stora enheterna då är huvuddelen
            av inlandets jordbruk dömd att försvinna. Dels lägger de geografiska
            och topografiska förhållandena hinder i vägen, dels torde det
            vara ett mycket begränsat antal unga verksamma jordbrukare som
            vill satsa på dessa risk- fyllda, konjunkturkänsliga och ekonomiskt
            äventyrliga företag, där både den enskildes och samhällets satsning
            måste bli mycket stor. Det har tidigare påpekats att antalet brukare
            säkert kommer att kraftigt minska. Detta betyder att åkerjord
            blir friställd, i många fall välbelägen och av god beskaffenhet.
            Vem skall ta hand om denna? Svaret på den frågan är i hög grad
            beroende på under vilka villkor det kan ske och om man från samhällets
            sida visar något intresse för problemet som sådant. En annan fråga
            — kanske den viktigaste — är givetvis huruvida det finns intresse
            bland våra jordbrukare för den naturliga självsanering det här
            är fråga om. Förhållandet är ju att vi i de bygder det här gäller
            i allmänhet har ett mycket gott bostadsbestånd på våra jordbruk.
            Ekonomibyggnaderna kan vara sämre, men de är framför allt för
            små och otillräckliga för att medge den utökning av djurbeståndet
            som det kommer att innebära om man skall ta hand om ett eller
            flera närliggande jordbruk. En relativt blygsam investe- ring
            skulle kanske göra detta möjligt. Många exempel på rationalisering
            av denna typ kan i dag pekas på, där de ekonomiska insatserna
            varit relativt små men där man på detta sätt kunnat skapa familjejordbruk
            som ger sys- selsättning och en ingalunda föraktlig familjeinkomst.
            Jordbruk som medger en levnadsstandard som i många avseenden,
            när man sammanväger olika faktorer, väl kan mätas med vad relativt
            välavlönade tjänstemannafamiljer i våra storstäder kan komma upp
            till. En del kommuner har, som tidigare framhållits, beslutat
            ati lämna stöd till jordbruksnäringen i olika former. Den frågan
            måste ställas: Bör inte den norrländske jordbrukaren i jämlikhetens
            namn också få del av sam- hällets bistånd när det gäller att lösa
            sina ekonomiska problem även om de inte är av den storleksordning
            eller helt passar in i det mönster som sak- kunskap och skrivbordsexpertis
            linjerat upp? Här är dock fråga om så vä- sentliga ting som dels
            att kunna ta vara på och utnyttja den odlade jorden, dels att
            undvika en förödande kapitalförstöring i fråga om byggnader och
            naturtillgångar, dels att kunna skapa sysselsättning och utkomst
            åt en bo-
          </p>
          <pb facs="riksdagen-motions-pdf/data/1970/mot_1970__fk__924/mot_1970__fk__924-004.pdf"/>
          <fw xml:id="i-3KTaTpkmyPXJu4ecx2YizP">
            Motion i Första kammaren, nr 924 år 1970 9
          </fw>
          <p xml:id="i-XVhwxhEKJvDxKp1J1oqZhg">
            fast befolkning, dels att bevara underlaget för samhällets service
            i olika av- seenden och slutligen, vilket ingalunda är det minst
            viktiga, bereda möjlig- het för de människor som så önskar att
            välja det yrke och den sysselsätt- ning som för dem blivit en
            naturlig och uppskattad livsform. Med stöd av vad sålunda anförts
            hemställes, att riksdagen måtte besluta 1. att i skrivelse till
            Kungl. Maj:t fästa uppmärksamheten på jordbrukets centrala betydelse
            för utvecklingen i Norr- landslänen, speciellt dess inland, ur
            sysselsättningssyn- punkt, 2. att även det mindre familjejordbruket
            kan bli föremål för lantbruksnämndernas normala bidrags- och låneverk-
            samhet för yttre och inre rationalisering även om kostna- derna
            understiger vad som i lånekungörelsen föreskrives el- ler övriga
            villkor i gällande bestämmelser ej är helt upp- fyllda, samt 3.
            att i skrivelse till Kungl. Maj:t hemställa att förslag snarast
            möjligt framlägges om anvisande av medel att dis- poneras av lantbruksnämnderna
            i de fyra nordligaste länen för utveckling av jordbruket i nedläggningsområdena.
            Ut- vecklingsmedlen skall exempelvis kunna satsas som rö- relsekapital
            vid försök med nya driftsformer och fältmäs- siga försök med nya
            växter eller för utveckling av ny teknik och metodik för inom
            området aktuell lantbruksproduktion i syfte att anpassa den till
            tidens krav och de resultat som modern forskning och erfarenhet
            på området kommit fram till.
          </p>
          <p xml:id="i-PkciMCoyCDkK925bgP9k22" type="date">
            Stockholm den 28 januari 1970 Per Jacobsson (fp)
          </p>
        </div>
      </div>
    </body>
  </text>
</TEI>
