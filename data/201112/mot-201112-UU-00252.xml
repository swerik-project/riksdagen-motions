<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00252">
  <teiHeader>
    <fileDesc>
      <titleStmt>
        <title>Demokratibistånd</title>
        <author corresp="i-9BhJo8qQot8sFJg6YMJxQP i-Ybw8JnrmHGCsqpipBke8a7">av Irene Oskarsson och Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Demokratibistånd</title>
          <idno type="rdwebb">GZ02U252</idno>
          <rs type="number">U252</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U252/text</ref>
          <ref type="dokument_url_html">http://data.riksdagen.se/dokument/GZ02U252</ref>
          <ref type="dokumentstatus_url_xml">http://data.riksdagen.se/dokumentstatus/GZ02U252</ref>
          <ref type="doc">http://data.riksdagen.se/fil/40FE30D6-DA99-4D9B-A413-BD04FF17FDDE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9BhJo8qQot8sFJg6YMJxQP</idno>
            <name>Irene Oskarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RVaWpD18uYUeGoRFqhn2rU" type="signed"/>
        <correspContext corresp="i-RVaWpD18uYUeGoRFqhn2rU">
          <note type="signatory" corresp="i-9BhJo8qQot8sFJg6YMJxQP"/>
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-VdzoVpk5F19ojiEXsoyt92" type="numbering">
          <date when="2011-10-05"/>
        </correspAction>
        <correspAction xml:id="i-Rm6THeoaXwiPxJBe5D5ZJD" type="submission">
          <date when="2011-10-04"/>
        </correspAction>
        <correspAction xml:id="i-3S8AW7wCYiqaFyRqME6woW" type="transfer">
          <date when="2011-10-03"/>
        </correspAction>
        <correspAction xml:id="i-JsJ99xC4vdEgutTe6w6SWi" type="assigned"/>
        <correspContext corresp="i-JsJ99xC4vdEgutTe6w6SWi">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-WSA76y3ETnadGzGMfgpBTK">
            Förslag till riksdagsbeslut
          </head>
          <p xml:id="i-NFpDYzNA7mAv3i7crbMaTv">
            Riksdagen tillkännager för regeringen som sin mening vad som
            anförs i motionen om att utöka demokratibiståndet och det partinära
            biståndet.
          </p>
        </div>
        <div type="motContent">
          <head xml:id="i-WehRdaLv2RRqJEWTTdCCnY" type="h1">
            Motivering
          </head>
          <p xml:id="i-WzF25QS38EF9AKULNKo6hC">
            För oss kristdemokrater är solidaritet med utsatta människor
            i andra delar av världen en omistlig del av vår ideologi och politik.
            Vi som lever i Sverige är lyckligt lottade och har alla förutsättningar
            och möjligheter att bistå människor med sämre förutsättningar.
            Vår utgångspunkt är att vi har ett moraliskt ansvar för att stötta
            medmänniskor genom att ha en generös biståndspolitik.
          </p>
          <p xml:id="i-R4PWmG6TiihzRpELcTkbJD">
            Utveckling och tillväxt underlättas betydligt av att det finns
            stabila institutioner och att det finns möjlighet till ansvarsutkrävande
            av politiskt förtroendevalda. Därför finns det en viktig koppling
            mellan ett demokratiskt styrelsesätt och möjligheten till utveckling.
            Här spelar det svenska demokratibiståndet en central roll, bland
            annat genom det bistånd som kanaliseras via enskilda organisationer.
            Till exempel har biståndet bidragit till att organisationer i
            det civila samhället och oberoende medier fått utbildning i och
            kunskap om hur politiskt förtroendevalda och myndigheter kan ställas
            till svars när misstankar om korruption funnits.
          </p>
          <p xml:id="i-2pY6NXCBueLdaudMDFCVba">
            I länder med ett auktoritärt eller bristande demokratiskt styre
            frodas ofta korruption och nepotism, beroende på att insynen är
            dålig och att det saknas mekanismer som gör att medborgarna kan
            utkräva politiskt ansvar. Här spelar det svenska biståndet en
            viktig roll, genom stöd till stärkandet av demokratiska politiska
            krafter, fria medier och det civila samhället, vilka granskar
            att makthavarna levererar det medborgarna önskar.
          </p>
          <p xml:id="i-8ZqmH3apN5vPezhnSCeUkq">
            Det hörs ofta röster i debatten om att Sveriges bistånd bör upphöra
            till stater med ett auktoritärt samhällsstyre. Vår uppfattning
            är att bistånd som är riktat till det civila samhället och demokratiska
            krafter är det bästa sättet att garantera en verklig förändring
            i rätt riktning. Vi som medborgare i en demokratiskt uppbyggd
            stat har ett särskilt ansvar att sprida och främja grundläggande
            demokratiska principer i samröre med totalitära regimer, och våra
            signaler och krav bör vara tydliga.
          </p>
          <p xml:id="i-EKTGnkyvgcHxHPm7zVKBVD">
            En god demokratisk samhällsordning är ett mål i sig eftersom
            det främjar människors frihet och oberoende. Spridningen och fördjupningen
            av de demokratiska principerna är en av de enskilt viktigaste
            åtgärderna för att hantera interna konflikter och för att utveckla
            ett mer rättvist och effektivt resursfördelningssystem i samhället.
            Det är angeläget att det riktade demokratistödet prioriteras för
            att utveckla och stärka demokratin hos mottagarländerna.
          </p>
          <p xml:id="i-C16yf4dJjDn32ZYG62NccB">
            Rättsväsen, utbildning och uppbyggnad av välfungerande och effektiva
            offentliga institutioner bör prioriteras. Korruption, maktmissbruk,
            valfusk och andra former av antidemokratiska företeelser ska bekämpas.
            Det behövs ofta ökat skydd för minoriteter, bättre maktfördelning,
            öppenhet och politisk ansvarsskyldighet. Det är viktigt att ha
            i åtanke att inget bistånd i världen kan kompensera för en regering
            som inte prioriterar mänsklig utveckling eller som inte respekterar
            mänskliga rättigheter och bekämpar korruption.
          </p>
          <p xml:id="i-XXgFvztj2LqJ15zWtnhZpt">
            I uppbyggnaden av ett demokratiskt samhälle behövs också demokratiska
            beslutsfattare och demokratiska politiska partier. Det partinära
            biståndet, där de svenska riksdagspartierna har möjlighet att
            samarbeta med politiska partier i utvecklingsländer i avsikt att
            främja demokratisk utveckling, bör av dessa skäl också utökas.
            Möjligheten att kanalisera biståndsmedel till systerpartier i
            utvecklingsländer i avsikt att främja och stärka demokratin bör
            öka. Att bygga en demokrati med ett flerpartisystem underlättas
            av politiska erfarenheter och kompetens från stabila demokratier.
          </p>
          <p xml:id="i-AWTvTTGR8kzLiCW3oZ6GSK">
            Samarbete mellan olika länders parlament och kommunorganisationer
            eller motsvarande är också viktigt i arbetet med att stödja demokratiutveckling.
            Parlamentarikerorganisationer som Interparlamentariska unionen
            (IPU), Parliamentarians for Global Action (PGA) och The Association
            of European Parliamentarians with Africa (Awepa) kan fungera som
            stödjande utbytesarenor i utvecklingen av demokrati i världen
            och borde ses som viktiga aktörer i främjandet av stabila demokratier.
            Dessa organisationer bör också kunna kanalisera demokratibistånd.
          </p>
        </div>
        <div type="motSignatures">
          <list>
            <item xml:id="i-6MfPQHStZBMFokG453WtjY" who="i-9BhJo8qQot8sFJg6YMJxQP">
              Irene Oskarsson (KD)
            </item>
            <item xml:id="i-6oZKsqB2txbQqhnvPcEDDp" who="i-Ybw8JnrmHGCsqpipBke8a7">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
