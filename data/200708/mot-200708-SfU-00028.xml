<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00028">
  <teiHeader>
    <fileDesc>
      <titleStmt>
        <title>med anledning av prop. 2007/08:147 Nya regler för arbetskraftsinvandring</title>
        <author corresp="i-DXYijt8wprzTgm7zCTJYc3">av Veronica Palm m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:147 Nya regler för arbetskraftsinvandring</title>
          <idno type="rdwebb">GV02Sf28</idno>
          <rs type="number">Sf28</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf28/text</ref>
          <ref type="dokument_url_html">http://data.riksdagen.se/dokument/GV02Sf28</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf28</ref>
          <ref type="doc">http://data.riksdagen.se/fil/36977506-B656-4462-A0BF-0484214B3A2D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KNqtzTyLq88RopWq6R35xs</idno>
            <name>Ronny Olander</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-J95EwJKvWuN9JUNcJSJKgp</idno>
            <name>Göte Wahlström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HMf3KYjw3nvgVVjUa7gnGs</idno>
            <name>Magdalena Streijffert</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WFmMbBSCw63aDmFqiRgZzf" type="basedOn"/>
        <correspContext corresp="i-WFmMbBSCw63aDmFqiRgZzf">
          <ref>Proposition 2007/08:147</ref>
        </correspContext>
        <correspAction xml:id="i-XnMRDCwvWP6ky2yVz5L6d2" type="signed"/>
        <correspContext corresp="i-XnMRDCwvWP6ky2yVz5L6d2">
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-KNqtzTyLq88RopWq6R35xs"/>
          <note type="signatory" corresp="i-HsmyrkjqQGCAargTNWaeXi"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-J95EwJKvWuN9JUNcJSJKgp"/>
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-HMf3KYjw3nvgVVjUa7gnGs"/>
        </correspContext>
        <correspAction xml:id="i-TQ3MQZAMYVdgoPvcjzWqXH" type="referral">
          <date when="2008-05-22"/>
        </correspAction>
        <correspAction xml:id="i-AxnodubG8c4HQ95Qs9SXWu" type="dismissal">
          <date when="2008-05-21"/>
        </correspAction>
        <correspAction xml:id="i-ASP1LbJgWpTEazjtqHPjJ2" type="dismissal">
          <date when="2008-05-21"/>
        </correspAction>
        <correspAction xml:id="i-XvXQ8kscfoHAiodCw65gx7" type="transfer">
          <date when="2008-05-20"/>
        </correspAction>
        <correspAction xml:id="i-X4x5tRUbXDeVu1iEjanN1A" type="submission">
          <date when="2008-05-20"/>
        </correspAction>
        <correspAction xml:id="i-TBjJtKgHbAU6KhXz8g3W5P" type="assigned"/>
        <correspContext corresp="i-TBjJtKgHbAU6KhXz8g3W5P">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UR6gKV6GREP1LfBtpLar36" type="motBody">
        <div xml:id="i-RvqgFKhuc9NuY6HxWSxGcQ" type="motProposal" subtype="förslag">
          <head xml:id="i-38EdUNbRyQ3yyr4u3FnFqf">
            Förslag till riksdagsbeslut
          </head>
          <list xml:id="i-8rFZLXjGK35XucqmXX37H5" style="ol">
            <item xml:id="i-R8EbeyRujMNkuBKeRXouR9">
              Riksdagen avslår proposition 2007/08:147 Nya regler för arbetskraftsinvandring
              .
            </item>
            <item xml:id="i-WaC649x7onFxNEiYaaydtn">
              Riksdagen tillkännager för regeringen som sin mening vad som
              anförs i motionen om utvecklingen av politiken för arbetskraftsinvandring
              samt om den parlamentariska utredningen Kommittén för arbetskraftsinvandring
              (Kaki).
            </item>
          </list>
        </div>
        <div xml:id="i-E86QmpmqfzxdBZmpoGaKDU" type="motContent">
          <head xml:id="i-BCALhtDGFq6cgq1cDDN2BX" type="h1">
            Motivering
          </head>
          <p xml:id="i-GtjfHJjS32eVh9jCzfUXfz">
            Vi vill inledningsvis framhålla att det är bra och önskvärt att
            människor vill komma till Sverige för att arbeta. Arbetskraftsinvandring
            fyller ett behov av personal som inte kan tillgodoses på annat
            sätt och bidrar till att svenska företag utvecklas. Men vi socialdemokrater
            anser att ett grundläggande krav för att få arbetstillstånd i
            Sverige är att arbetsgivaren erbjuder löner, anställningsvillkor,
            försäkringsskydd och övriga villkor som ligger på samma nivå för
            vad som gäller i yrket eller i branschen i Sverige. Dessa förutsättningar
            regleras vanligtvis genom kollektivavtal som tecknas mellan parterna
            på arbetsmarknaden.
          </p>
          <p xml:id="i-773xjThWqcgoDUZ4jthmiA">
            Regeringens proposition innehåller flera förslag som stämmer
            överens med den inriktning som finns i den Kaki-utredning som
            tillsattes av den tidigare socialdemokratiska regeringen. Exempelvis
            längre tillståndstider och att ett tidsbegränsat arbetstillstånd
            ska kopplas till ett specifikt arbete och en specifik arbetsgivare
            under de första två åren. Det ger stabilitet i anställningen och
            möjlighet till framförhållning för både arbetstagare och arbetsgivare.
          </p>
          <p xml:id="i-U7cUbTZiJgkqg1u6yNRZQU">
            Vi socialdemokrater är positiva till förslag som gäller villkoren
            för gäststudenter och deras möjligheter att utveckla de kunskaper
            de förvärvar i Sverige på den svenska arbetsmarknaden, utan att
            behöva lämna landet för att söka arbetstillstånd. Vi ställer oss
            även positiva till förslaget om möjligheter till s.k. arbetssökarvisum.
            Om regeringens förslag hade präglats av dessa delar hade vi i
            riksdagen haft bättre förutsättningar att finna bredare samförstånd
            över blockgränserna.
          </p>
          <p xml:id="i-6ntyoJoGTJUUENDa352FyP">
            För oss socialdemokrater går det en tydlig skiljelinje mellan
            arbetskraftsinvandring och asylskäl för migration. De senaste
            årens reformer har syftat till att få en så kort asylprocess som
            möjligt med en tydlig start och ett tydligt avslut. Den borgerliga
            regeringens förslag om att asylsökande efter ett negativt beslut
            i asylprövning under vissa förutsättningar ska kunna byta spår
            och bli arbetskraftsinvandrare riskerar att undergräva en tydlig
            asylprocess. Graden av arbetsförhet kan bli avgörande för uppehållstillstånd
            och inte de inledande skyddsskälen. De mest skyddsbehövande löper
            därmed risk att få sämre förutsättningar. Det står även i bjärt
            kontrast till den överenskommelse för arbetskraftsinvandring som
            tidigare funnits med förankring mellan parterna och de politiska
            partierna.
          </p>
          <head xml:id="i-3sSNjwViMUcNN4A8xsfesU" type="h2">
            Sveriges långa tradition av migration
          </head>
          <p xml:id="i-9pqPSWNNJ3VgcPYry4voAv">
            Sverige har en lång tradition av migration. Människor har i olika
            tider lämnat Sverige för att bo och leva i andra länder. Människor
            från andra länder har invandrat till Sverige för att arbeta. Under
            tidigare perioder av högkonjunktur har Sverige arbetat aktivt
            med att rekrytera arbetskraft inom bristyrken från t.ex. Finland,
            före detta Jugoslavien men även andra länder runt Medelhavet.
            Det har varit en viktig förutsättning för att utveckla den svenska
            välfärden under stora delar av efterkrigstiden.
          </p>
          <p xml:id="i-RteKkQnoDsKCKvgMmZS3ER">
            Under senare år har migration i stor utsträckning handlat om
            människor som flytt från krigshärjade länder för att söka sig
            trygghet och nya livschanser i Sverige. Genom tiderna har Sverige
            varit förhållandevis generöst med att ge människor möjligheter
            att möta den svenska arbetsmarknaden och att få ta del av vårt
            utbildningssystem. Unga människor från så s.k. tredje land utanför
            EU/EES har haft möjlighet att studera vid svenska universitet
            och högskolor. De har även möjlighet att arbeta vid svenska företag
            under utbildningstiden.
          </p>
          <p xml:id="i-WEGKqVfFK2uB2qf27qGBio">
            Sedan den senaste perioden av arbetskraftsinvandring under högkonjunktur,
            och den påföljande perioden av lågkonjunktur med en ökad arbetslöshet
            som följd, har det i Sverige funnits en brett förankrad politisk
            överenskommelse om en reglerad invandring. Överenskommelsen har
            varit förankrad såväl hos arbetsmarknadens parter som över blockgränserna
            i Sveriges riksdag. Denna överenskommelse har skapat förutsättningar
            och ett ansvarstagande gentemot dem som invandrat även i tider
            av lågkonjunktur. Den har sörjt för en stabil arbetsmarknad och
            förutsättningar för de samhälleliga åtaganden som arbetskraftsinvandring
            innebär.
          </p>
          <p xml:id="i-W9FNxivT2VD9i1jFf9Fgbc">
            I den utredning som tillsattes av den tidigare socialdemokratiska
            regeringen för att se över den framtida arbetskraftsinvandringen
            till Sverige var den historiska roll som migrationen spelat central.
            Det handlade om att analysera erfarenheter av tidigare arbetskraftsinvandring
            och hur denna hanterats i såväl låg- som högkonjunktur. Det handlade
            även om att se på Sveriges gällande regler inom ramen för den
            reglerade invandringen och vår hantering i förhållande till övriga
            västländer länder som i likhet med Sverige har behov av att se
            över sina respektive nationella regelsystem med anledning av den
            negativa demografiska situation som många länder lever med i dag.
            De inom EU framtagna direktivförslagen för en flexiblare arbetsmarknad
            visar på de gemensamma behoven.
          </p>
          <p xml:id="i-9j6uRrzsogup1ZNZP4v4s9">
            Sverige kan utifrån ett relativt högt födelsetal tyckas ha bättre
            utgångsläge än många andra västländer. Ändå är Sverige i behov
            av en ökad invandring för att kunna fortsätta att utvecklas som
            välfärdsland.
          </p>
          <p xml:id="i-XmxBeo5A6ZsR3oAN12JujA">
            Den borgerliga regeringens förslag till nya regler för arbetskraftsinvandring
            anger dock en inriktning där arbetsmarknadens parter inte längre
            ges ett ömsesidigt och reellt inflytande över formerna för arbetskraftsinvandring.
            Det gäller inte minst avskaffandet av den myndighetsbaserade arbetsmarknadsprövningen,
            borttagandet av ett ömsesidigt inflytande från arbetsmarknadens
            parter och förslaget om att den enskilde ska kunna gå från att
            vara asylsökande till att bli arbetskraftsmigrant. Med anledning
            av dessa avsteg från en brett förankrad överenskommelse och vidtagna
            förändringar utifrån den parlamentariska Kaki-utredningen avslår
            vi socialdemokrater regeringens proposition.
          </p>
          <head xml:id="i-MuxfptoSyu2g8AhYTz4KeC" type="h2">
            Investeringar för både tillväxt och värdigt bemötande
          </head>
          <p xml:id="i-E3RGRRjSHkzA6innVyDUU8">
            Vi socialdemokrater bejakar människors vilja och möjligheter
            att flytta över nationsgränser. Vi vill därför utveckla en politik
            för arbetskraftsinvandring som ger bättre förutsättningar både
            för människor som väljer att komma hit för att arbeta och för
            Sveriges möjligheter att möta dessa människor på ett värdigt sätt.
            Vi vill investera i väl avvägda och utvecklade förslag som både
            tillgodoser de behov som finns på arbetsmarknaden och berättigade
            krav för ett värdigt bemötande av de människor som söker sig hit
            för att arbeta.
          </p>
          <p xml:id="i-RPwcR1spkYunv6hiV34NSp">
            Vår inriktning tar sin ansats i den genomförda översynen av regelsystemet
            om arbetskraftsinvandring från tredje land som den parlamentariska
            utredningen Kaki lade fram till regeringen hösten 2006. Detta
            förslag värnar en brett förankrad överenskommelse med möjlighet
            till ökad arbetskraftsinvandring och förstärkta förutsättningar
            för det svenska välfärdssystemet.
          </p>
          <p xml:id="i-5U9hg3kVjbwQN6FTptcZ1P">
            Regeringens förslag står däremot i bjärt kontrast till den överenskommelse
            för arbetskraftsinvandring som tidigare funnits och som varit
            förankrad i de politiska partierna i Sveriges riksdag.
          </p>
          <p xml:id="i-HKed7irbnj4xVV7jGq3Aoi">
            Vår bestämda uppfattning är att ett grundläggande krav för att
            få arbetstillstånd i Sverige är att löner, anställningsvillkor,
            försäkringsskydd och övriga arbetsvillkor ligger på samma nivå
            som för vad som gäller i yrket eller i branschen i Sverige. I
            Sverige är det de fackliga organisationerna som har bäst kunskap
            om löner och anställningsvillkor. De är därför bäst skickade att
            avgöra om villkoren lever upp till de krav som ställs. Vi socialdemokrater
            anser att regeringen ska garantera att fackliga organisationer
            ges reella möjligheter att yttra sig om löner och anställningsvillkor
            i varje enskilt fall. De förslag som sammantaget lagts fram och
            i vissa delar beslutats under senare år ger inte de förutsättningar
            för bevakning av anställningsvillkor för arbetskraftsinvandrade
            som regeringen anför i propositionen.
          </p>
          <head xml:id="i-LnNLmNNzFkrsuwKtgdbwqc" type="h2">
            Den offentliga prövningen garant för stabilitet och goda villkor
          </head>
          <p xml:id="i-Jm8DbX8Cp3duSHebnkKqkv">
            Vi socialdemokrater motsätter oss regeringens förslag om att
            avskaffa den myndighetsbaserade arbetsmarknadsprövningen. Den
            myndighetsbaserade prövning som hittills genomförts av Arbetsmarknadsverket,
            och där fackliga organisationers utlåtande är en viktig del, lyfts
            nu bort till förmån för en prövning där endast arbetsgivarens
            behov av arbetskraft blir styrande. Hur rekryteringsläget i hela
            landet ser ut kan knappast en enskild arbetsgivare känna till
            varför det riskerar att uppstå fall av undanträngning av personer
            här i landet som står till arbetsmarknadens förfogande.
          </p>
          <p xml:id="i-WPhkpBK7Lv63BmvV2A5pbh">
            Vi anser att någon form av offentlig prövning av behoven och
            rimligheten i företagens anställningar av arbetskraft behövs.
            Annars innebär regeringens förslag i princip att den överlåter
            till enskilda arbetsgivaren att fatta beslut om vilka personer
            som ska beviljas uppehålls- och arbetstillstånd i Sverige. En
            sådan ordning kan få orimliga konsekvenser. Arbetskraftsinvandring
            får aldrig bli ett sätt att kringgå lagar och regler för att dumpa
            löner och villkor på arbetsmarknaden.
          </p>
          <p xml:id="i-JP9BDLn8BKr44tAmSCrdBs">
            Regeringen måste noga redovisa hur den ska förhindra att regelverket
            missbrukas av oseriösa arbetsgivare. Vi anser också att det behövs
            en nationell styrning. Regeringen måste säkerställa att någon
            myndighet gör en verklig prövning av arbetsgivarens seriositet.
            Det är dock tveksamt om ansvaret för bevakning av anställningsvillkor
            bör ligga hos Migrationsverket, som har till främsta uppgift att
            hantera asyl- och flyktingfrågor.
          </p>
          <head xml:id="i-LSaAgxqd4SK5c6nBs8Zjy" type="h2">
            Skiljelinje mellan arbetskraftsinvandring och asylskäl för migration
          </head>
          <p xml:id="i-vQJcbnd9EMAXGAKSZRumw">
            Det finns skäl att nogsamt skilja på den mer eller mindre frivilliga
            migration som är baserad på att söka arbeta och förbättrade levnadsförutsättningar
            och den migration som är förknippad med flyktingskap och asylsökande.
          </p>
          <p xml:id="i-Pet9QPJXTsKzJwVosHYRuJ">
            Vi vill varna för riskerna med regeringens förslag om att asylsökande
            efter ett negativt beslut under vissa förutsättningar ska kunna
            stanna i landet och arbeta om han eller hon under asylprövningen
            hunnit skaffa sig ett arbete. Den föreslagna ändringen som innebär
            att man byter spår för att i stället bli arbetskraftsinvandrare,
            riskerar att underminera asyl- och skyddsskälen enligt gällande
            konventioner. Vi ser en risk att graden av arbetsförhet kan bli
            avgörande för uppehållstillstånd och inte de inledande skyddsskälen.
            Det i sin tur kan allvarligt påverka eller underminera hela asylsystemet.
          </p>
          <p xml:id="i-FQuzYCoBYonxy2vqnwVRjq">
            I den till regeringen under hösten 2006 avlämnade utredningen,
            Kaki, belystes också de problem som finns med en ökad sammanblandning
            av olika skäl för migration. Man pekade just på inverkan på möjligheterna
            för dem som söker sig till Sverige av skyddsskäl.
          </p>
          <p xml:id="i-KCaEn7SjQn1C3ZgQ55RSL3">
            De möjligheter till arbete som ges till asylsökande under prövningstiden
            har gett såväl ökade integrationsförutsättningar som viktiga sysselsättningsmöjligheter
            under en ofta ansträngande asylprövningsprocess. De svenska reglerna
            om möjlighet till arbetstillståndsundantag under prövningstiden
            är en öppning för individen som skiljer sig från reglerna i de
            flesta västländer.
          </p>
          <p xml:id="i-15oPqU8zRf5fVHfcWnkc7f">
            Vi socialdemokrater ser positivt på möjligheten för asylsökande
            att möta den svenska arbetsmarknaden under prövningstiden. Men
            kopplat till möjligheten till spårbyte som föreslås i propositionen
            kan förslaget skapa en rad oönskade effekter. Risken för undanträngningseffekter
            som en sammanblandning av asyl och arbetskraftsinvandring kan
            innebära är uppenbar. Ett synsätt som också framgått i remissutlåtanden
            från flera viktiga remissinstanser. Att regeringen trots det föreslår
            möjligheter till s.k. spårbyte innebär en risk att regeringen
            återskapar ett system med långa handläggningstider. Ett system
            som riksdagen genom införandet av en ny instans- och processordning
            ville få bort.
          </p>
          <p xml:id="i-C9kx4GawZp3E54ssYus3LE">
            Genom införandet av s.k. spårbyte löper den enskilda asylsökande
            risk att även hamna i en olycklig beroendeställning till sin arbetsgivare
            vilket framgår i remissvar från fackliga organisationer. Möjligheten
            att ställa berättigade fackliga krav på sin arbetsgivare minskar
            under sådana former.
          </p>
        </div>
        <div xml:id="i-SviDmHiTsR15Ev5As4rxZ5" type="motSignatures">
          <list xml:id="i-UrkwzyjzUnSdA34fZrVeJQ">
            <item xml:id="i-Gt6pU1HxmiWZu4e7oKwERS" who="i-DXYijt8wprzTgm7zCTJYc3">
              Veronica Palm (s)
            </item>
            <item xml:id="i-4fYgiBR7xajz9zHsa7v2gG" who="i-KNqtzTyLq88RopWq6R35xs">
              Ronny Olander (s)
            </item>
            <item xml:id="i-8EX2menTwn1SsEc5r6Frkb" who="i-HsmyrkjqQGCAargTNWaeXi">
              Siw Wittgren-Ahl (s)
            </item>
            <item xml:id="i-KXeneL3Peu37QrkhfRZvnW" who="i-TVwo4mCECu692GW3ntqQzo">
              Kurt Kvarnström (s)
            </item>
            <item xml:id="i-MayZraiTPdhTsfyVp8H3r5" who="i-J95EwJKvWuN9JUNcJSJKgp">
              Göte Wahlström (s)
            </item>
            <item xml:id="i-B2Cb8rRyi11Liq6dFQFTiF" who="i-PMx51X9QbaLUMtQNq6sVfz">
              Matilda Ernkrans (s)
            </item>
            <item xml:id="i-V9YU6ZaYQ2zCtycYLUkmrT" who="i-AqkTDdERRgq7MWP7ajMpZo">
              Jasenko Omanovic (s)
            </item>
            <item xml:id="i-AF19YZaKnnB3dUMbkjrBPn" who="i-HMf3KYjw3nvgVVjUa7gnGs">
              Magdalena Streijffert (s)
            </item>
          </list>
        </div>
      </div>
    </body>
  </text>
</TEI>
