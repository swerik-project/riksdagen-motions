<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0205/mot_200304_MJ_0205-0001.pdf"/>
      <div type="motHeader" xml:id="i-X448yiPbuGGUagZ1vEZD6">
        <div type="motTitle" xml:id="i-JQTkRBWhY2KgPu9opaXMVJ"/>
        <div type="motSubmissionInfo" xml:id="i-QpHhAoVPv6eWcobCBFrivu"/>
      </div>
      <div type="motBody" xml:id="i-BdG3fepbgkLBqTE7tGjqvc">
        <div xml:id="i-QLK1p4kxppNkxYamWGEGft">
          <p xml:id="i-CBqcSpPcjLk736FeXsRzf3">
            2003/04 mnr: MJ205 pnr: c306
          </p>
          <p xml:id="i-5TRgkkoSaHwpdRw9yibZpm">
            Motion till riksdagen 2003/04:MJ205
          </p>
          <p xml:id="i-WXAKHoQDHh9nCJVx6f3Hig">
            av Jörgen Johansson och Annika Qarlsson (c)
          </p>
          <p xml:id="i-Q4etgoNAWksXGCfRK9TRLV">
            Rovdjurspolitiken
          </p>
          <p xml:id="i-7Reud4smrJ6ZZZsEBfq2CK">
            Förslag till riksdagsbeslut
          </p>
          <p xml:id="i-8g9WUh2g4CiVJt41Ks2B3i">
            1. Riksdagen tillkännager för regeringen som sin mening vad i
            motionen anförs om behovet av en samlad nordisk rovdjurspolitik.
            2. Riksdagen tillkännager för regeringen som sin mening vad i
            motionen anförs om ändring av nuvarande lydelse av 27 och 28 88
            jaktförordningen (1987:905). 3. Riksdagen tillkännager för regeringen
            som sin mening vad i motionen anförs om decentralisering av beslut
            om skyddsjakt på enskilda individer av rovdjur.
          </p>
          <p xml:id="i-F4JRfmLCuY1Y61XBvRtT3K">
            Motivering
          </p>
          <p xml:id="i-CBXQVmg9YWcdP8PFKrXDSf">
            Riksdagens beslut i propositionen En sammanhållen rovdjurspolitik
            vilade på utgångspunkter och förslag från Rovdjursutredningen
            som utarbetades under ledning av Sören Ekström. Miljödepartementet,
            utskottsmajoriteten liksom majoriteten i riksdagen gjorde dock
            avsteg från Rovdjursutredningen på ett antal centrala punkter.
            Den samsyn och det samarbete som under lång tid funnits mellan
            viltforskningen i våra nordiska grannländer gäller inte längre
            beträffande de olika djurarternas numerärer. Riksdagsmajoriteten
            avviker från en enig expertutredning och föreslår såväl större
            antal som etappmål beträffande 10. Beträffande varg föreslås dessutom
            ett annat geografiskt område som beräkningsområde. Rovdjursutredningen
            framhöll att Skandinavien skall vara det område inom vilket populationen
            skall beräknas, vilket med hänsyn till kända vandringsmönster
            syns motiverat. Här avviker regeringen, utan några motiv, från
            utredningens förslag och fastslår i propositionen att endast Sverige
            skall vara underlag för det skissade målet om 200 vargar. Det
            torde innebära en i det närmaste fördubbling av det antal som
            förordades av Rovdjursutredningen.
          </p>
          <pb facs="riksdagen-motions-pdf/data/200304/mot_200304_MJ_0205/mot_200304_MJ_0205-0002.pdf"/>
          <p xml:id="i-H8Hc3hQyeSHH42eTVnYK9X">
            2003/04:MJ205
          </p>
          <p xml:id="i-2CEsvkFPW8TtYhjbqfwNxX">
            Ett annat område, för att skapa förutsättningar för en trovärdig
            rovdjurspolitik, är möjligheten för den enskilde djurägaren att
            skydda sina djur mot rovdjursangrepp. Även på denna viktiga punkt
            avvek regeringen från Rovdjursutredningens förslag när man inte
            tillät den erforderliga ändringen av 28 8 i jaktförordningen (1987:905).
            I dagsläget får vi bevittna hur djurägare, inom rovdjursområden
            i landet, får ett stort antal husdjur vargdödade utan att de har
            stöd i lagen för att ingripa till skydd för sin egendom. Detta
            är både orättfärdigt och oacceptabelt. En lagändring måste enligt
            vår mening ske av 27 och 28 88 i Jaktförordningen (1987:905) för
            att stärka dels den s.k. nödvärnsrätten rent allmänt, dels göra
            det möjligt att ingripa vid direkt rovdjursangrepp på tamdjur.
            De brister som här påtalas, vad gäller förutsättningar för att
            skydda sina tamdjur, har också mycket påtagligt = tydliggjort
            = bristerna i myndighetsutövningens beslutsprocess. Att beslut
            om skyddsjakt på enskilda individer av varg, som vållat mycket
            stor skada, skall ligga på central nivå, hos Naturvårdsverket,
            måste vara felaktigt ur såväl djurskyddssynpunkt för tamdjuren
            som utifrån ett äganderättsperspektiv för den enskilde djurägaren.
            De exempel som uppvisats under senare år där det skall behöva
            ta sex månader av lidande och dödande av 119 djur innan Naturvårdsverket
            kommit till insikt om vad som sker är minst sagt stötande. En
            decentralisering av besluten kring skyddsjakt av enskilda individer
            till läns-/regionnivå innebär kortare beslutsvägar och snabbare
            beslut vilket, inte minst ur djurskyddssynpunkt, skulle vara ett
            framsteg.
          </p>
          <p xml:id="i-JwRSAbrb7KNUDnz3RYBv6g">
            Stockholm den 22 september 2003
          </p>
          <p xml:id="i-VpKAYaRgXHm4oMyB52ezXL">
            Jörgen Johansson (c) Annika Qarlsson (c)
          </p>
        </div>
      </div>
    </body>
  </text>
</TEI>
