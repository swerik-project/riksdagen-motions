<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KrU-03950">
  <teiHeader>
    <fileDesc>
      <titleStmt>
        <title>med anledning av skr. 2020/21:105 Ungdomspolitisk skrivelse</title>
        <author corresp="i-KHxTD13x4T7QRobXtjMm4K">av Roland Utbult m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3950 av Roland Utbult m.fl. (KD)</title>
          <idno type="rdwebb">H8023950</idno>
          <rs type="number">3950</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H8023950/text</ref>
          <ref type="dokument_url_html">http://data.riksdagen.se/dokument/H8023950</ref>
          <ref type="dokumentstatus_url_xml">http://data.riksdagen.se/dokumentstatus/H8023950</ref>
          <ref type="docx">http://data.riksdagen.se/fil/89737652-A5E2-4FA1-9668-C58B4E5431A8</ref>
          <ref type="pdf">http://data.riksdagen.se/fil/065981FD-3067-40E2-A6C1-43EDF55CF7AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-WRiXUtixNTz4kgEnAAs5GH</idno>
            <name>Christian Carlsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AgJEAYYZshDrsGartL1EBR" type="basedOn"/>
        <correspContext corresp="i-AgJEAYYZshDrsGartL1EBR">
          <ref>Skrivelse 2020/21:105</ref>
        </correspContext>
        <correspAction xml:id="i-PfiXfmjyyA4JayymspACQs" type="signed"/>
        <correspContext corresp="i-PfiXfmjyyA4JayymspACQs">
          <note type="signatory" corresp="i-KHxTD13x4T7QRobXtjMm4K"/>
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-WRiXUtixNTz4kgEnAAs5GH"/>
        </correspContext>
        <correspAction xml:id="i-6vWkGpP2jLcKJ2BkDgwJfo" type="submitted">
          <date when="2021-04-07"/>
          <time when="15:39:02"/>
        </correspAction>
        <correspAction xml:id="i-KLGYvCR1S4kYxhG5494aP3" type="dismissed">
          <date when="2021-04-14"/>
        </correspAction>
        <correspAction xml:id="i-C6mLUoJsCUhn5KjjXR7FRx" type="reviewed">
          <date when="2021-04-14"/>
          <time when="12:33:38"/>
        </correspAction>
        <correspAction xml:id="i-SuKUSaaFHKf3vaSyWfF7io" type="referred">
          <date when="2021-04-15"/>
        </correspAction>
        <correspAction xml:id="i-4T8Lm2AsWemitx88nCQLYF" type="assigned">
          <date when="2021-06-22"/>
          <time when="17:07:43"/>
        </correspAction>
        <correspContext corresp="i-4T8Lm2AsWemitx88nCQLYF">
          <ref type="assignedTo">Kulturutskottet</ref>
        </correspContext>
        <correspAction xml:id="i-DzFjG2G7Y23pZRmFaYATka" type="behandlas_i"/>
        <correspContext corresp="i-DzFjG2G7Y23pZRmFaYATka">
          <ref type="uppgift">2020/21:KrU8</ref>
          <ref type="ref_dok_id">H801KrU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU8</ref>
          <ref type="ref_dok_titel">Ungdomspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-L7ZyiC3goY1utn8aWoKuAk" type="motHeader">
        <div xml:id="i-55tdZgdfPqimYQ8qjhnyUq" type="motTitle">
          Motion till riksdagen 2020/21:3950 av Roland Utbult m.fl. (KD)
          med anledning av skr. 2020/21:105 Ungdomspolitisk skrivelse
        </div>
      </div>
      <div xml:id="i-Aip9eK4VWCLpLx5DGWbJ58" type="motBody">
        <div xml:id="i-H4kj42eJQ6BZPqK1WARfPt" type="motProposal" subtype="förslag">
          <head xml:id="i-WjBThKMzbCUuCBZYzqAWkg">
            Förslag till riksdagsbeslut
          </head>
          <list xml:id="i-CdRH9SiX59HeG4sVdePy68" style="ol">
            <item xml:id="i-33bV5oSDsXJD4W3AsqpNf8">
              Riksdagen ställer sig bakom det som anförs i motionen om åtgärder
              för minskad psykisk ohälsa hos unga och tillkännager detta för
              regeringen.
            </item>
            <item xml:id="i-VmaJfjRjyjoxWN6Nbe7qER">
              Riksdagen ställer sig bakom det som anförs i motionen om suicidprevention
              och tillkännager detta för regeringen.
            </item>
            <item xml:id="i-W6tyLV1nNzq2yvbRodgPSP">
              Riksdagen ställer sig bakom det som anförs i motionen om ungas
              situation på arbetsmarknaden och tillkännager detta för regeringen.
            </item>
            <item xml:id="i-BErQHgjstJDERg84i1fMom">
              Riksdagen ställer sig bakom det som anförs i motionen om bosparande
              och startlån och tillkännager detta för regeringen.
            </item>
            <item xml:id="i-gYU6FPBPUqWD2s1yqqB6F">
              Riksdagen ställer sig bakom det som anförs i motionen om åtgärder
              för att förebygga brottslighet hos unga och tillkännager detta
              för regeringen.
            </item>
            <item xml:id="i-HmE8piRY5qSAXQKMbV3dYT">
              Riksdagen ställer sig bakom det som anförs i motionen om socialsekreterares
              kompetens och ansvar och tillkännager detta för regeringen.
            </item>
            <item xml:id="i-J2zdcehgyV6o1gkznfHScj">
              Riksdagen ställer sig bakom det som anförs i motionen om placerade
              barn och tillkännager detta för regeringen.
            </item>
            <item xml:id="i-HpgCL3HNzYEXNLry8re4HB">
              Riksdagen ställer sig bakom det som anförs i motionen om kompetens
              vid Statens institutionsstyrelse (Sis) och tillkännager detta
              för regeringen.
            </item>
            <item xml:id="i-2mwFBP6dEiv6TNRC7eXRAw">
              Riksdagen ställer sig bakom det som anförs i motionen om evidensbaserade
              antimobbningsprogram och tillkännager detta för regeringen.
            </item>
            <item xml:id="i-VycVxWWD7kerjGTtApsYgX">
              Riksdagen ställer sig bakom det som anförs i motionen om att
              informera om den våldsbejakande islamismens brott och tillkännager
              detta för regeringen.
            </item>
          </list>
        </div>
        <div xml:id="i-GLmzC4cg8sc6WihrJNz3EL" type="motContent">
          <head xml:id="i-6v1EwLwVmq9kWBtcXiLMei" type="h1">
            Motivering
          </head>
          <p xml:id="i-7KVFkfQ3MosBBz7MJafnyd">
            Det ungdomspolitiska målet som slogs fast av alliansregeringen
            för sju år sedan (”Med fokus på unga – en politik för goda levnadsvillkor”,
            prop. 2013/14:191) ser vi som oerhört viktigt för politikens möjlighet
            att bidra till ungdomars delaktighet i samhället och för ungas
            goda villkor i livet. Målet innefattar att ungdomar ska ha goda
            levnads­villkor, makt att forma sina liv och inflytande över samhällsutvecklingen.
          </p>
          <p xml:id="i-HdvQaGCahH9TYkGiAaPhNE">
            I den ungdomspolitiska skrivelsen beskriver regeringen utvecklingen
            av ungdomars levnadsvillkor och utvecklingen mot det ungdomspolitiska
            målet och presenterar ett handlingsprogram med insatser för att
            bidra till att det ungdomspolitiska målet uppfylls. Kristdemokraterna
            ser positivt på att regeringen nu presenterat en ungdomspolitisk
            skrivelse med ett handlingsprogram för åren 2021–2024. Detta är
            efterlängtat.
          </p>
          <p xml:id="i-BQ2xNrsTdz3opAEx4DzuhC">
            För att nå det ungdomspolitiska målet om att alla ungdomar ska
            ha goda levnadsvill­kor, makt att forma sina liv och inflytande
            över samhällsutvecklingen nämner regering­en några prioriterade
            områden. Vi instämmer i att den psykiska hälsan behöver öka, att
            social inkludering liksom etablering på arbetsmarknaden måste
            öka samt att alla unga ska ha en meningsfull fritid och delaktighet
            i samhällsbygget. Vi tycker att mycket av det som skrivelsen tar
            upp är bra. Vi kristdemokrater vill i denna följdmotion ge vår
            syn på regeringens skrivelse, de insatser som vi ser som viktiga
            för dagens unga samt våra åtgärder gällande de prioriterade områdena.
          </p>
          <head xml:id="i-NPZ3m2qoWShq9zdLVhP4ex" type="h1">
            Ungas hälsa
          </head>
          <p xml:id="i-bZ6YBXahY7j1hjwba9jpa">
            Det är glädjande att såväl alkohol- som tobakskonsumtionen bland
            unga fortsätter att minska, som beskrivs i skrivelsen. Kristdemokraterna
            anser att det är viktigt att sam­hället vidtar åtgärder för att
            bibehålla den positiva trenden med minskad alkoholkon­sumtion
            bland unga. Ett starkt alkoholpreventivt arbete ska vara ett prioriterat
            område i ANDTS-strategin (alkohol, narkotika, dopning, tobak och
            spel). Det är emellertid oro­ande att cannabisbruket ökat bland
            unga. De dokumenterade negativa effekterna av cannabis är stora,
            varför vi är emot all form av legalisering och avkriminalisering
            av narkotika. Ett effektivt förebyggande arbete, en bra vård och
            behandling för den som fastnat i missbruk och beroende tillsammans
            med brottsbekämpande insatser från tull och polis är viktigt.
          </p>
          <p xml:id="i-GiXbCX3NdEsJueYT7U3KSb">
            Det finns flera ANDT-förebyggande metoder som utvecklats och
            visats vara fram­gångsrika. Ett exempel är metoden Ansvarsfull
            alkoholservering som organisationen STAD har tagit fram och utvecklat.
            Preventionsarbete kräver kompetens och långsiktig­het, och problemet
            i dag är att det inte finns något nationellt ansvar för förvaltning,
            kvali­tetssäkring och vidareutveckling av effektiva metoder inom
            det förebyggande ANDTS-området. Om inte kommuner och länsstyrelser
            får stöttning och utbildning i att använda metoderna på rätt sätt
            kommer resultaten att utebli trots satsade resurser. Eftersom
            STAD har kompetensen och dessutom regelbundet blir kontaktade
            av kommuner och länsstyrel­ser föreslår vi att STAD får i uppdrag
            att bli ett nationellt kompetenscentrum avseende nämnda metoder
            samt utveckling av nya. Dessvärre finns detta förslag inte med
            i reger­ingens nyligen presenterade ANDTS-strategi trots att det
            vore en konkret, och av kom­muner och länsstyrelser mycket efterlängtad,
            åtgärd för att stärka det preventiva arbetet. Kristdemokraterna
            vill baserat på ovanstående införa ett nationellt ANDTS-kompetens­centrum
            utifrån STAD:s organisation med uppdrag att förvalta, kvalitetssäkra
            och vidare­utveckla ANDT-förebyggande metoder som visats vara
            framgångsrika.
          </p>
          <p xml:id="i-7wgeY1QcgJwo7st51xLnwL">
            Det civila samhället har sammantaget en viktig roll i att uppfylla
            delar av målen i ANDTS-strategin men också i det förebyggande
            arbetet riktat exempelvis mot ung­domar som riskerar att hamna
            i kriminella miljöer. Vi kristdemokrater avsatte medel för detta
            i vårt budgetalternativ inom utgiftsområde 9 för att stödja det
            civila samhällets verksamhet inom ANDTS.
          </p>
          <p xml:id="i-VUucYKJAX5KTruDorgS5Hx">
            Vidare är det oroande att andelen unga som upplever stress, ängslan,
            oro eller ångest med nedsatt psykiskt välbefinnande ökade mellan
            2006 och 2018. Forskning visar att unga nu under pandemin mår
            sämre och särskilt tjejer som haft distansundervisning är utsatta
            <ref xml:id="i-NECr8jEsF7P2sn96AAwGhj" target="i-NDSSPeHeewmGiWYhbx5RAG">
              [1]
            </ref>
            . Vi instämmer därför i det som regeringen slår fast att ett
            prioriterat område för att främja utvecklingen mot det ungdomspolitiska
            målet är att den psykiska hälsan bland unga ska öka. För att förbättra
            den psykiska hälsan vill Kristdemokraterna ha en samman­hållen
            barn- och ungdomshälsovård och vi föreslår en förstärkt elevhälsa
            och elevhälso­garanti, samt anslog medel för detta i vårt alternativ
            till statsbudget. Det måste också bli en bättre övergång från
            bup (barn- och ungdomspsykiatrin) till vuxenpsykiatrin.
          </p>
          <p xml:id="i-AoLqKrEqUz8ATR1xoy5t6i">
            När det gäller suicidprevention anser vi att det måste till handlingsplaner
            för själv­mordsprevention, att det bör tillsättas en ”haverikommission”
            när en ung person har begått självmord, att anmälningsplikt vid
            självmord bör återinföras och att psykiatri­ambulanser ska användas
            vid larm om självmord. Det är glädjande att regeringen avsatt
            medel för psykiatriambulanser. Vi anser även att det bör göras
            en utvärdering av ett skolbaserat suicidpreventionsprogram.
          </p>
          <head xml:id="i-PtfA5NXFuTp8Pks2uVZguc" type="h1">
            Unga och utbildning
          </head>
          <p xml:id="i-BJx99e6n6i8Rseu8dvmL4u">
            Skolan behöver fördjupa sitt kunskapsuppdrag, men det är också
            uppenbart att samhäl­lets insatser behöver stärkas för att vända
            trenden med barn och unga som mår dåligt och drabbas av psykisk
            ohälsa. I det arbetet måste såväl familjer och barn- och ungdoms­vården
            som skolan stärkas. Därutöver behöver det förebyggande arbetet
            med att ge fler barn en meningsfull och aktiv fritid i den ideella
            sektorns idrottsklubbar och föreningsliv ges bättre förutsättningar.
          </p>
          <p xml:id="i-KtqGWLW34NZGRRiqUgThXf">
            Den tid som barn och unga lägger på läsning fortsätter att sjunka.
            Unga i dag möter inte heller, enligt undersökningar från Novus
            på uppdrag av Utbildningsradion, de krav som ställs på deras förmåga
            att uttrycka sig skriftligt när de ska läsa vidare på högskola
            och universitet eller söka ett kvalificerat arbete. Att behärska
            det svenska språket är en nyckel för framgång i samhället och
            särskilt viktigt är att skolan stimulerar och upp­muntrar läsning,
            inte minst om barnet inte har svenska som modersmål. Kristdemokra­terna
            vill utöka den fria läsningen genom att ge den utrymme under skoltid
            och införa en klassikerlista. Kristdemokraterna vill också ge
            elever mer lärarledd undervisning och vi anser att Skolverket
            bör ges i uppdrag att utreda hur den garanterade undervisnings­tiden
            stegvis ska komma upp i OECD-snitt. Vi avsatte medel för detta
            i vår budget för 2021. Vi föreslår också att det införs en fortbildning
            för svensklärare i svenska som andraspråk och vill ha mer kompetensutveckling
            för att öka tillgången på specialpeda­goger och speciallärare.
            Vi anslog medel för detta i vår budget för 2021.
          </p>
          <head xml:id="i-Rgm2Et2FgeTo3pBqCqKm7F" type="h1">
            Unga och etablering på arbetsmarknaden
          </head>
          <p xml:id="i-GM1piFoDqphZpvcBDXjZ6K">
            Många blev arbetslösa på grund av pandemin under 2020 och situationen
            på arbetsmark­naden kommer att vara tuff även om svensk ekonomi
            förväntas börja växa igen från låga nivåer. Det finns starka skäl
            att försöka underlätta återväxten av nya jobb. Vi föreslår här
            flera åtgärder som kommer att underlätta för ungdomar och instämmer
            därför i det prio­riterade området som nämns av regeringen rörande
            att öka social inkludering och etable­ring på arbetsmarknaden.
            Vi vill bl.a. att arbetsgivaravgifterna slopas helt för alla arbet­sgivare
            som anställer någon som är arbetslös och varit så i en till sex
            månader. På detta sätt nås en bred grupp av de som blivit arbetslösa
            under coronakrisen. Detta till skillnad från regeringen som föreslagit
            att endast arbetsgivaravgiften för personer mellan 19 och 23 år
            sänks, vilket nu beslutats i riksdagen och gäller från januari
            2021 till mars 2023. Reformen har tidigare varit ineffektiv i
            att skapa jobb och det behövs en reform som når fler personer.
          </p>
          <p xml:id="i-Fz2FeddzEyLNjpwngvDp9y">
            Vidare för att de som studerar ska stimuleras till att ta sin
            examen och snabbt komma i arbete föreslog vi kristdemokrater i
            vår budget för 2021 att dubbelt jobbskatteavdrag även ska gälla
            för de som tar en akademisk examen före sin 25-årsdag. Jobbskatteavdra­get
            gäller då i två år efter examen. Vi föreslog även införandet av
            ett jobbskatteavdrag för unga upp till 23 år.
          </p>
          <head xml:id="i-Vxnr4GahcvSGgFvSZe2kJM" type="h1">
            Unga och boendet
          </head>
          <p xml:id="i-ShnapTzpodpdhReNDYJdJw">
            Det är svårt för unga att komma in på bostadsmarknaden. Behovet
            av kontantinsats har ökat kraftigt med prisutvecklingen på bostadsmarknaden.
            Sveriges unga vuxna behöver därför få incitament att spara mer
            till sitt första boende. Och till skillnad från andra länder,
            som exempelvis Norge, saknar Sverige ett system för ökade incitament
            till bo­sparande. I stället har skatten på sparande höjts två
            gånger av den rödgröna regeringen under den förra mandatperioden.
          </p>
          <p xml:id="i-DLEMeizquMKW4f9GhijEng">
            Kristdemokraterna vill därför utreda och införa ett förmånligt
            bosparande som förval för alla unga mellan 18 och 34 år med inkomst
            av tjänst, där ett skatteavdrag ingår i de första 60 månaderna
            då personen tjänar 12 000 kronor eller mer per månad. Systemet
            fungerar så att 500 kronor av lönen efter skatt avsätts till ett
            bosparande, och staten kompenserar med ett skatteavdrag på 20
            procent. Vi avsatte medel för detta i vår budget för 2021, vilket
            regleras som en skattereduktion.
          </p>
          <p xml:id="i-KnWwqVwSnCwkBrY5ix4g5v">
            Vidare vill Kristdemokraterna utreda förutsättningarna för att
            införa ett system med startlån för att underlätta för fler att
            bo i ägda boenden. Startlån finns i flera länder och har betytt
            mycket för att möjliggöra för framför allt yngre hushåll och personer
            med låga men stabila inkomster att ta steget till det ägda boendet
            i bostadsrätt eller villa. Det innebär att staten står för en
            viss andel av topplånet, som är den del som överskrider bolånetakets
            nivå. Mer information om förslagen finns i budgetmotion 2020/21:3530.
          </p>
          <head xml:id="i-Vfhr9XJHLCr73L7HtaMSwH" type="h1">
            Unga och brott
          </head>
          <p xml:id="i-WAX3scSnxcbLkYhqhrLRNe">
            Brottsligheten måste mötas med både kortsiktiga och långsiktiga
            åtgärder. Det lång­siktiga arbetet, som handlar om förebyggande
            insatser, är av största vikt. Insatser krävs exempelvis genom
            lokalpolisverksamhet och samarbete mellan polis, skola och social­tjänst
            samt även med föräldrar och väl fungerande ungdoms- och narkotikarotlar.
          </p>
          <p xml:id="i-JG3Ss9uM4rQ9cEH5LVD1hn">
            Kristdemokraterna hävdar att de vuxnas insatser kan betyda mycket
            för att få barn och unga att avstå från att börja begå brott.
            Vi måste stötta föräldrar så att de kan vara närvarande och delaktiga
            i de ungas liv. Vi vill också ha mer resurser för att pressa tillbaka
            den grova organiserade brottsligheten och den alltmer växande
            ungdoms- och gängbrottsligheten samt för att bekämpa vålds- och
            sexualbrott och har anslagit medel för detta i vår budget för
            2021.
          </p>
          <p xml:id="i-3BRVmP4JezefAkN2ekQnyG">
            Vi anser att det är viktigt att stärka socialsekreterarens kompetens
            och ansvar och att identifiera och implementera insatser som syftar
            till att stärka kvaliteten inom den sociala barn- och ungdomsvården.
            Här vill vi också lyfta vårt förslag om ett nationellt kunskapscentrum
            för den sociala barn- och ungdomsvården. Det är också viktigt
            att det görs uppföljning av förverkligandet av barnkonventionen
            som svensk lag, inklusive årliga rapporter till riksdagen om hur
            genomförandet sker.
          </p>
          <p xml:id="i-2xyLxd8XGrX7WgN4syUknb">
            Vi ser det som viktigt att stärka kommunernas ansvar för barn
            som omhändertagits och drabbats av vanvård, att ge förbättrade
            förutsättningar och villkor för familjehem och jourhem, att se
            över frågan om hur man undviker sammanbrott som resulterar i omplacering
            av barn samt att säkerställa psykiatrisk kompetens och användandet
            av evidensbaserade behandlingsmetoder inom Statens institutionsstyrelse
            (Sis). Vi är glada att vi i februari 2021 fick bifall i riksdagen
            på våra förslag om att möjliggöra förlängd familjehemsplacering
            vid gymnasiestudier och om att införa ett nationellt register
            över familjehem.
          </p>
          <head xml:id="i-VP5RJxiw186ixSnXsVorBY" type="h1">
            Unga och fritid, idrott och kultur
          </head>
          <p xml:id="i-PPhL1ca6iToAKvUqiN6HTy">
            Kristdemokraterna instämmer helhjärtat i att alla unga ska ha
            en meningsfull fritid, något regeringen nämner i skrivelsen som
            ett prioriterat område för att nå det ungdomspolitiska målet.
            2020 blev ett förlorat år för många idrottande barn och ungdomar
            på grund av pandemin. Enligt Riksidrottsförbundet så handlar det
            om ett minus på 6 miljoner deltagartillfällen. Det är oroväckande.
          </p>
          <p xml:id="i-5HC5m87hX3ffnhgHyUTuVR">
            Fritidskortet är Kristdemokraternas svar på att vända trenden.
            Vi har tagit fram Fritidskortet till alla barn i årskurs 2–9,
            laddat med minst 500 kronor öronmärkta för deltagaravgifter i
            ledarledda aktiviteter i föreningslivet eller kulturskolan.
          </p>
          <p xml:id="i-34xBD6bfbGKQGfwGd47yYZ">
            Stödets storlek kommer att variera utifrån hushållets ekonomi.
            Vi avsätter hela 850 miljoner kronor till detta i vår budget.
            Reformen innebär att nästan 1 miljon barn kom­mer att få stöd
            för en aktiv och meningsfull fritid.
          </p>
          <p xml:id="i-B7zDVkvG9mGAHTN1ggQRFB">
            Det var redan innan pandemin en utmaning att få fler unga i rörelse.
            Denna utma­ning är nu ännu större och vi behöver verkligen växla
            upp för att hjälpa våra barn och unga till ett sunt och roligt
            liv i den gemenskap och glädje som idrottslivet innebär.
          </p>
          <p xml:id="i-K5WoRVC68BbuVMeoK3AUN">
            Den ekonomiska politiken ska stärka familjerna, äldre såväl som
            unga, och det civila samhället, vilket är en grund för ett samhälle
            byggt på gemenskap där människor känner tillit till varandra.
            Regeringen har tilldelat idrotten och kulturen stora stöd, motiverat
            av de intäktsbortfall den sett som en följd av coronakrisen. Kristdemokraterna
            välkomnar detta, men samma problematik gäller det breda civilsamhällets
            organisationer och föreningar som inte har sin verksamhet inom
            just dessa områden. Många unga är aktiva i dessa föreningar och
            organisationer. De befinner sig fortsatt i ett pressat läge orsakat
            av pandemin men har ofta glömts bort eller förfördelats när regeringen
            tagit fram stöd­åtgärder, vilket vi upprepade gånger ifrågasatt.
          </p>
          <p xml:id="i-SQyxwGTnA39NXPnSU1EVRA">
            Kristdemokraterna har tidigt krävt att regeringen förbereder
            fler åtgärder för civil­samhället. Tillsammans med Vänsterpartiet
            lade vi i juni fram ett utskottsinitiativ i finansutskottet där
            vi föreslog fler och större stöd till civilsamhället med anledning
            av krisen. Tyvärr avvisade övriga partier förslaget. Vi anser
            mot bakgrund av detta att omfattningen av stödet till civilsamhället
            bör utvärderas.
          </p>
          <p xml:id="i-E9xQzKge11C2GMyGmSXxsr">
            Utformningen av omställningsstödet innebär att varje ideell förening
            och trossamfund måste skicka in en egen ansökan om stöd. Men ideella
            föreningar och trossamfund har ofta väldigt många lokala föreningar,
            som har begränsade möjligheter att administrera en ansökan.
          </p>
          <p xml:id="i-8zG3ipUDXTtE2WjPCx1T7z">
            Det är av största vikt att ideella föreningar och trossamfund
            som omfattar flera juri­diska personer kan söka omställningsstödet
            som en enhet för att det ska få någon verklig effekt för ideella
            organisationer. Annars riskerar många – var och en för sig – att
            inte nå upp till 250 000 kronor i omsättning. Det bör därför finnas
            ett undantag för ideella orga­nisationer så att det går att söka
            stödet som ”koncern”. Kristdemokraterna anser därför att det bör
            införas en särskild bestämmelse om att ideella föreningar och
            trossamfund som omfattar flera juridiska personer ska ha möjlighet
            att betraktas som en koncern när de tillhör en riksorganisation.
          </p>
          <p xml:id="i-CxrhA3KWDhD2WAx9DQ4YHa">
            Vidare krävde vi redan under våren 2020 ett stöd för att kompensera
            för stora intäkts­bortfall och stöd vid stora kostnadsökningar
            i samband med pandemin till exempelvis Barnens Rätt i Samhället
            och läxhjälpsorganisationer. Vi ville också se en statlig kredit­garanti
            för lån till ideella föreningar, stiftelser och trossamfund, och
            ett tillfälligt kraftigt höjt tak i gåvoskatteavdraget. Dessa
            åtgärder hade ökat det civila samhällets möjlighet att klara sin
            verksamhet och samtidigt bidra än mer i den kris vi nu genomlever.
          </p>
          <p xml:id="i-JGB5KmkXSi9FgyFgF1AXHY">
            I vårt budgetalternativ för 2021 omfördelade vi extra medel som
            avsatts för kulturen 2021 så att hälften av de tillkommande medlen
            skulle gå till det breda civilsamhället. Kristdemokraterna avsatte
            medel till allmänna samlingslokaler, friluftsorganisationer samt
            till den ideella sektorn och extra stöd till trossamfunden.
          </p>
          <head xml:id="i-99Y4nf5Rz51b38q8gGHDbX" type="h1">
            Ungas makt och självbestämmande samt inflytande över samhällsutvecklingen
          </head>
          <p xml:id="i-ATJp1rzsbQGX7Dn3hsnCSt">
            Vi håller med regeringen om att alla unga ska vara delaktiga
            i samhällsbygget, som ett av de prioriterade områdena som nämns
            för att nå det ungdomspolitiska målet. Ungdo­mar behöver även
            finnas med i de beslutsfattande församlingarna för att de också
            ska kunna bidra och vara delaktiga, med sina unika perspektiv,
            samt representera och vara förebilder för andra unga människor.
          </p>
          <p xml:id="i-KD3c7ue2C7xUjvcPjwY8xJ">
            I dag finns lag mot diskriminering på grund av kön, könsöverskridande
            identitet eller uttryck, etnisk tillhörighet, religion eller annan
            trosuppfattning, funktionshinder, sexuell läggning eller ålder.
            Kristdemokraterna har även varit med och infört ”bristande tillgänglighet”
            som en diskrimineringsgrund. Det är positivt att de allra flesta
            ungdomar har goda levnadsvillkor och kan vara med och forma sitt
            eget liv, som regeringen nämner i skrivelsen. Det är dock bekymmersamt
            att det finns grupper där det omvända gäller och där det oftare
            finns psykisk ohälsa. Dessa grupper är bl.a. unga med funktionsnedsätt­ning,
            unga från nationella minoriteter och unga hbtq-personer. Därför
            är det viktigt att unga inte får sina rättigheter kränkta, att
            de kan framföra klagomål och få möjlighet till makt och självbestämmande.
          </p>
          <p xml:id="i-3JyQXKwiSFXxjUmF4Wuvqj">
            Vi kristdemokrater har redogjort för våra förslag för att vända
            trenden med den ökande psykiska ohälsan, men vi vill även stärka
            föräldrarnas roll genom att erbjuda familjerådgivning och föräldrastödsprogram
            även under tonårstiden. Vi har också före­slagit förbättringar
            för personer med funktionsnedsättning i vår kommittémotion En
            funktionshinderspolitik att lita på. Även om mycket har förbättrats
            för personer med funktionsnedsättning om man ser till ett längre
            tidsperspektiv ser Kristdemokraterna dessvärre brister inom flera
            områden inom funktionshinderspolitiken som behöver åtgärdas. Vi
            har därför flera förslag för att skapa en värdig och medmänsklig
            funktions­hinderspolitik. Personer med funktionsnedsättning måste
            få det stöd de behöver från samhället för att säkra deras frihet
            och delaktighet i samhället men inte minst ett själv­bestämmande
            i sitt eget liv. Det handlar om mänskliga rättigheter. Vi föreslår
            också att det ska vara obligatoriskt för skolhuvudmännen att enbart
            ha evidensbaserade antimobb­ningsprogram. Vidare har vi föreslagit
            att staten ska ge Forum för levande historia i uppdrag att informera
            om den våldsbejakande islamismens brott. På så sätt kan den kompetens
            som finns samlad för att upplysa om antisemitism, nationalsocialismens
            illgärningar och kommunistiska regimers brott mot mänskligheten
            även användas för att belysa den våldsbejakande islamismen. Vi
            avsatte medel för detta i vår budget för 2021.
          </p>
        </div>
        <div xml:id="i-MjrxToJVs8dJwjX14gD8AX" type="motSignatures">
          <list xml:id="i-NKv6JKTAbegTa6F7um9vQ">
            <item xml:id="i-V6PpXW44xHkybKopu1861N">
              Roland Utbult (KD)
            </item>
            <item xml:id="i-6iKTbgEp22uoLdHHW9R28t">
              Acko Ankarberg Johansson (KD)
            </item>
            <item xml:id="i-7Zk5rTs9pChp5uEWqzhDUr">
              Pia Steensland (KD)
            </item>
            <item xml:id="i-LKJjqZZgQmZCLfyTDXu6pC">
              Christian Carlsson (KD)
            </item>
          </list>
        </div>
        <div xml:id="i-ALWDHyNqkcxKG2i1nimvbv" type="motNotes">
          <noteGrp xml:id="i-7KaMru4RiFTHHEQuj6d2o8">
            <note xml:id="i-NDSSPeHeewmGiWYhbx5RAG">
              [1] Kapetanovic, Gurdal, Ander och Sorbring, Reported Change
              in Adolescent Psychosocial Functioning During the Covid-19 Outbreak,
              Högskolan Väst, 3/10 -20: https://www.researchsquare.com/article/rs-99461/v1.
            </note>
          </noteGrp>
        </div>
      </div>
    </body>
  </text>
</TEI>
