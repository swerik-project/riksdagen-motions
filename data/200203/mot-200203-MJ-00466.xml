<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0466/mot_200203_MJ_0466-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12
          </p>
          <p>
            2002/03 mnr: MJ466 pnr: s35044
          </p>
          <p>
            Motion till riksdagen 2002/03:MJ466
          </p>
          <p>
            av Marie Nordén och Gunnar Sandberg (s)
          </p>
          <p>
            Lokalt inflytande över strandskyddsbestämmelserna i glesbygd
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att kommuner i glesbygd skall ges rätt att undanta vissa
            områden från strandskyddsbestämmelser.
          </p>
          <p>
            Motivering
          </p>
          <p>
            Det generella strandskyddet som förbud är föråldrat. Strandskyddet
            måste kunna hanteras olika i storstadsnära områden och i glesbygd.
            Syftet att bevara stränderna är väl tillgodosett med nuvarande
            lag, men den ger inte tillräckliga möjligheter att göra rimliga
            avvägningar mellan att bevara och att utveckla. Framför allt gör
            lagen inte skillnad på en högexploaterad kust utanför Stockholm
            och glesbygd med många sjöar per invånare. Befolkningsminskning
            är ett stort problem för våra glesbygdskommuner. För att kunna
            vända trenden och skapa en positiv utveckling, måste glesbygdens
            alla tillgångar tas till vara. Strandnära boende är en sådan tillgång
            som kan locka unga människor att stanna kvar och nya personer
            att flytta till glesbygden, men denna viktiga naturresurs kan
            inte idag till fullo användas. Därför är det angeläget att kommuner
            i glesbygden ges möjlighet att i sin = fysiska planering undanta
            vissa områden = från strandskyddsbestämmelser. Markanvändningen
            i Jämtlands län kan användas som exempel för att belysa orimligheten
            i nuvarande lagstiftning. Jämtlands län har en landareal på 49
            443 kvadratkilometer med en befolkningstäthet på färre än tre
            personer per kvadratkilometer. Av landarealen utgör skogsmark
            55,4 246, berg, fjäll och övrig mark 18,3 26, myrar 15,7 26, vatten
            8,8 26, jordbruksmark 1,2 26 och bebyggd mark 0,7 26.
          </p>
          <pb facs="riksdagen-motions-pdf/data/200203/mot_200203_MJ_0466/mot_200203_MJ_0466-0002.pdf"/>
          <p>
            2002/03:MJ466
          </p>
          <p>
            13
          </p>
          <p>
            Strandskyddet var angeläget när det infördes, men ett kantigt
            förbud är ingen önskvärd, slutlig lösning. Genom att ge stränderna
            status av riksintresse i miljöbalken, bör avvägningen av hur mark
            och vatten ska användas kunna ske i den normala fysiska planeringen
            genom översiktsplan och detaljplan som kommunerna ansvarar för.
            Strandskyddet kan ligga kvar som förbud tills kommunen på ett
            godtagbart sätt har visat hur riksintresset tillgodoses. En sådan
            lagkonstruktion fungerar redan utmärkt för andra viktiga samhällsfunktioner.
            Det gäller t.ex. planering av Europavägar, järnvägar och kraftledningar
            samtidigt som kultur- och naturintressen bevaras. Det innebär
            att kommunerna i en dialog med allmänheten och myndigheter tar
            det fulla ansvaret för användning av mark och vatten. I glesbygden
            finns många stränder med spridd bebyggelse som tillkommit utan
            planering. Vägar och ledningar är framdragna. Områdena uppfattas
            ofta som delvis tagna i anspråk, och den naturliga miljön är påverkad.
            Här finns goda möjligheter att skapa ytterligare tomter till låga
            kostnader utan att påtagligt skada strandskyddet. Det är knappast
            en nationell fråga, utan den avgörs bäst av den lokala demokratin
            utifrån lokala förutsättningar. I högexploaterade områden är förbudet
            att bygga på stränderna väl motiverat. Här kan kanske till och
            med en skärpning av förbudet vara angelägen. Detsamma kan gälla
            vissa naturområden av nationell betydelse. Likaså bör merparten
            av de sjöar, vattendrag och kuststräckor som fortfarande är helt
            utan bebyggelse få fortsätta att vara fria. Orörda naturområden
            är en lokal och en nationell tillgång, i synnerhet vid vatten.
            Med strandområdena som riksintresse kan detta klaras ut i en dialog
            mellan stat och kommun.
          </p>
          <p>
            Stockholm den 22 oktober 2002
          </p>
          <p>
            Marie Nordén (s) Gunnar Sandberg (s)
          </p>
        </div>
      </div>
    </body>
  </text>
</TEI>
