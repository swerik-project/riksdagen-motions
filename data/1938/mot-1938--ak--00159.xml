<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__159/mot_1938__ak__159-001.pdf"/>
      <div type="motHeader" xml:id="i-BhhqU7eZt82mjpA7kXg5eE">
        <div type="motTitle" xml:id="i-HLNj8oEVxhdf7pa3HVBFFQ"/>
        <div type="motSubmissionInfo" xml:id="i-HBhqBxYucEmAXsi964s6Td"/>
      </div>
      <div type="motBody" xml:id="i-9wddcEX2x9sZQkQARqzfUH">
        <div xml:id="i-K85NBiyr562rFM8GAGMJGu">
          <p xml:id="i-qS7huMuuViGvExWpfDE4R">
            Motioner i Andra kammaren, Nr 159. 3
          </p>
          <p xml:id="i-U7pjJrh5pspHbsbCtvgVZh">
            Nr 159.
          </p>
          <p xml:id="i-BCgL7AEeSRLSxW2gbzHHUz">
            Av herr Hagberg i Luleå m. fl., angående helförstatligande av
            de gruvor och anläggningar, som drivas av Luossa- vaara-Kiirunavaara
            aktiebolag.
          </p>
          <p xml:id="i-TdcmDQ6FwZuDb5cEos4j1a">
            Redan före sekelskiftet fanns en stark folkmening i vårt land,
            som ansåg att lapplandsgruvornas exploatering uteslutande skulle
            tillkomma staten. I riksdagen företräddes denna mening av så framstående
            partiföreträdare som en Adolf Hedin och en Hjalmar Branting för
            att nu bara nämna ett par namn. Adolf Hedin, som med stor kraft
            kämpade mot bolagsväldets intrång på statens marker, höll den
            18 maj 1903 i riksdagens andra kam- mare ett anförande, varur
            vi citera några avsnitt: »Jag vidhåller min mening... vilket är
            svårast att sköta, en stor järn- vägstrafik eller malmbrytning
            i Norrbotten? Går staten ut med det förra, måtte den väl i herrans
            namn kunna åtaga sig att sköta denna affär i Norr- botten. Sätt
            där en man, som självständigt styr affären... sätt vid hans sida
            ett administrativt råd, giv honom tillfälle att skaffa sina arbetare
            så- dana villkor, som kunna göra detta samhälle till ett mönstersamhälle,
            där arbetarna bliva nöjda och belåtna, där de stanna kvar även
            efter det att deras tid att draga sig tillbaka kommit, då skall
            man få Norrbotten befol- kat av dugliga arbetare, av representanter
            för alla de verksamhetsgrenar, som äro nödvändiga på en plats,
            där en stor, en allt mer och mer tillväxan- de befolkning samlas
            på en jämförelsevis mindre rymd.» På samma sätt gick Hjalmar Branting
            vid olika tillfällen med största kraft mot de enskildas exploatering
            av lapplandsgruvorna och hävdade att dessa skulle vara statens
            egendom. När bonderepresentanten Sten Nord- ström i Höglunda vid
            1904 års riksdag föreslog en skrivelse till regeringen med begäran
            om förslag till statens förvärv av äganderätten till malmfäl-
            ten understöddes detta av Hjalmar Branting, som samtidigt stämplade
            som en skandal, ja ett brott, att staten någonsin låtit de ofantliga
            naturrikedo- marna i Norrbotten komma på enskilda händer. Vid
            behandlingen av 1907 års malmavtal gick visserligen Branting kom-
            promissens väg, men hävdade, då förstatligandet fastställdes men
            uppsköts till 1932, att en bestämd inlösensumma skulle fixeras,
            en summa som han föreslog skulle begränsas till 150 miljoner kronor.
            Övertygad om att den dåvarande högerregeringens förslag skulle
            bifallas av riksdagens majoritet förklarade Branting: »Det är
            min tröst, att det i så fall (om regeringsförslaget antoges) för-
            visso blir hårdare händer än våra, som kommer att taga hand om
            att denna uppgörelse, som riksdagens majoritet år 1907 beviljade,
            icke bliver fullföljd till det svindlande belopp varom här är
            fråga...
          </p>
          <pb facs="riksdagen-motions-pdf/data/1938/mot_1938__ak__159/mot_1938__ak__159-002.pdf"/>
          <p xml:id="i-K2RyVnALZVQ7yEgYKjSDAD">
            4 Motioner i Andra kammaren, Nr 159.
          </p>
          <p xml:id="i-Sv3DzynnAS2ofUAqqkUaVd">
            Jag tror, att antages nu detta förslag, framtvingar man med nödvändig-
            het tanken på att gå hårdare fram än till den ytterst generösa
            uppgörelse, varom i dag är fråga, då framtvingas med nödvändighet
            av denna pluto- krati, som genom en sådan monopolställning bliver
            dominerande i stora områden av vårt land, att mot densamma kommer
            att resas kravet på en reduktion; och då blir det varken tal om
            tiotals miljoner om året eller 150 miljoner på ett bräde.» Ännu
            så sent som vid 1927 års riksdag vände sig vissa socialdemokrater
            mot tanken på att inlösentiden skulle uppskjutas till 1947, och
            den social- demokratiska riksdagsgruppen gick i det närmaste enhälligt
            mot det före- liggande förslaget till nytt malmavtal med trafikaktiebolaget
            Grängesberg — Oxelösund. Detta sistnämnda malmavtal, som tillkom
            mot socialdemokra- ternas röster banade vägen för en kapitalistisk
            svindelpolitik, som helt låg i linje med den kreugerska epoken.
            Hela ruttenheten i malmbolagets sköt- sel, som förde bolaget till
            ruinens brant vid tvenne olika tillfällen, då sta- ten måste ingripa
            som räddare, blottades under krisen. Malmbolaget gjorde då hälften
            av arbetsstyrkan överflödig, ruinerade flera kommuner, berövade
            massor av gruvarbetare deras egnahem, tvinga- de en hel del av
            de gruvarbetare som inte avskedades att låta fattigvården fylla
            vissa hål i familjebudgeten, som bolagets hänsynslöshet åstadkommit,
            och lamslog praktiskt taget hela vår nordligaste landsända. Det
            mäktigaste industriföretaget i vårt land blev själv statens fattighjon.
            Det har bearbetat riksdagen med flera olika böneskrivelser för
            att uppmjuka 1927 års malm- avtal — och bönhörts. Dess ekonomiska
            politik var huvudorsaken till dess svårigheter och de lidanden
            som tusenden människor tillfogades. På detta bolags skuldkonto
            bör också registreras de förluster tusentals småsparare lidit,
            som placerat sina surt förvärvade slantar i grängesbergsaktier.
            Aktier, som dessa småsparare betalat med 300 å 400 kronor, sjönko
            till 40 kronor, en transaktion som gjort massor av medborgare
            utfattiga och berikat ett fåtal. Men främst tänka vi på de lidanden,
            som tillfogades alla de tusen- den arbetare och deras familjemedlemmar,
            som voro beroende av bolaget. Nu är det återigen stordrift och
            rovdrift i lapplandsfjällen. 25 tåg, var- dera lastat med närmare
            2,000 ton av världens bästa järnmalm, rulla var- Je dag från Kiruna
            till Narvik, varifrån malmen fraktas till de tyska ka- nongjuterierna
            i Ruhr. Arbetsstyrkan ökar, även den särskilt prövade malmfältsungdomen
            får arbete; det går för runt, men lönerna hålla sig vid bottenläget.
            Grängesaktierna gå i höjden, det är en lustiger dans, på några
            år ha de rusat upp från 43 till 240 kronor. Det jobbas och kommersas
            för fullt och det kalkyleras med stora vinster. Allt är upplagt
            för rofferi i jätteskala. Med statens hjälp ha stora skulder avbetalats,
            betydande av- skrivningar ha gjorts, det finns reservfonder, en
            hel del är ordnat. Och så kommer som lök på laxen meddelandet,
            att stormakternas rustningar möj- liggör en väsentligt stegrad
            malmexport, om bara staten ger sin tillåtelse... Men uppe i malmfälten
            leva människorna ännu i den första krisens stämning. Deras inkomster
            ha bara förändrats genom förlängning av ar-
          </p>
          <pb facs="riksdagen-motions-pdf/data/1938/mot_1938__ak__159/mot_1938__ak__159-003.pdf"/>
          <p xml:id="i-XXeDxGC7Dr6mcxbgp1KbbT">
            Motioner i Andra kammaren, Nr 159. 2
          </p>
          <p xml:id="i-BohPLmnHvwnf9MRxybWjbk">
            betstiden. De sågo, hur den våldsamma förkrisexpansionen ändade
            i ett fruktansvärt bakslag, de se det nära sambandet mellan dagens
            hetskonjunk- tur och krigsrustningarna, de ana redan den nya krisen.
            Planering för framtiden göres ej, vare sig kommuner eller landsting
            våga uppställa ett längre perspektiv.
          </p>
          <p xml:id="i-VRbxBpouuoyzbpDsRFgd5g">
            Bolagets skötsel, huvudorsaken till tidigare svårigheter.
          </p>
          <p xml:id="i-CCQTJ6bnNT9brZoUkhvirs">
            Bolaget kunde naturligtvis inte rå för den stora världskrisen.
            Men dennas verkningar hade inte behövt göra bolaget konkursmässigt
            vid flera tillfäl- len, därest inte bolaget fört en sådan vanvettig
            ekonomipolitik. Både 1932 och 1934 var bolaget konkursmässigt
            och räddades båda gångerna av sta- ten. Orsakerna till detta voro
            bland annat en fantastisk upplåning för att kunna fortsätta utdelningarna,
            en lagringspolitik som kampmedel mot gruv- arbetarna samt överdimensionerade
            nyanläggningar. År 1932 meddelade dåvarande finansminister Felix
            Hamrin riksdagen, att bolaget ådragit sig en svävande skuld å
            nära sextio miljoner kronor. Dessa skulder hade på kort tid sprungit
            upp från 52 till 159 miljoner kronor. Denna skuldanhopning hade
            gjorts medan samtidigt väldiga utdelningar ägt rum. Redan 1929,
            ett exceptionellt högkonjunkturår, tömde bolaget re- servfonden
            för att kunna tillfredsställa aktieägarna. Utdelningen då, natur-
            ligtvis inräknat royalty, uppgick till inte mindre än 51.4 procent!
            1928 — den stora gruvstrejkens år — skrev bolaget upp sina tillgångar
            för att kun- na ge aktieägarna stora profiter. Bolaget uppskrev
            lika godtyckligt värdena på dess osålda malmlager. 1929 upptogos
            dessa tillgångar till 4.64 kr. per ton, 1930 till 6.14 per ton
            och 1931 till 9.65 kr. per ton. Dessa uppskrivnin- gar skedde
            utan några samtidiga fördyringar av brytningen. Tack vare bland
            annat dessa manipulationer, som möjliggjorde upplåningar, kunde
            bolaget 1930 utdela 34.2 procent och så sent som 1931 nära 9 procent.
            Strax efter denna utdelning fick staten satsa trettio miljoner
            kronor till fö- retaget för att förhindra konkursen! Staten och
            Grängesbergsbolaget äga genom en överenskommelse av år 1907 hälften
            var av Luossavaara-Kiirunavara Aktiebolag. Under åren 1908 —1927
            utdelade bolaget 319 miljoner kronor, därav till Grängesbergsbolaget
            289,300,000 kronor, och till den andra »hälften»-delägaren, staten,
            30,668,000 kronor. Medan alltså privatintressena fingo 30 procent
            på aktiekapitalet i genomsnitt fick staten 3.1 procent! Sedan
            blev det nytt malmavtal 1927, då staten, bland annat genom att
            avstå från att nationalisera gruvorna, skulle erhålla lika rätt
            till utdelning. Sedan dess har Grängesbergsbolaget under åren
            1928—31 erhållit 54,255,000 kronor, medan staten samtidigt erhållit
            38,433,000 kronor — i det förstnämnda fallet alltså 33.8 procent
            och i det sistnämnda fallet endast 24 procent. I medeltal utdelade
            bolaget åren 1928—1931 inte mindre än 31.4 procent för att år
            1932 stå inför konkurshot! Tyvärr ha vi inte styrelseberättelserna
            före 1908 till vårt förfogande, men vi lära inte överdriva, om
            vi beräkna en vinst före den tiden å 50 miljoner
          </p>
          <pb facs="riksdagen-motions-pdf/data/1938/mot_1938__ak__159/mot_1938__ak__159-004.pdf"/>
          <p xml:id="i-RHSbfNGGBUUJhByPqhLMzP">
            6 Motioner i Andra kammaren, Nr 159.
          </p>
          <p xml:id="i-VMBVo2MjeKGrgW7rQsPCJf">
            kronor. Medräkna vi royalty, årets vinst och det tidigare nämnda
            belop- pet finna vi, att svenska folkets främsta naturtillgång
            hittills givit i runt tal 500 miljoner kronor i förtjänst. -På
            20 miljoner kronor gör detta 2,500 procent. Vi erinra om det kända
            faktum, att staten kring sekelskiftet hade kunnat göra sig till
            ensam ägare av lapplandsgruvorna för en bagatell av 20 miljo-
            ner kronor, alltså det belopp, för vilket Grängesbergsbolaget
            kunde lägga beslag på nämnda gruvor. De »stackars aktieägarna
            i Grängesbergsbolaget» ha alltså betalat 20 miljoner kronor för
            rätten att exploatera världens ri- kaste malmgruvor! För att underlätta
            denna exploatering har staten nedlagt 121 miljoner kro- nor för
            förvärv och byggnadskostnader å järnvägen Luleå—Riksgränsen samt
            omkring 40 miljoner kronor i Suorva- och Porjusanläggningen. Vidare
            har staten avstått från exporttullar på malmen, avstått från att
            själv bryta någon malm i de staten tillhöriga gruvorna i Norrbotten,
            avstått från stora skatte- inkomster samt tillåtit malmbolaget
            att befrakta järnvägen till frakter, som väsentligt understiga
            övriga befraktares. Genom att privatintressena kun- nat disponera
            staten har hela nationens intresse av en norrländsk järnföräd-
            ling hittills spolierats. Sannerligen, nog har »Grängesbergsbolagets
            stackars aktieägare» förstått att bevaka sina intressen. Nu förutses
            en väldig utvidgning av malmbrytningen för att tillfredsställa
            de tysk-engelska behoven. Regeringen har också förklarat sig beredd
            att framlägga ett förslag om utvidgning av bolagets brytningsrätt
            vid de lapp- ländska malmfälten. I anledning av dessa signalerade
            förändringar av 1927 års malmavtal, på grund av sambandet mellan
            frågan om malmpolitiken och frågan om Sveriges oavhängighet samt
            på grund av att.$ 26 i 1927 års malm- avtal under vissa betingelser
            ger staten möjlighet att nu bli ensamägare till lapplandsgruvorna
            har å den kommunistiska riksdagsfraktionens vägnar Hag- berg och
            Nordström uppvaktat finansministern med en skrivelse ur vilken
            vi bland annat citera: »En hel landsända är beroende av malmutvinningen.
            Särskilt gruvarbetar- na och deras anhöriga, men även andra, inte
            minst kommuner och landsting i Norrbotten har på grund av L. K.
            A. B:s ekonomiska politik under de gångna åren ställts inför stora
            svårigheter. Befolkningen vid gruvfälten lever i ett tillstånd
            av ständig oro och osäkerhet för morgondagen. Den har känt de
            svåra följderna av den konjunkturbetonade malmpolitik, som bolaget
            bedri- vit och som främst tagit till ögonmärke att utan hänsyn
            till framtida planering eller till människor och samhällen utvinna
            det mesta möjliga för stunden. Även kommunernas och landstingets
            beräkningar och kalkyler, liksom eventuella planeringar för framtiden
            blir ofta korrigerade genom oberäkneligheten i bola- gets dispositioner.
            Staten är sedan gammalt ”hälften”-delägare i L. K. A. B. Ända
            sedan gru- vorna började exploateras har det varit en allmän mening
            i vårt land, att staten själv skulle bli ensam ägare och förvaltare
            av gruvfyndigheterna och deras exploatering. Detta krav motsvarar
            befolkningens vilja och är ur
          </p>
          <pb facs="riksdagen-motions-pdf/data/1938/mot_1938__ak__159/mot_1938__ak__159-005.pdf"/>
          <p xml:id="i-JJpwYpyZEs95a34is1vT7W">
            Motioner i Andra kammaren, Nr 159. 7 nationalekonomisk synpunkt
            det förnuftigaste. Man utgick också vid upprät- tandet av 1907
            års malmavtal mellan staten å ena sidan och Trafikaktiebola- get
            Grängesberg—Oxelösund å andra sidan från att staten år 1932 skulle
            förvärva sig ensamäganderätt till gruvorna. Detta beslut följdes
            emellertid icke. Genom ett nytt malmavtal, 1927, framflyttades
            tidpunkten för inlösen till den 30 september 1947. Det gjordes
            emellertid ett förbehåll, paragraf 26 i 1927 års malmavtal, en-
            ligt vilket staten kan tidigast den 30 september 1937 bli ensam
            ägare till bo- laget. Denna paragraf 26 var till sin innebörd
            ny. Utan att ingå på frågan om vilka intressen som dikterat dess
            tillkomst, kan man utgå ifrån, att denna, genom de ekonomiska
            betingelser som uppställts för inlösen, skulle, därest Grängesbergsbolagets
            brytningsplaner hållit streck, ha åsamkat staten inlö- sensutgifter,
            som närmat sig den halva miljarden kronor. På grund av det sätt,
            varpå bolaget skötts, samt på grund av den senaste krisen är läget
            ett helt annat än vad de privata intressena tydligen förutsatte,
            då 1927 års malm- avtal upprättades. Bolagets genomsnittliga årliga
            nettovinst från den 30 sep- tember 1929 är efter avdrag för de
            redovisade förlusterna 6.6 miljoner kronor, medan royaltyn uppgår
            till 66.5 miljoner kronor vid en preliminär uppskatt- ning av
            årets vinst. Utgående från ovanstående beräkning och enligt den
            i paragraf 26 fastställda inlösningssumman — 20 gånger den årliga
            medelnetto- vinsten under den gångna perioden, från den 30 september
            1929 plus hela royaltyn — skulle inlösensumman alltså uppgå till
            132.5 miljoner kronor. I denna beräkning är dock inte inräknad
            de 60 miljoner kronor friskt kapital, som staten och T. G. O.
            gemensamt insatte i L. K. A. B, vilka naturligtvis direkt påverkat
            vinstresultatet Enligt vår mening bör detta belopp fråndragas
            vinsten, varigenom inlösensumman skulle reduceras ännu mera. Det
            har så- ledes skapats en situation, där ett övertagande av de
            lappländska gruvorna ur ekonomisk synpunkt är synnerligen fördelaktigt
            för staten. Beträffande de förbehåll till paragraf 26, som uppställts
            för en nationali- sering vid denna tidpunkt, vill vi anföra, att
            L. K. A. B. både 1932 och 1934 nått likvidationsgränsen, främst
            på grund av sin tidigare ekonomiska politik, och vid bägge tillfällena
            räddats genom statens ingripande. Det är väl skäl antaga, att
            den svävande skuld på omkring 60 miljoner kronor, som bolaget
            till år 1932 ådragit sig, är att tillskriva sådana utländska engagemang,
            varom paragraf 26 i 1927 års malmavtal talar. Vi har därjämte
            hänvisat till det internationella beroende, som det privat ledda
            malmbolagets politik kan in- nebära för vårt land. Med hänvisning
            till detta rikta vi en vördsam vädjan till regeringen, alt den
            vid behandlingen av frågorna om en ökad malmbrytning vid de halv-
            statliga Lapplandsgruvorna måtte upptaga till prövning frågan
            om att staten nu, i enlighet med paragraf 26 i 1927 års malmavtal
            mellan staten å ena sidan och Trafikaktiebolaget Grängesberg —Oxelösund
            å andra sidan, genom inlösen skall helt förvärva de av L. K. A.
            B. exploaterade Lapplandsgruvorna jämte bolagets övriga egendom.
            Stockholm den 30 september 1937.»
          </p>
          <pb facs="riksdagen-motions-pdf/data/1938/mot_1938__ak__159/mot_1938__ak__159-006.pdf"/>
          <p xml:id="i-TUFrZE6afVx53wEdnonivs">
            8 Motioner i Andra kammaren, Nr 159.
          </p>
          <p xml:id="i-WFdFBe48wxU8R2jJyu9HKM">
            Den kände militärexperten, översten i den tjeckoslovakiska generalstaben,
            Yester, skriver i en ledande artikel i »Lidové Noviny» om riksvärnsmanöv-
            rerna vid baltiska gränsen bl. a.: »Förra årets tyska manöver
            vid Main hade en defensiv karaktär. Årets manöver vid den baltiska
            gränsen har en obe- stridlig offensiv karaktär. Det Baltiska havet
            är i dag Tysklands ”Mare nost- rum” liksom Adriatiska havet för
            Italien. Den tyska försvarsmakten, som enligt engelska och franska
            beräkningar under senare hälften av 1937 uppgår till 56 reguljära
            divisioner i första upp- bådet, fyra pansardivisioner, 30 gränsdivisioner
            och 60 divisioner i andra uppbådet jämte en luftflotta på 4,000
            maskiner och en hundraprocentig re- serv, kommer att under ett
            krig behöva mycket strategiska råvaror. Bränsle kommer enligt
            påstående överskottet av det tyska kolet att lämna i tillräcklig
            mängd, men det är sämre ställt med järnmalmen. 1935 bearbetade
            Tysklånd emellertid ungefär 20 miljoner ton järnmalm. Därav utvanns
            i det egna landet fem milj., sex milj. lämnade Frankrike, Sverige
            levererade 5.5 milj. och Norge 1 milj. Då den svenska järnmalmen
            är betydligt bättre än den lothringska kom 55 proc. av det i Tyskland
            fram- ställda järnet från svensk malm. Räknar man därtill den
            norska, blir det 60 procent. Dessa siffror visa oss den strategiska
            grunden till den stora manövern med alla tre tyska försvarskrafterna
            vid Baltiska havet. Här löses frågan om den tyska strategiska
            ryggradens tryggande mellan Ruhr (kol) och nordostgränsen mot
            Sverige-Norge (järn) ...&gt;
          </p>
          <p xml:id="i-MYoqATKihXweeqbiHsw8b3">
            Staten kan bli enmansägare nu.
          </p>
          <p xml:id="i-Pte3A415HsJEcYJ5fbcbMn">
            &gt;Mom. 1. Skulle staten av en eller annan anledning finna det
            nödvändigt att företaga inlösen av stamaktierna i L. K. A. B.
            å annan tid än den, som angives i $ 25, äger staten vid utgången
            av bokslutsåret efter det, då för staten bindande tillsägelse
            sker, dock tidigast den 30 september 1937, inlösa de aktier i
            L. K. A. B., vilka nu tillhöra eller intill sagda dag förvärvats
            av T. G. O....&gt; (Inledningen till paragraf 26 i 1937 års malmavtal
            mellan staten å ena sidan och Trafikaktiebolaget Grängesberg —Oxelösund
            å andra sidan.) Om staten nu, i enlighet med 1927 års malmavtal,
            inlöser stamaktierna i Luossavaara—Kiirunavaara Aktiebolag, kommer
            detta att rädda hundratals miljoner kronor åt svenska staten.
            Den vinst, som bolaget haft under den se- naste tioårsperioden,
            har som bekant genom krisen och bolagets tidigare missgrepp varit
            väsentligt mindre än vad Kreuger antog, när han 1927 in- spirerade
            tillkomsten av den i sin innebörd helt nya paragraf 26. Sannolikt
            avsåg han att till detta år utskeppa så mycket malm — nittio miljoner
            ton — att han i år under vissa betingelser kunde ställa frågan
            om inlösen. (Efter en sådan utfraktning skulle brytningen väsentligt
            fördyras.) Hade denna plan hållit, skulle det ha kostat staten
            i runt tal femhundra miljoner kronor att nu göra sig till ensam
            ägare av gruvorna. Krisen korsade denna plan och skapade i stället
            en för staten synnerligen gynnsam situation.
          </p>
          <pb facs="riksdagen-motions-pdf/data/1938/mot_1938__ak__159/mot_1938__ak__159-007.pdf"/>
          <p xml:id="i-TacQ3317dM8ndSdxUqdeKQ">
            Motioner i Andra kammaren, Nr 159. 9
          </p>
          <p xml:id="i-GHKaqxRU4CeyW13hFCVK6n">
            Betingelserna för snar inlösen.
          </p>
          <p xml:id="i-Cz7GTa1SyioH5tiHTGVmWv">
            Paragraf 25, den egentliga inlösenparagrafen, utgår från att
            staten skall tidigast den 30 september 1937 förvärva sig ensamäganderätten
            till gruvorna och att, om staten då inte använder sig av denna
            rätt, samma möjlighet skall ges motsvarande datum var påföljande
            tioårsperiod, d. v. s. 1957, 1967 etc. Om staten inte nu passar
            tillfället, om 1927 års beräkningsgrunder för ersättningen skulle
            gälla i fortsättningen, om planerna på en väsentligt ökad malmbrytning
            skulle förverkligas samt inga hinder för programmets realise-
            rande tillstötte, så betydde detta ett fantastiskt inlösenbelopp.
            Enligt gäl- lande malmavtal skall lösesumman uppgå till ett belopp
            lika med hälften av vinsten å 25 gånger 4,250,000 ton, varvid
            med vinst förstås medelnettovinst per ton under den tioårsperiod,
            vars sista dag infaller två år före inlösnings- dagen, ökad med
            den royalty av 1 kr. 50 öre per ton, som under perioden utgått
            till staten. Nettovinst jämte statens royalty — i detta inräknas
            ej royalty till Grängesbergsbolaget och Broms arvingar — utgjorde
            1928 (strejk- året) 2:50 kr. per ton; 1929 3:50 kr. per ton och
            1930 5: 30 kr. per ton. På längre sikt hade bolaget säkerligen
            inte kalkylerat med mindre än 4:50 kr. per ton. Fyra kronor och
            femtio öre per ton gånger 106,650,000 ton ger efter 1927 års brytningsplan
            den fantastiska inlösensumman av 480 miljoner kronor. Om staten
            emellertid utnyttjar sin rätt att inlösa gruvorna nu, blir beräk-
            ningsgrunden en helt annan. Enligt paragraf 26 skall Trafikaktiebolaget
            Grängesberg—Oxelösund ersättas med ett belopp, som 20 gånger överstiger
            den årliga medelnettovinsten under den gångna perioden från den
            30 sep- tember 1929 plus hela royaltyn samma tid. Medelnettovinsten
            under de gångna åren är efter avdrag för de redovisade förlusterna
            omkring 7 miljo- ner kronor. 20 gånger halva denna medelnettovinst
            blir 70 miljoner kronor. Hela royaltyn till staten och T. G. O.
            utgör för samma tid motsvarande belopp. Den sammanlagda inlösensumman
            skulle alltså högst uppgå till 140 miljo- ner kronor. Man måste
            emellertid här observera en annan sak. Under de gångna åren har
            staten och T. G. O. i friskt kapital fått gemensamt tillskjuta
            60 miljoner kronor. Rätteligen borde detta fråndragas från genomsnittsvinsten
            och vi skulle i så fall få reducera inlösensumman med de sextio
            miljonerna. Kvar skulle alltså återstå 80 miljoner kronor. Ett
            sådant förfaringssätt förefaller oss vara det juridiskt riktiga,
            men förutsätter väl i så fall möjligen en sär- skild reglering
            av de trettio miljoner, som T. G. O. inbetalat.
          </p>
          <p xml:id="i-KAsVQQNrFVs7XC4KuguQJW">
            Men om staten övertar 1947 ...?
          </p>
          <p xml:id="i-TGetK96EdTC2Yhs5iRSZp6">
            Låt oss fullborda räkneexperimentet med antagandet att riksdagen
            inte blott uraktlåter förstatliga gruvorna utan ger bolaget med
            bibehållandet av 1927 års inlösenbestämmelser rätten att bryta
            11 miljoner ton malm om året. Det betyder under tioårsperioden
            110 miljoner ton. Endast royaltybeloppet till staten uppgår då
            till 165 miljoner kronor. Förutsätter man efter avdrag
          </p>
          <pb facs="riksdagen-motions-pdf/data/1938/mot_1938__ak__159/mot_1938__ak__159-008.pdf"/>
          <p xml:id="i-U7zLHvFFkgbUCmc5R5Xej">
            10 Motioner i Andra kammaren, Nr 159.
          </p>
          <p xml:id="i-KiBbfG2VMiTYhecxcgEe6S">
            för royalty en genomsnittlig nettovinst av 4 kronor per ton får
            man multipli- cera 4 kr. gånger 106,650,000 ton, alltså 426,600,000
            kronor. Detta belopp, plus 165 miljoner kronor, plus nära tio
            miljoner kr. i royalty till Broms ar- vingar, betyder ett inlösenbelopp
            av i runt tal 600 miljoner kronor. Det kan invändas att staten
            under samma tid skulle erhålla en del av detta belopp i form av
            vinst, men trots detta blir huvudintrycket oförändrat. Det finns
            ingen anledning att dröja. Bolaget har förverkat sin rätt för
            länge sedan. Det är ingen dag för tidigt att landets största samlade
            natur- rikedom övergår i statens händer.
          </p>
          <p xml:id="i-6MNpDLa7JuVJso2rGv2PuE">
            Den juridiska förutsättningen för omedelbar nationalisering.
          </p>
          <p xml:id="i-DfhdyQhk2frygAgzWqJU7y">
            I statsrådsprotokollet till den kungl. propositionen rörande
            1927 års malm- avtal anför statsrådet Hamrin (detta godkändes
            också av riksdagen), att den särskilda inlösningsrätten främst
            avsåg att vara »en garanti mot obehöv- ligt utländskt inflytande
            på bolagets skötsel». Till detta kan man anföra dels att bolagets
            bankruttställning under krisen har sammanhängt med ökade utländska
            inflytanden — särskilt lånen — dels att just nu de utländska in-
            flytandena på malmutvinningen få en omfattning, som enligt en
            samstämmig bred opinions mening påverkar vårt lands politik och
            hotar att indraga Sverige i de ödesdigraste internationella förvecklingar.
            Man behöver inte profetera för att inse vilket intresse Tyskland
            har av en jämn tillförsel av svensk malm. Det är en lika enhällig
            opinions mening att ökade engelska malmköp i Sverige utgör en
            hälsosam balansering av det tyska inflytandet. Kampen om Sveriges
            järnmalm håller på att bli en av de viktiga friktions- punkterna
            i det storpolitiska spelet. Det är därför ett hot mot hela folkets
            säkerhet, att kontrollen över dessa malmtillgångar skall ligga
            i händerna på privata spekulanter, som i sin politik inte anse
            sig behöva taga hänsyn till landets intressen utan blott till
            de omedelbara profitintressena. Ett annat skäl för övertagande,
            säger statsrådet, är om bolaget inte fullgör sina förpliktelser.
            Vi ha i det föregående anfört en del, inte alla, exempel på hur
            bolaget uppfyllt sina förpliktelser, exempel som äro skrämmande
            bevis för hur ruttet bolaget ledes trots den ökade statliga kontrollen.
            Bolaget har alltså förverkat även sin juridiska rätt att fortfarande
            exploa- tera världens rikaste järngruvor. Den svenska staten har
            juridisk rätt, mo- ralisk rätt och plikt ur fredens och den nationella
            oavhängighetens synpunkt att snarast möjligt taga hand om exploateringen
            av våra lappiändska gruv- fält.
          </p>
          <p xml:id="i-6QHcXQJz8HZrJUMFef1Z3e">
            En sammanfattning
          </p>
          <p xml:id="i-H1hwP6wDZWiCGNFx6PT3Vf">
            av vad här anförts visar att de skäl, som tala för ett snabbt
            förstatli- gande av lapplandsgruvorna, i korthet kan uttryckas
            på följande sätt: 1. Det har ända sedan gruvorna började exploateras
            varit en utbredd folkmening i vårt land, att dessa naturrikedomar
            skulle övergå i samhällets ägo. I 1907 års malmavtal fastställdes,
            att en sådan nationalisering skulle äga rum år 1932, men genom
            1927 års malmavtal förlängdes inlösentiden
          </p>
          <pb facs="riksdagen-motions-pdf/data/1938/mot_1938__ak__159/mot_1938__ak__159-009.pdf"/>
          <p xml:id="i-Ao49rEwX6GE7C21pcEyeAj">
            Motioner i Andra kammaren, Nr 159. 11
          </p>
          <p xml:id="i-9mYAwxzge1qLxcwj6YmGdk">
            till 30 september 1947, dock med rätt för staten, därest detta
            ansågs molti- verat, att inlösa gruvorna tidigast den 30 september
            1937. 2. Tyskland tillfredsställer 55 å 60 procent av sin järnimport
            från de svenska malmerna och är i sin upprustning och kommande
            strategi be- roende av denna malmtillförsel. Detta skapar för
            vårt land ett synnerligen utsatt och farligt läge, alldeles oavsett
            det obehag, som varje fredsvän måste känna inför medvetandet,
            att Tysklands nuvarande militära makt, som är ett hot mot Europas
            fred och säkerhet, har som en förutsättning den svenska malmtillförseln.
            Det finns ingen möjlighet att bestämt kontrollera vilka överenskommelser,
            som de privata malmförsäljarna träffat med Tyskland, och vilka
            förbindelser detta kan innebära för vårt land i en allvarlig situa-
            tion. Det borde vara en allmän uppfattning, att kontrollen över
            denna för vårt lands framtid så viktiga råvara lägges i statsmakternas
            händer. (Utri- kespolitiska skäl är en av de juridiska förutsättningarna
            för en snar inlö- sen av gruvorna.) 3. Bolaget har delvis genom
            sådana utländska arrangemang, varom para- graf 26 i 1927 års malmavtal
            talar, delvis också genom senaste kris varit i ett sådant ekonomiskt
            läge, att staten vid tvenne tillfällen — 1932 och 1934 — varit
            tvingad att ekonomiskt inskrida för att rädda bolaget från konkurs.
            För att visa att det främst var bolagets ekonomiska vanskötsel,
            som orsaka- de dess svårigheter 1932, är det tillräckligt erinra
            om att LKAB 1930 i vinst och royalty utdelade till Grängesbergsbolaget
            54.5 procent och till sta- ten 34.2 procent samt att 1931, endast
            några månader innan staten fick satsa in trettio miljoner för
            att rädda företaget från konkurs, LKAB utdelade re- spektive 21.7
            och 19.1 procent. 4. En inlösen nu skulle för staten vara utomordentligt
            ekonomiskt fördel- aktig. Hade de privata intressenternas planer
            gått i lås skulle staten nu, i enlighet med 1927 års malmavtal,
            fått betala minst 400 miljoner kronor i inlösen. På grund av särskilt
            gynnsamma omständigheter kan staten nu bli ensamägare för 140
            miljoner kronor i brutto (enligt bestämmelserna för hur inlösensumman
            skulle fixeras torde det verkliga inlösenbeloppet stanna vid 80
            miljoner kronor). Skulle staten däremot dröja med inlösen till
            1947 och samtliga planer på utvidgning och vinster hålla streck
            kommer inlö- sensumman att springa upp till minst en halv miljard
            kronor. 5. För statens intressen liksom för de norrbottniska kommunernas
            och landstingets intressen samt med hänsyn till den stora arbetarstam,
            som bun- dits vid företaget, är det av mycket stor betydelse,
            att det privata spekula- tionsintresset snarast bortkopplas från
            malmgruvorna. Det är därjämte all anledning antaga, att just privatintressenas
            avgörande inflytande ytterst är anledningen till att vårt land
            inte skapat en förädlingsindustri för en del av sin lapplandsmalm.
            Det måste anses avvita, att vårt land, som har världens bästa
            järnmalm, överflöd av elektricitet och vad som i övrigt be- hövs
            för en omfattande järnförädling, skall behöva importera hundratusen-
            tals ton tackjärn varje år. Ehuru vi äro medvetna om att malmfrågan
            genom regeringens initiativ
          </p>
          <pb facs="riksdagen-motions-pdf/data/1938/mot_1938__ak__159/mot_1938__ak__159-010.pdf"/>
          <p xml:id="i-Lwv8BnHEAcbbaSoLwKGTDq">
            12 Motioner i Andra kammaren, Nr 159.
          </p>
          <p xml:id="i-VUzJaaBoKU11Ps42mdJik9">
            i annan form kommer upp till behandling vid årets riksdag ha
            vi valt denna form för att redan nu föra fram densamma. Enligt
            vår mening tala alla sakskäl för, att staten äntligen skall överföra
            i samhällets ägo de lapp- ländska malmfälten och därvid följa
            de regler, som fastställts i 1927 års malmavtal. Från vår principiella
            utgångspunkt äro vi naturligtvis inte an- hängare av att de privatintressen,
            som tidigare skördat så stora rikedomar genom malmexploateringen,
            skola tillföras så stort inlösenbelopp som 1927 års malmavtal
            fastställer, men med hänsyn till det nuvarande parlamenta- riska
            och politiska läget i vårt land föredra vi dock denna osympatiska
            form framför en fortsatt privatkapitalistisk exploatering av lapplandsgru-
            vorna, vars konsekvenser vi tidigare påvisat. Med hänvisning till
            vad här ovan anförts föreslå vi,
          </p>
          <p xml:id="i-3DmiVxa3HnqmvDm2LYM2ho">
            att riksdagen i skrivelse till regeringen anhåller om pre- ciserade
            förslag för ett snabbt helförstatligande av de gru- vor och anläggningar,
            som drivas av Luossavaara—Kiiruna- vaara Aktiebolag.
          </p>
          <p xml:id="i-7RKDB44z2ga2MjaqpDNY7q">
            Stockholm i januari 1938.
          </p>
          <p xml:id="i-WA85xnUvQ8xNGzUdvFbQM7">
            H. Hagberg. J. H. Brädefors. Axel Nordström.
          </p>
        </div>
      </div>
    </body>
  </text>
</TEI>
