<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00743">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__743/mot_1961__ak__743-001.pdf"/>
      <fw xml:id="i-CjRByfDB2LAiwnrfjPRdvo">
        12 Motioner i Andra kammaren, nr 743 år 1961
      </fw>
      <div xml:id="i-87UnkiMp6P6yQTDNM6wS3Q" type="motHeader">
        <div xml:id="i-VEoNNEdqBx5PtwwF9mJbhQ" type="motTitle"/>
        <div xml:id="i-J6MwJG8kHSAVYQaaVbtSZH" type="motSubmissionInfo"/>
      </div>
      <div xml:id="i-L3wjdJwn4vLQpabxJmnXZS" type="motBody">
        <div xml:id="i-MBFVqVySapLnL2YG7RXtmH">
          <p xml:id="i-RPyJrEjvRJTfnTJSAK1yMt">
            Nr 743
          </p>
          <p xml:id="i-P2JLTnK1fLNrBdk7vqCFKR">
            Av herr Boo, i anledning av Kungl. Maj:ts proposition nr 45,
            med förslag till lag angående ändring i lagen den 3 januari 1947
            (nr 1) om allmän sjukförsäkring, m. m.
          </p>
          <p xml:id="i-ARsegWa8yGx1VyUCGJYD6p">
            (Lika lydande med motion nr 629 i Första kammaren)
          </p>
          <p xml:id="i-T2NqT9ttnbDr9F69TJnkKg">
            I proposition nr 45 framlägges förslag angående en enhetligare
            organisa- tion på socialförsäkringsområdet. På länsplanet skall
            organisationen upp- bäras av de nuvarande centralsjukkassorna,
            vilka föreslås erhålla namnet försäkringskassor. Lokalsjukkassorna
            och de kommunala pensionsnämn- derna skall liksom pensionsombudsorganisationen
            avvecklas och till till- lämpliga delar ersättas av kommunala
            försäkringsnämnder. På det centrala planet föreslås en sammanslagning
            av riksförsäkringsanstalten och pen- sionsstyrelsen till ett ämbetsverk
            benämnt riksförsäkringsverket. Vidare föreslås en för socialförsäkringarna
            gemensam högsta prövningsinstans — försäkringsdomstolen. Socialförsäkringsreformerna
            har i vårt land beslutats var för sig, och de olika försäkringsgrenarna
            har uppbyggts åtskilda. Ursprungligen etablerades socialförsäkringarna
            till betydelsefulla delar i nära anslutning till folk- rörelsesträvandena
            och hade folkrörelsekaraktär. Efter hand har försäk- ringarna
            rönt erkännande av det allmänna och erhållit ett alltmer omfat-
            tande statligt stöd. Sedermera har det allmänna på ena eller andra
            sättet direkt övertagit verksamheten, som numera spänner över
            praktiskt taget hela det socialpolitiska fältet, arbetslöshetsområdet
            undantaget. Ehuru vissa skillnader kan föreligga i uppfattningen
            om anslutningsformer, om- fattning och inriktning av socialförsäkringarna,
            torde allmän enighet råda om att en såväl materiell som organisatorisk
            och administrativ samordning nu är synnerligen angelägen. Jag
            avser således inte ta upp någon diskussion om behovet av samord-
            ning. Däremot anser jag att de organisatoriska och administrativa
            riktlinjer som föreslagits i propositionen ger anledning till
            vissa erinringar. För de enskilda försäkringstagarna synnerligen
            betydelsefulla frågor kommer att avgöras på administrativ väg
            inom socialförsäkringsorganisationen. Det ligger inte inom möjligheternas
            gräns att prestera en lagstiftning så detal- jerad och preciserad
            att inte tillämpning och praxis kommer att vara avgö- rande för
            utfallet i betydelsefulla avseenden. Från den synpunkten är för-
          </p>
          <pb facs="riksdagen-motions-pdf/data/1961/mot_1961__ak__743/mot_1961__ak__743-002.pdf"/>
          <fw xml:id="i-QsmE9J53pHcysGokjyuWxJ">
            Motioner i Andra kammaren, nr 743 år 1961 13
          </fw>
          <p xml:id="i-BmSxQHq48Ur4uVWQQq8PTq">
            säkringsdomstolen att hälsa med tillfredsställelse, men därjämte
            bör själva organisationen utformas på ett sådant sätt att den
            möjliggör ett effektivt samspel mellan tillämpning och lagstiftning.
            Organisationen bör utformas på ett sådant sätt att motsättningar,
            spänningar och brister i materiell sam- ordning mellan olika försäkringsgrenar
            och instanser inom organisationen och på angränsande områden,
            som kan göra sig gällande vid den praktiska tillämpningen, kommer
            i dagen. Målet i fråga om det enligt propositionen eftersträvansvärda
            samspelet får inte avgränsas till ett mellanhavande mel- lan administrativt
            beslutande myndighet och lagstiftning. Det bör skapas sådana möjligheter
            att lokala organ genom administra- tionen kan utöva det inflytande
            och tillvarata försäkringstagarnas intressen utifrån de synpunkter
            som på det lokala planet föranledes av socialförsäk- ringarnas
            tillämpning. Det lokala inflytande och inflytande även till de
            enskilda försäkringstagarnas förmån som hittills funnits genom
            lokalsjuk- kassorna och pensionsnämnderna går genom den föreslagna
            omorganisa- tionen förlorat. Det är riktigt att det lokala försäkringsgivandet
            och det lokala risktagandet avvecklas, bl. a. emedan socialförsäkringarna
            måste innefatta en viss utjämning mellan olika inkomstklasser
            och hushålls- grupper. Behovet av lokalt rådgivande och bevakande
            organ med primär uppgift att verka för försäkringstagarnas intressen
            minskas dock inte genom omorganisationen. Snarare blir dessa uppgifter
            väsentligare genom den administrativa koncentration som omorganisationen
            innebär. Ser man dessa spörsmål ur den samlade socialförsäkringsorganisationens
            synvinkel, finner man att den allt framgent torde ha behov av
            kompetenta lokala organ. Vid avgörandet av invalidpensionsärenden,
            t. ex., får det förut- sättas att vederbörandes sociala situation
            i vid bemärkelse, arbetsmöjlig- heter på hemorten o. s. v. måste
            tillmätas en viss betydelse. Behovet av ett lokalt organ som kan
            lämna upplysningar och företa vissa utredningar och undersökningar
            är därvid uppenbart. På liknande sätt förhåller det sig i fråga
            om arbetsvård och rehabiliteringsverksamhet, som bör få stor bety-
            delse framgent. Behovet av lokala organ är ur den samlade administrationens
            synpunkt påtagligt så fort ett ärende faller utanför den egentliga
            försäk- ringsrutinen. Enligt gällande lagstiftning är kommunerna
            därjämte direkta intressen- ter vid avgörande av frågor, som skall
            handläggas inom socialförsäkrings- administrationen. Mest påtagligt
            är detta på pensionsområdet, men det gör sig gällande också i
            andra fall, bl. a. emedan den kommunala socialhjälpen kan få träda
            till då socialförsäkringen av en eller annan anledning inte ger
            den enskilde ekonomiskt skydd. I sistnämnda avseende torde aldrig
            behovet av ett kommunalt engagemang helt kunna elimineras. Vidare
            torde alltid komma att föreligga ett behov av samordning mellan
            socialförsäkringarna och socialvårdens olika grenar. Skulle därjämte
            arbetslöshetsförsäkringen framgent infogas i den samordnade socialförsäkringsorganisationen,
            en som
          </p>
          <pb facs="riksdagen-motions-pdf/data/1961/mot_1961__ak__743/mot_1961__ak__743-003.pdf"/>
          <fw xml:id="i-8boQrNG69uyxqVLACigNf4">
            14 Motioner i Andra kammaren, nr 743 år 1961
          </fw>
          <p xml:id="i-7RtPruWqHXm2VrZewjkLYj">
            det synes mig rimlig och skälig åtgärd, accentueras behovet av
            på det kom- munala planet samordnande organ ytterligare. Från
            allmänhetens-försäkringstagarnas synpunkt är det angeläget med
            ett organ inom nära räckhåll som kan ge råd och upplysningar i
            socialför- säkringsfrågor och som i vissa situationer kan gå den
            enskilde till handa. Den nya socialförsäkringsorganisationen får
            inte medföra att den enskildes möjligheter till kontakter med
            dem som handlägger och har inflytande på socialförsäkringsärendena
            försämras. Enligt min mening är den socialförsäkringsorganisation
            som förordats i propositionen förenad med en administrativ koncentration,
            som medför risker för att de fördelar som vinnes genom samordningen
            av socialförsäk- ringsgrenarna går förlorade i bristande kontakter
            med allmänheten och med andra viktiga samhällsområden, med vilka
            en god kontakt och samordning är nödvändig för att socialförsäkringar
            rätt skall kunna fylla sin uppgift och i den fortgående samhällsomdaningen
            utvecklas på ett riktigt sätt. Det är nödvändigt att det skapas
            en motvikt till denna administrativa koncen- ration genom en fastare
            lokal anknytning och ett säkrare lokalt inflytande. Därigenom
            kan en bättre samordning också åstadkommas på det lokala planet.
            Enligt propositionen skall socialförsäkringsorganisationen baseras
            på den nuvarande organisationen för sjukförsäkringen. Då denna
            del av social- försäkringsorganisationen f. n. är den bäst utbyggda
            för en sådan uppgift, finns ingen erinran att göra häremot. Däremot
            är det nödvändigt att ett kommunalt och lokalt inflytande skapas
            inom ramen för organisationen på länsplanet. Den kommunala instansen
            bör tillmätas en större roll än som förutsatts i propositionen.
            Dubbelkassesystemets avveckling får inte medföra att ser- vicen
            gentemot allmänheten försämras. Försäkringsnämnd bör därför ha
            direkt uppgift att följa och övervaka sjukkassans verksamhet inom
            kom- munen och i tillbörlig utsträckning till lokalkontor och
            sjukkassa vidare- befordra önskemål från allmänheten. Vidare bör
            förekomma överläggningar mellan kassan och nämnden om verksamheten
            inom kommunen. Ändringar i lokalkontorsorganisationen bör ej företagas
            utan att det kommunala orga- net beretts tillfälle ge sin mening
            till känna. Nämnden bör årligen till sjuk- kassan insända rapport
            över verksamheten inom kommunen och därvid särskilt ange de erinringar
            och iakttagelser som kan vara befogade. Vidare bör företrädare
            för den kommunala instansen eller andra av kom- munerna utsedda
            utgöra sjukkassans ombudsmöte. Jag biträder således inte förslaget
            om att ombudsmötet skall slopas. Med den starka koncentra- tion
            av socialförsäkringsorganisationen som den förordade ordningen
            inne- bär är det i stället angeläget att ombudsmötets kompetens
            vidgas. Ombuds- mötet bör således utse samtliga ledamöter i sjukkassans
            styrelse utom ordföranden, vilken bör utses av Kungl. Maj:t, samt
            i övrigt ta befatt-
          </p>
          <pb facs="riksdagen-motions-pdf/data/1961/mot_1961__ak__743/mot_1961__ak__743-004.pdf"/>
          <fw xml:id="i-XyczizihKMNSRh1hNtqVnu">
            Motioner i Andra kammaren, nr 743 år 1961 15
          </fw>
          <p xml:id="i-CiWAQWmRPmUeUeL1ggD4jw">
            ning med de allmänna riktlinjerna för socialförsäkringsadministrationen
            inom området och handlägga de uppgifter som nu åvilar ombudsmöte
            i centralsjukkassa. Härigenom skulle även undvikas den i remissyttran-
            dena kritiserade ordningen att huvudmännen för sjukvården, som
            sagts utgöra motpart till sjukförsäkringsintressenterna i vissa
            fall, skall utse majoriteten av sjukkassans styrelse. I propositionen
            förordas även en ny ordning för avgörande av pensions- ärenden,
            såväl folkpensionsärenden som tilläggspensionsärenden. Särskilda
            pensionsdelegationer knutna till organisationen på länsplanet
            skall utgöra första instans för flertalet ärenden. I fråga om
            ålderspension och jäm- förbara icke inkomstprövade pensionsförmåner
            rör det sig om en mera formell handläggning men i fråga om invalidpensionerna
            blir pensionsde- legationernas beslut enligt propositionen reellt
            avgörande. Andra nu in- komstprövade förmåner skall enligt propositionen
            i första instans avgöras av de föreslagna kommunala försäkringsnämnderna.
            Motiveringen härför är att kommunerna förutsättes skola bidraga
            till kostnaderna även framgent. Enligt min mening bör en sådan
            ordning eftersträvas att folkpensio- nerna icke till någon del
            bekostas av kommunerna. I så fall torde det reella avgörandet
            av samtliga folkpensionsärenden böra förläggas till pensions-
            delegationerna. Men även vid en sådan ordning måste det vara av
            värde med en direkt kontakt mellan pensionsdelegation och den
            kommunala instansen. Vad jag i det föregående anfört om behovet
            av lokala organ och dessas funktion i den tilltänkta socialförsäkringsorganisationen
            talar här- för. Jag föreslår därför att kassans ombudsmöte skall
            välja de båda lek- mannarepresentanterna i pensionsdelegationerna.
            I fråga om rätten att utse ordförande i delegationerna samt medicinsk
            sakkunskap i dessa kan jag biträda propositionen. Här förordade
            riktlinjer torde påkalla en överarbetning av de i pro- positionen
            framlagda förslagen till lagändringar. Bl. a. bör närmare regler
            utarbetas för kommunernas rätt att utse ledamöter i ombudsmötet
            och försäkringsnämndernas uppgifter inom organisationen närmare
            preciseras. Jag föreslår därför att vårriksdagen fattar principbeslut
            i enlighet med vad ovan förordats och i skrivelse till Kungl.
            Maj:t anhåller om härpå ba- serade författningsförslag till höstriksdagen.
            Ovanstående förslag är i fråga om ombudsmöte tillämpligt på de
            kas- sor som omfattar landstingsområden, d. v. s. flera primärkommunala
            en- heter. Däremot är ordningen inte nu direkt tillämplig på de
            kassor, som omfattar städer utanför landsting. Inom de sistnämnda
            får därför den ord- ning som förordats i propositionen godkännas
            tills vidare. Enligt min me- ning bör emellertid även inom dessa
            områden eftersträvas en organisation, som baserar sig på sådana
            lokalt förankrade organ som försäkringsnämn- derna. Behovet av
            lokala organ, som kan verka för försäkringstagarnas intressen
            och för att skäliga krav på lokal service tillgodoses, är inte
            mindre
          </p>
          <pb facs="riksdagen-motions-pdf/data/1961/mot_1961__ak__743/mot_1961__ak__743-005.pdf"/>
          <fw xml:id="i-Mk8RqrRMGXKBHqXF8RMF6b">
            16 Motioner i Andra kammaren, nr 743 år 1961
          </fw>
          <p xml:id="i-3Tg1MkxhTRGFUeA9hUzufU">
            i storstäderna och inte heller angelägenheten av att beslutsrätten
            har en decentraliserad förankring. Likaså torde allmänhetens behov
            av lokala organ för rådgivning och vägledning vara lika påtagligt
            som annorstädes. Dessa omständigheter gör sig också i hög grad
            gällande inom andra om- råden än socialförsäkringarnas, t. ex.
            socialvårdens samt barna- och ung- domsvårdens m. fl. Enligt min
            mening är det befogat med en närmare prövning av dessa spörsmål.
            Därvid bör inte endast frågan om motsvarig- heter till försäkringsnämnderna
            prövas utan också om lokala organ gäl- lande andra verksamheter
            så att en lämplig samordning kan ske i fråga om både beslutsorgan
            och betjäningslokaler. Här berörda spörsmål bör enligt min mening
            beaktas vid det utredningsarbete som bedrives på olika berörda
            områden. Med hänvisning till det ovan anförda hemställes, att
            riksdagen vid sin behandling av proposition nr 45 måtte besluta
            att ombudsmöte och ombudsförsamling må ingå i allmän sjukkassa
            för handläggande av val av styrelseledamöter, uppdragande av allmänna
            riktlinjer för verksamhet inom kassans område m. m. samt att ombudsförsamlingen
            skall utgöras av företrädare för kommunerna i enlighet med vad
            i motionen anförts, att ovannämnda ombudsmöte må tillsätta ledamöter
            i pensionsdelegation i enlighet med vad i motionen anförts, att
            i skrivelse till Kungl. Maj:t dels anhålla att efter er- forderlig
            prövning de författningsförslag, som föranledes av ovanstående
            principyrkanden, måtte föreläggas 1961 års höstriksdag, varvid
            särskilt bör beaktas vad i motionen an- förts om lokala organ
            inom socialförsäkringsorganisationen, dels ge till känna vad i
            motionen anförts om socialförsäk- ringsorganisationen m. m. i
            städer som ej tillhör landsting.
          </p>
          <p xml:id="i-YNWvCFYqqJ8KDs2bp7j7BQ" type="date">
            Stockholm den 11 april 1961
          </p>
          <div xml:id="i-QQoK1ZguzQHgM63dxGjRkY" type="signatureBlock">
            <p xml:id="i-Au3yppmKvXGTk6fuzWWfgi" who="unknown" type="signature">
              Karl Gust
            </p>
            <p xml:id="i-R9yCVJrzT4YkdAtCDyAPZn" who="i-4Fpaw3XcFb6Gne8E62mhr1" type="signature">
              H. Boo
            </p>
          </div>
          <p xml:id="i-Esaxeo9BQ6PZdCJsp9WY4V">
            IDUNS TRYCKERI, ESSELTE, STHLM 61
          </p>
        </div>
      </div>
    </body>
  </text>
</TEI>
