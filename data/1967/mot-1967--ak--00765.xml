<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00765">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__765/mot_1967__ak__765-001.pdf"/>
      <fw xml:id="i-Ez4m4spvVUQWzvBqFhvPjc">
        Motioner i Andra kammaren, nr 765 år 1967 11
      </fw>
      <div xml:id="i-8WDj94qiUGZb1BuHvjJXxV" type="motHeader">
        <div xml:id="i-HtFXDkzEpbKkeTRsmgeXah" type="motTitle"/>
        <div xml:id="i-CiU2nB51nKtQHzR9i45222" type="motSubmissionInfo"/>
      </div>
      <div xml:id="i-P9N93kELtx2JdAq6T4QSFj" type="motBody">
        <div xml:id="i-KZfLNCoU3Jd4X6AWBiJfFF">
          <p xml:id="i-E8iSw42FwsrJpXDaLJuTDe">
            Nr 765
          </p>
          <p xml:id="i-UKfrk8iRYhDpXpz6oCaoJv">
            Av herr Petersson m. fl., angående glesbygdernas problem. (Lika
            lydande med motion nr 598 i Första kammaren)
          </p>
          <p xml:id="i-QCAgZ5mwLTCC2qQJstK796">
            Strukturomvandlingen och den därmed följande folkförflyttningen
            från lands- bygd till städer och tätorter har fört med sig en
            rad svårlösta problem. Genom befolkningens utglesning har förutsättningarna
            för samhällsservice försämrats i stora områden av vårt land. Då
            det i första hand är de yngre män- niskorna som flyttar till städer
            och tätorter blir åldersfördelningen i glesbygderna alltmer ogynnsam.
            Kommunikationssvårigheter uppstår, järnvägar lägges ner och busslinjer
            drages in då trafikintensiteten sjunker så att driften inte längre
            är lönsam. Samhälleliga investeringar kan ofta inte göras därför
            att befolkningen representerar ett alltför litet skatteunderlag,
            och där investeringar kan göras belastar de ett litet antal kvarboende
            alldeles för hårt. De långa avstånden i kombination med dåliga
            kommunikationer medför besvär då barnens utbildning skall ordnas,
            då kontakter med myndigheter och serviceanläggningar av olika
            slag måste sökas och då de äldsta behöver tillsyn, hemhjälp och
            sjukvård. Det finns skäl att anta, att dessa olika sociala olägenheter
            i många fall påskyndar avflyttningen, även då arbetstillfällen
            finns i bygden, liksom det finns skäl att anta, att människor
            i många fall råkar ut för sociala olägenheter då de av olika anledningar
            inte anser sig kunna flytta från en bygd där arbetstillfällen
            saknas. Enligt beslut av 1963 års riksdag kommer olika lokaliseringspolitiska
            medel att användas för att påverka strukturomvandlingen. Det kan
            emellertid inte väntas att den beslutade lokaliseringspolitiken
            skall medföra någon lösning av glesbygdsproblemen i stort sett.
            Industrilokaliseringen kommer att ske till regio- nernas centrala
            orter. De nya företagen kommer i de flesta fall inte att ersätta
            de arbetstillfällen på nära håll som jord- och skogsbruk tidigare
            gett glesbyg- dernas invånare. Vi vill alltså erinra om att industrilokaliseringen
            väl kan bidraga till att minska utflyttningen från en region,
            men endast i liten utsträckning till att hindra förflyttningen
            från glesbygder till tätorter. Regioner med omfattande glesbygdsområden
            drabbas av glesbygdens olägen- heter därigenom att samhällsservice
            och kulturell service ställer stora krav på kommunens samtliga
            eller landstingets skattebetalare. Åtgärder som vidtages för att
            underlätta villkoren för befolkningen i glesbygderna är alltså
            ett stöd åt inte bara kommuner med glesbygd utan även åt hela
            län och landsdelar. Högerpartiet har tidigare framhållit att en
            differentiering av bensinskatten,
          </p>
          <pb facs="riksdagen-motions-pdf/data/1967/mot_1967__ak__765/mot_1967__ak__765-002.pdf"/>
          <fw xml:id="i-6T7mM75DvucfurCHFYv7vL">
            12 Motioner i Andra kammaren, nr 765 år 1967
          </fw>
          <p xml:id="i-MZmH1YorbdomSqaLyu2zq">
            så att drivmedelskostnaderna utjämnas mellan olika delar av landet,
            bör prövas i samband med beslut om en allmän lättnad av beskattningen
            av näringslivet. För Norrlands glesbygder, där bilen är ett oundgängligt
            kommunikationsmedel och där avstånden är betydande, är en dylik
            åtgärd av stor betydelse. I samband med översynen av företagsbeskattningen
            bör också en rättvisare fördelning av kommunalskatten mellan produktions-
            och huvudkontorskommu- ner prövas. En sådan bättre kommunalskattefördelning
            kommer att innebära ökade resurser för några av våra glesbygdskommuner
            och ge dem ökade möjlig- heter att bygga ut servicen för sina
            invånare. Utbyggnad av turistnäringen kan också medföra bättre
            betingelser för våra glesbygder. Med det tidigare anförda vill
            vi understryka vikten av att de lokaliserings- politiska organen
            beaktar glesbygdsfrågorna. Problemen kommer inte att för- svinna
            efter hand genom att glesbygderna helt avfolkas. Det kommer alltid
            att finnas en del människor boende i glesbygd, sysselsatta med
            jord- och skogs- bruksnäringarna. Däremot kan utglesningen väntas
            fortsätta, allteftersom jord- och skogsbruket fortlöpande rationaliseras
            och arbetskraftsbehovet sjunker. Åldersfördelningen kan i framtiden
            väntas bli ännu ogynnsammare än nu. Svå- righeterna att ge glesbygdernas
            befolkning en rimlig andel av samhällets sociala och kulturella
            service blir sålunda allt större. Det är inte troligt att de åtgärder
            som kan behöva vidtagas rymmes inom den beslutade lokaliseringspolitiken
            eller över huvud taget kan inrymmas inom ett lokaliseringspolitiskt
            program. Speciella åtgärder måste säkerligen vidtagas för att
            uppfylla lokaliseringspolitikens målsättning som angetts vara
            »att landets tillgångar av kapital och arbetskraft skall utnyttjas
            till fullo och fördelas så att ett snabbt ekonomiskt framåtskridande
            främjas, samtidigt som det stigande väl- ståndet fördelas på ett
            rättvist sätt och människorna i olika delar av landet erbjuds
            en tillfredsställande social och kulturell service». Hur detta
            kan tänkas ske kan inte utläsas i riksdagsbeslutet om lokaliserings-
            politiken. För vår del tror vi att man måste vara beredd att satsa
            en rimlig andel av de vinster som företagslokaliseringen, enligt
            den första delen av mål- sättningen, förmodas ge på att förverkliga
            den andra delen av samma målsätt- ning. Det sistnämnda önskemålet
            torde nämligen inte automatiskt uppfyllas om det första förverkligas.
            Problem som måste beaktas för glesbygdernas del är enligt vår
            mening kom- munikationsfrågorna, frågorna om samhällsservicen
            och de kulturella frågorna. Kanske kan man tänka sig att samhällsorganens
            representanter i större ut- sträckning kommer ut till människor
            i stället för att enskilda vid varje litet ärende skall bege sig
            till den centrala tätorten. Bussar, inrättade för expedition och
            mottagning, kan kanske tänkas i extrema glesbygder. Samma resonemang
            kan tillämpas på varudistributionen. Skolfrågorna är av största
            intresse 1 sam- manhanget. Skolskjutsar och inackorderingsförhållanden
            måste prövas liksom kostnadsfördelningen mellan stat och kommun
            på hela skolområdet. Den kul-
          </p>
          <pb facs="riksdagen-motions-pdf/data/1967/mot_1967__ak__765/mot_1967__ak__765-003.pdf"/>
          <fw xml:id="i-G3Sn7FMhqQDiPFAXmkFDrJ">
            Motioner i Andra kammaren, nr 765 år 1967 13
          </fw>
          <p xml:id="i-AiQjc9jXXwXFaioaZA9byM">
            turella servicen kan inte göras beroende av frekvens, besökarantal
            eller annan »lönsamhetsberäkning» då det gäller de utglesade bygdernas
            rättmätiga önske- mål. Hälso- och sjukvården måste också sannolikt
            föras ut till dessa bygder i stället för att glesbygdsfolket skall
            vara tvingat att resa långa vägar till läkare och apotek. Tillgång
            till social hemhjälp måste ordnas. De som bor kvar i gles- bygd
            måste kanske också beredas möjligheter att bo i »glesbygdskoncentration»,
            en återgång till något som kan komma att likna en modern version
            av byarna före enskiftet o. s. v. Motionärerna har uppmärksammat
            att vissa förberedande undersökningar på- börjats speciellt berörande
            övre Norrlands inland. Vi vill uttala vår tillfreds- ställelse
            med detta men samtidigt framhålla att berörda frågeställningar
            är aktuella för ett vida större geografiskt område. Vi är självfallet
            inte beredda att framlägga fullständiga förslag till alla de åtgärder
            som kan tänkas behöva vidtagas eller beräkna de kostnader som
            dessa åtgärder kan medföra utan an- håller att dessa frågor görs
            till föremål för allsidig och förutsättningslös utred- ning. Under
            hänvisning till det ovan anförda hemställes, att riksdagen måtte
            i skrivelse till Kungl. Maj:t hemställa att Kungl. Maj:t måtte
            låta skyndsamt utreda och för riks- dagen framlägga förslag om
            vilka åtgärder som bör vidtagas för att befolkningen i landets
            glesbygder skall på ett rättvist sätt få del av det stigande välståndet
            och erbjudas en tillfreds- ställande social och kulturell service.
          </p>
          <p xml:id="i-SfN2CCuyxsRbhtCT6aabD9" type="date">
            Stockholm den 25 januari 1967
          </p>
          <p xml:id="i-JtC6m9g5ef7pWh72aLvKj6" type="signatureBlock">
            Per Petersson (h ) Carl-Wilh. Lothigius (h) Tore Nilsson (h)
            Bo Turesson (h) Per-Eric Ringaby (h) Erik Magnusson (h) i Tumhult
          </p>
          <p xml:id="i-BSpL56m9JM5Qude4Db35Z1">
            Filip W. Fridolfsson (h) Eric Krönmark (h) Hans Nordgren (h)
          </p>
        </div>
      </div>
    </body>
  </text>
</TEI>
