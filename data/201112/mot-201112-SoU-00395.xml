<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00395">
  <teiHeader>
    <fileDesc>
      <titleStmt>
        <title>Vård och omsorg på finska</title>
        <author corresp="i-D6V9ti7ETxin1WbJjDaShE">av Nina Lundström (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vård och omsorg på finska</title>
          <idno type="rdwebb">GZ02So395</idno>
          <rs type="number">So395</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So395/text</ref>
          <ref type="dokument_url_html">http://data.riksdagen.se/dokument/GZ02So395</ref>
          <ref type="dokumentstatus_url_xml">http://data.riksdagen.se/dokumentstatus/GZ02So395</ref>
          <ref type="doc">http://data.riksdagen.se/fil/F8A73369-EE5E-47E2-AE15-693D58A38AFF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BwoXmNKDL1UJRCPkpWKiM7" type="signed"/>
        <correspContext corresp="i-BwoXmNKDL1UJRCPkpWKiM7">
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction type="numbering" xml:id="i-GZ6Q4LT74H8smjaRVKfXwh">
          <date when="2011-10-06"/>
        </correspAction>
        <correspAction type="submission" xml:id="i-1618DvVgAYVLGwkRtSDQxW">
          <date when="2011-10-04"/>
        </correspAction>
        <correspAction type="transfer" xml:id="i-YYP3RpN7Jx24Wyz9F1AvQq">
          <date when="2011-10-04"/>
        </correspAction>
        <correspAction type="assigned" xml:id="i-EWBP2fuxZNQAbojyjUt7ii"/>
        <correspContext corresp="i-EWBP2fuxZNQAbojyjUt7ii">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-JWmjJ5hNVLjpqi65T1Tmm1">
            Förslag till riksdagsbeslut
          </head>
          <p xml:id="i-Ba9cZmVs6PxPshKF2tRkob">
            Riksdagen tillkännager för regeringen som sin mening vad som
            anförs i motionen om att utreda möjligheten att stärka rätten
            till vård och omsorg på finska utifrån tillgång till språkkunnig
            personal.
          </p>
        </div>
        <div type="motContent">
          <head type="h1" xml:id="i-VWR2JVoqiatYEZuGjQxu9z">
            Motivering
          </head>
          <p xml:id="i-ifiBPs9V7u7sfoENpfdqb">
            År 2000 ratificerade Sverige de två centrala folkrättsliga dokumenten
            om minoritetspolitik: Europarådets ramkonvention om skydd för
            nationella minoriteter och den europeiska stadgan om landsdels-
            eller minoritetsspråk. Det innebar att Sverige slutligen erkände
            sina nationella minoriteter och deras språk, men det betydde också
            ett åtagande att värna om minoriteternas och minoritetsspråkens
            fortlevnad. Av de fem nationella minoritetsspråk som Sverige erkänner:
            finska, meänkieli (tidigare kallat tornedalsfinska), samiska,
            romani chib och jiddisch, är finska det största.
          </p>
          <p xml:id="i-SB2NG5k6WDo5xfj7ufyWSF">
            Sverige och Finland har en lång gemensam historia och många har
            under århundradena valt att flytta mellan länderna, eller inom
            Sverige som det var fram tills riket klövs 1809. Finska har alltid
            talats i Sverige sedan tidig medeltid inte bara i norra Sverige
            utan också i Bergslagen och i Stockholm. I slutet av 2008 fanns
            det enligt SCB i Sverige 436 000 personer födda i Finland eller
            med minst en förälder född i Finland.
          </p>
          <p xml:id="i-SGNzVtYE48ubhNtStmDJcz">
            Sedan nyåret 2010 finns en generell rätt för individer i hela
            Sverige att få äldreomsorg på finska, om kommunen har tillgång
            till språkkunnig personal. Det är ett steg i rätt riktning, och
            det är dags att utveckla möjligheten samt att ge motsvarande rättigheter
            gällande annan vård och omsorg.
          </p>
          <p xml:id="i-WHJ3kjktqsPw7Jc5gTAm2J">
            Mellan två och tre procent av landets äldre befolkning har finska
            som förstaspråk, och framöver kommer antalet äldre finskspråkiga
            att öka kraftigt genom den sverigefinska befolkningens demografiska
            struktur.
          </p>
          <p xml:id="i-F5hHfsnFEJxdEq2ePCXdqX">
            När personer blir äldre och minnet börjar svikta tappar många
            de språk som inte är modersmålet. Den som har glömt svenskan och
            hamnar på ett äldreboende där det inte finns andra finsktalande
            bland personalen eller övriga boende försätts i ett tillstånd
            av total språklig isolering med stort mänskligt lidande som följd.
            Efterfrågan på äldreomsorg med finskspråkig profil ökar därför
            snabbt. Redan i juni 2001 redovisade Socialstyrelsen i ett uppdrag
            att det inte behöver medföra större kostnader att erbjuda en anpassad
            äldreomsorg.
          </p>
          <p xml:id="i-2T1aH9tt81J5gjyo86sD4G">
            Ett bra sätt att tillgängliggöra informationen är att inrätta
            kommunala äldreombud som kan hjälpa äldre personer och deras anhöriga
            med frågor som rör vård och omsorg. Dessa bör besitta minoritetskompetens
            så att de kan bistå äldre personer och deras anhöriga även i frågor
            som rör vård och omsorg på finska språket.
          </p>
          <p xml:id="i-HvzMG8rvT1Sp8748Ltiok4">
            Inom vården och omsorgen ställs den enskilda människan inför
            situationer där han eller hon ska sätta ord på sina djupt personliga
            förhållanden. Individen ska tala om sina problem eller berätta
            om kroppsliga eller psykiska symptom inför vårdgivaren eller socialtjänsten.
            I dessa sammanhang är det särskilt viktigt att kunna använda sitt
            modersmål. Samma rättighet som nu gäller äldreomsorgen borde alltså
            utvidgas till dessa områden. En självklar förutsättning är att
            den finsktalande anställde har den yrkeskompetens som krävs för
            att möta individen i hans eller hennes situation.
          </p>
          <p xml:id="i-CnzLs6ghpxW6U5UfqvKKzf">
            För att detta ska få genomslag i praktiken måste det offentliga
            också underlätta för alternativ med språkprofil att etablera sig.
            Tre saker är grundläggande: etableringsfrihet för alternativen,
            valfrihet för den enskilde och tillgång till information så att
            den enskilde kan utnyttja sin valfrihet.
          </p>
          <p xml:id="i-6Qhy6EWHhNZQSg7cwWPZZM">
            Därför är alliansens valfrihetsreformer inom vård och omsorg
            särskilt viktiga för finsktalande. Lagen om valfrihetssystem (LOV),
            som genomförts i flera kommuner, har gjort det mycket lättare
            för den enskilde att välja privata alternativ med språkprofil.
          </p>
          <p xml:id="i-8RwAkP7nX8fCreJE7bHKgC">
            För att ytterligare underlätta för finsktalande bör detta utredas
            så att möjligheten finns i hela landet att få vård och omsorg
            på finska inom verksamheter där det finns finsktalande personal.
          </p>
        </div>
        <div type="motSignatures">
          <list>
            <item xml:id="i-NgFxr5Zi9jgy319f2LEphq" who="i-D6V9ti7ETxin1WbJjDaShE">
              Nina Lundström (FP)
            </item>
          </list>
        </div>
      </div>
    </body>
  </text>
</TEI>
