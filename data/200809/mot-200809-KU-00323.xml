<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KU-00323">
  <teiHeader>
    <fileDesc>
      <titleStmt>
        <title>Region Gotland</title>
        <author corresp="i-XcAqMe3ntVBboWUxqACfz i-Ry3pP9VZKrW87Vcxq73jQG">av Gunnar Andrén och Carl B Hamilton (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Region Gotland</title>
          <idno type="rdwebb">GW02K323</idno>
          <rs type="number">K323</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GW02K323/text</ref>
          <ref type="dokument_url_html">http://data.riksdagen.se/dokument/GW02K323</ref>
          <ref type="dokumentstatus_url_xml">http://data.riksdagen.se/dokumentstatus/GW02K323</ref>
          <ref type="doc">http://data.riksdagen.se/fil/5242939E-2BEF-4743-BAD2-88BB644E8C82</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Ry3pP9VZKrW87Vcxq73jQG</idno>
            <name>Carl B Hamilton</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3hG5bnJaraMhxgTU2UB5Qi" type="signed"/>
        <correspContext corresp="i-3hG5bnJaraMhxgTU2UB5Qi">
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-Ry3pP9VZKrW87Vcxq73jQG"/>
        </correspContext>
        <correspAction xml:id="i-8M6g6RAFVucf4hfMmgesss" type="numbering">
          <date when="2008-10-07"/>
        </correspAction>
        <correspAction xml:id="i-AE7813ks8yjZ5YWhc2iNZE" type="submission">
          <date when="2008-10-06"/>
        </correspAction>
        <correspAction xml:id="i-RSksrfMbjw32DUqPAWigTd" type="transfer">
          <date when="2008-10-06"/>
        </correspAction>
        <correspAction xml:id="i-QXDmWf53w1md4CNmsGkRXm" type="assigned"/>
        <correspContext corresp="i-QXDmWf53w1md4CNmsGkRXm">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-KwWmo1cMN7KMQ4hm8VLrDp">
            Förslag till riksdagsbeslut
          </head>
          <list style="ol">
            <item xml:id="i-9MR7nCHpkgujvqmVmopoi2">
              Riksdagen tillkännager för regeringen som sin mening vad som
              anförs i motionen om att Gotlands kommun med sin särart som ö
              med 16 mil vattenväg till övriga Sverige bör bilda egen region.
            </item>
            <item xml:id="i-9QN8dCXQ9zGg5VFU5H5iME">
              Riksdagen tillkännager för regeringen som sin mening vad som
              anförs i motionen om att särskilda förhandlingsmän bör utses för
              att se till att Gotlands speciella förutsättningar beaktas i samband
              med att Ansvarskommitténs intentioner om ny organisatorisk indelning
              och ansvarsförhållanden mellan myndigheter i Sverige blir verklighet.
            </item>
          </list>
        </div>
        <div type="motContent">
          <head xml:id="i-MAcFPcXGAB2GW9QvsYZwLM" type="h1">
            Motivering
          </head>
          <p xml:id="i-EwqUjLGUix1FdpB33XvQJo">
            När Ansvarskommittén presenterade sitt huvudbetänkande (SOU 2007:10
            Hållbar samhällsutveckling med utvecklingskraft) kunde konstateras
            att Gotland och Gotlands kommun bara finns omnämnt på ett enda
            ställe.
          </p>
          <p xml:id="i-2VMWyEs6ZQMDSThWeSqhP4">
            Orsaken till detta är förmodligen inte svår att finna: Ön Gotland
            mer än kommunen med sina 57 122 invånare (1 januari 2008), låt
            vara om sommaren mångdubbelt fler, passar inte in på nästan något
            av de kriterier för de nya regionbildningar som Ansvarskommittén
            ställt upp. Frågan är: Vilka slutsatser bör riksdagen dra av detta
            uppenbarade förhållande?
          </p>
          <p xml:id="i-MQ1rZsvXA1HwQoggJoAWwm">
            Låt oss ange fem utgångspunkter som bör ligga till grund för
            Gotlands framtida utveckling.
          </p>
          <head xml:id="i-M5Fe2CZTAmMgMo1PQj4BsE" type="h3">
            1. Gotland skall även i framtiden vara en från övriga regioner
            fristående region, Region Gotland
          </head>
          <p xml:id="i-G8MCmWbXT9igt8Tn7u5SPB">
            Motivering: På grund av Gotlands särart, främst att regionen
            är belägen ungefär 16 mil vattenvägen från övriga Sverige och
            utan fast vägförbindelse till resten av landet, därtill att regionen
            inte uppfyller de krav, främst på befolkningsmässig storlek, som
            Ansvarskommittén ställt upp för att utgöra en region, är den bästa
            lösningen för invånarna på Gotland att utgöra en egen, särskild
            region, benämnd Region Gotland.
          </p>
          <head xml:id="i-5FchoyHxzNRbmaEUfDSeuW" type="h3">
            2. Denna fristående ställning måste kombineras med en lång rad
            avtal på olika områden där Region Gotland samarbetar med framför
            allt Stockholmsregionen men på andra områden, särskilt sjukvården,
            ingår avtal om specialistkompetenstjänster med sjukvårdshuvudmän
            runt om i Sverige
          </head>
          <p xml:id="i-7DQ2Xs1okYWNAxdvt3rWGr">
            Motivering: Alltsedan 1971 har Gotlands kommun, både en primär-
            och sekundärkommun i motsats till alla andra primärkommuner i
            landet (detta sedan också sjukvårdshuvudmannaskapet för Göteborgs
            stad och Malmö stad vid regionbildningarna i Västra Götaland och
            Skåne övergick från dessa kommuner till regionerna), omfattande
            avtal med en rad sjukhus, landsting, regioner och andra för att
            kunna ge Gotlands befolkning samma kvalitet i vård och omsorg
            som alla andra invånare i vårt land har rätt att förvänta sig.
            Detta samarbete bör kunna utvecklas än mer. Detsamma gäller på
            andra viktiga samhällsområden som kräver specialistkunskap och
            insatser utöver det vardagliga, men där den geografiska belägenheten
            och befolkningsmässiga antalet omöjliggör samma utbud som regioner
            med en halv miljon människor eller däröver kan erbjuda utan samverkan
            med andra regioner.
          </p>
          <head xml:id="i-5gdiCXGdZt8C3ML8qKsLPR" type="h3">
            3. Transporterna av människor och gods mellan Gotland och fastlandet
            här avses priser, kostnader, snabbhet, säkerhet, turtäthet och
            modernitet är och förblir den viktigaste frågan för Gotlands bofasta
            invånare och är även så för det stora antal besökare som varje
            år kommer till Gotland, numera inte bara från när utan alltmer
            från fjärran
          </head>
          <p xml:id="i-M8J4d6c7feQf2UtFeNYZ7V">
            Motivering: Ön Gotlands framtida välfärd genom utveckling och
            konkurrenskraft är beroende av långsiktighet och framsynthet på
            transportsidan.
          </p>
          <p xml:id="i-T2q5Xivi22oYbGENebcWqB">
            Om Gotland tvingas uppgå i en annan region, är risken påtaglig
            att denna för Gotlands invånare, och för det stigande antal turister
            som alla önskar och förväntas skall besöka Gotland, blir en mycket
            perifer fråga för en regionstyrelse och regionfullmäktige med
            många andra fokus medan den alltid kommer att vara den jämte sysselsättningsfrågor
            och välfärdens utveckling överlägset viktigaste frågan för alla
            gotlänningar.
          </p>
          <p xml:id="i-8psZkE4cto5m2WHHJihx7P">
            Om exempelvis Gotland skulle inlemmas i en framtida Storstockholmsregion,
            där såväl Södermanland, Västmanland, Uppsala och Örebro län ingår,
            med ett utvidgat Storstockholms Lokaltrafik (SL), kanske som ett
            nybildat Mälardalstrafik (ML) som ytterst ansvarig för flertalet
            luft- och vattenlägenheter till och från Gotland, kan man utgå
            från att frågan ej alltid kommer att ligga högst på den prioriteringslista
            som vid vart tillfälle möter ledningen för detta stora kollektivtrafikbolag.
          </p>
          <head xml:id="i-LDcEwYdhm5Xw1ktQ6KHvko" type="h3">
            4. Trots all förståelse för att övriga Sverige behöver en ny
            struktur både på den statliga sidan och regionalt, kommer Gotlands
            kommun med enbart 0,6 procent av Sveriges befolkning alltid av
            övriga 99,4 procent betraktas som en marginell fråga, detta utan
            att kritik riktas i demokratiskt, kulturellt eller annat avseende
            mot hur Sveriges riksdag och regering i varje enskild fråga hanterat
            Gotland
          </head>
          <p xml:id="i-EZbJzeut3DgEVa5CYgnHd1">
            Men att inlemma en ö som Gotland i en annan region och samtidigt
            söka bevaka och bevara dess särart på samma gång som medborgarinflytande
            skall utövas och politiskt ansvar utkrävas är nära gränsen för
            det omöjliga eller åtminstone ogenomförbara.
          </p>
          <p xml:id="i-3iG3FK9ySX31eRYyXmWMP9">
            Motivering: Gotlands särart talar också i demokratiskt avseende
            inte minst utkrävandet av politiskt ansvar för att Region Gotland
            klarar medborgarinflytandet bäst om kommunen inte inlemmas i en
            annan mycket stor region och där kommer att ha kanske 60 000 invånare
            av cirka 2 000 000, alltså mindre än 3 procent och i en tänkt
            regional församling på 149 ledamöter representeras av 4 ledamöter.
          </p>
          <p xml:id="i-QZHGt4xdB3Euzxyb3NkJav">
            Även om primärkommunen blir kvar med i Gotlands fall 71 fullmäktige-ledamöter,
            kommer särarten att göra det svårt för vanliga väljare att utkräva
            ansvar av de tänkta 4 ledamöter som företräder ön i en församling
            där 145 andra beslutsfattare i praktiken haft möjlighet att köra
            över önskemål från öns företrädare.
          </p>
          <p xml:id="i-SoyFguvWv4VEE7xujUB9Y8">
            Skillnaden mot riksdagsval är att ideologiska bevekelsegrunder
            för partival alltid är mycket tydligare och dessutom är sammanfallande
            mellan gotlänningar och alla övriga svenskar som uppträder i riksdagsvalet
            i motsats till de ofta mer särfrågeinriktade regionala valen.
          </p>
          <p xml:id="i-SBjZ6QqiSYqgGRVC9Quqz7">
            Låt oss exemplifiera med den regionala kollektivtrafiken. Om
            Gotland skulle bli en del av Storstockholm hur än denna region
            kommer att se ut är risken påtaglig att beslut som rör den lilla
            men viktiga kollektivtrafiken på Gotland inte blir viktigare än
            en fotnot i det storföretag som SL eller ML, Storstockholms eller
            Mälardalens lokaltrafik, utgör, med sina tunnelbanor (finns ännu
            inte på Gotland), pendeltåg (finns ännu inte på Gotland), spårvagnslinjer
            (finns ännu inte på Gotland), snabbusslinjer (finns ännu inte
            på Gotland) och vanlig linjebusstrafik finns på Gotland.
          </p>
          <p xml:id="i-Bh9KrbZ1U4UTNprwjb8rry">
            Hur den lokala kollektivtrafiken skall vara organiserad, liksom
            finansieringen, vem som skall utföra den och omfattningen, gör
            sig bäst för lokala beslut med möjlighet till samarbetsavtal,
            kanske även med SL/ML.
          </p>
          <head xml:id="i-FNXmNubXdWnthgy8tLt15j" type="h3">
            5. Förslag om särskild förhandlingsman för Gotland
          </head>
          <p xml:id="i-JiYzcy5JadNScnihfRDkzk">
            Ansvarskommittén föreslog i sitt den 27 februari 2007 avlämnade
            slutbetänkande att särskilda förhandlingsmän skulle utses för
            norra, mellersta och södra delen av Sverige för att gå vidare
            med beredningsarbetet.
          </p>
          <p xml:id="i-AYW1ZE4dNhHXBYYqnkxz4v">
            Den 23 juni 2007 utsåg regeringen förre verkställande direktören
            för dåvarande Kommunförbundet Jan-Åke Björklund att vara en sådan
            förhandlingsman.
          </p>
          <p xml:id="i-QUTZ2uDzBpw42N7jFcMxuC">
            Har detta fungerat för Gotlands del?
          </p>
          <p xml:id="i-NxvVpDg6EUKfm8ZEZ6Rdiv">
            Vi är, i likhet med Folkpartiets länsförbund på Gotlands remissvar
            av den 21 augusti 2007 på Ansvarskommitténs betänkande, benägna
            att svara nej. I stället bör prövas förslaget att föreslå en särskild
            förhandlingsman/förhandlingsdelegation med uppgift att bereda
            Gotlandsfrågan eftersom den skiljer sig så mycket från övriga
            regioners förutsättningar.
          </p>
          <p xml:id="i-B5qnXx3kVgB8Mrq7P4UZ3K">
            Att i hela slutbetänkandet SOU 2007:10 Gotland bara nämns på
            ett enda ställe, i kapitel åtta, kan spegla att Ansvarskommittén
            i sin strävan att åstadkomma en indelning i stora regioner och
            en statlig organisation lika över hela landet, kommit att utan
            att på minsta sätt önska detta bortse från Gotlands särskilda
            förutsättningar som nämnts ovan.
          </p>
          <p xml:id="i-QKeZGzGPDoN75TEhx3wbYC">
            Noteras kan i sammanhanget också att av de 510 remissinstanser
            som ålagts eller beretts möjlighet att senast den 17 september
            2007 komma in med synpunkter och förslag på Ansvarskommitténs
            slutbetänkande, kom endast två länsstyrelsen på Gotland och Gotlands
            kommun från ön.
          </p>
          <p xml:id="i-WozxVg1j1okoZapymA9Ly5">
            Även om det kan vara en tillfällighet, ligger det likväl i farans
            riktning att Gotlands särart inte tillräckligt observeras och
            beaktas i den fortsatta beredningen.
          </p>
          <p xml:id="i-UKjQFxvbfHNrq82m4gCSbL">
            Det var mot den bakgrunden som Folkpartiet på Gotland föreslog
            att Ansvarskommitténs förslag om särskilt ansvariga förhandlingsmän
            för norra, mellersta och södra Sverige skulle kompletteras med
            särskilt utsedda personer som har att i det fortsatta beredningsarbetet
            påminna om och i kontakter med andra förhandlingsmän, regioner
            och kommuner samt inte minst Sveriges riksdag och regering verka
            för att Gotlands betydelse för övriga Sverige och omvänt tas med.
          </p>
          <p xml:id="i-C3WwM9KCtm1ruLsY5xkida">
            Som lämpliga personer inte nödvändigtvis bosatta på Gotland men
            med synnerligen god kunskap och insikt om de särskilda förhållanden
            som gotlänningar lever med föreslogs därför att regeringen som
            särskilda Gotlandsförhandlare skulle tillsätta endera eller båda
            före detta svenska statsministrarna Ingvar Carlsson (s) och Ola
            Ullsten (fp), personer med ostridigt förtroendekapital både på
            Gotland och i övriga Sverige och därtill synnerligen väl förtrogna
            med Gotlands möjligheter och problem.
          </p>
          <p xml:id="i-3yd1B4vPJiaH2amgYpNVrG">
            Med dessa motiveringar bör riksdagen besluta enligt det inledande
            beslutsförslaget.
          </p>
        </div>
        <div type="motSignatures">
          <list>
            <item xml:id="i-CuBhZu7zJS1nM7uFe8psit" who="i-XcAqMe3ntVBboWUxqACfz">
              Gunnar Andrén (fp)
            </item>
            <item xml:id="i-Mr2KEyyQBZQN1EXFaPzJHQ" who="i-Ry3pP9VZKrW87Vcxq73jQG">
              Carl B Hamilton (fp)
            </item>
          </list>
        </div>
      </div>
    </body>
  </text>
</TEI>
