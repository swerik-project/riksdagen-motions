<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1950--fk--00484">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__fk__484/mot_1950__fk__484-001.pdf"/>
      <fw xml:id="i-D7CWNNN8dZtWxW2JyMstxB">
        Motioner i Första kammaren, nr 484. 7
      </fw>
      <div xml:id="i-7QUzVMKmajzFESVEgmhoZm" type="motHeader">
        <div xml:id="i-UkcYkCmUYXfxhFFmR6vmqB" type="motTitle"/>
        <div xml:id="i-JN8eQQAv2SGqZ6cy2r6DE2" type="motSubmissionInfo"/>
      </div>
      <div xml:id="i-HqPad1AWsBzxM7roSxv5ce" type="motBody">
        <div xml:id="i-WAL86hrZaNwHVUSi2BHNRQ">
          <p xml:id="i-RFSFsGk1GTtJoqM538F3GJ">
            Nr 484.
          </p>
          <p xml:id="i-W7cBBvz8kKbtLJhEjG6FMt">
            Av herrar Herlitz och Franzon, i anledning av Kungl. Maj:ts pro-
            position angående lönereglering för lärarna vid de statsunderstödda
            privatläroverken, m. m.
          </p>
          <p xml:id="i-GESLw8wibpnBSRMXBGg39P">
            I anledning av proposition nr 232 angående lönereglering för
            lärarna vid de statsunderstödda privatläroverken m. m. få vi anföra
            följande. Departementschefen anser, att lönekommitténs förslag
            kan läggas till grund för principbeslut om lönereglering för privatläroverkens
            lärarper- sonal. Han förordar dock jämkning på en punkt — anställningsformen
            för
          </p>
          <p xml:id="i-Ms58R4GDAMbCYxSKLUApSr">
            de ordinarie lärarna — och föreslår, att ett par andra punkter
            — beträf- fande rätten till sjukvårdsförmåner samt rektorernas
            anställnings- och avlöningsförhållanden — icke nu upptas till
            prövning. Statsrådets mening
          </p>
          <p xml:id="i-WZkLcYNEuJgA9WKEwrGGQB">
            är slutligen, att förslag till avlöningsbestämmelser och statsbidragsgrunder
            skola underställas 1951 års riksdag. Ehuru riksdagen således nästa
            år får tillfälle att överväga sistnämnda frågor, anse vi oss dock
            redan nu böra framhålla en omständighet, som har principiell betydelse
            och som är av vikt för departementets fortsatta arbete i detta
            ärende. Såsom framgår av propositionen har 1944 års lönekommitté
            anfört, att vissa skolor redan helt eller delvis reglerat lönerna
            för sina lärare, varav givetvis följer, att den föreslagna löneregleringen
            inte kommer att medföra någon höjning av lönerna i dessa skolor.
            Kommittén har ansett, att i dessa fall någon höjning av statsbidraget
            inte är nödvändig. Statsbidragsökning- en skulle endast komma
            de skolor till del, vilka ännu icke reglerat sina lärares löner.
            Vi ha här en avvikande mening. Om huvudmannen för en privatskola
            redan — kanske sedan många år tillbaka — genom stora ekonomiska
            upp- offringar ordnat så, att skolans lärare inte befunnit sig
            i en sämre löne- ställning än deras kolleger vid statsläroverken,
            bör — enligt vår mening — ett så föredömligt handlingssätt icke
            lönas med att skolan ställes utan- för den ökade hjälp, som staten
            nu vill ge de privata läroverken. I all syn- nerhet gäller detta
            varje sådan skola, som genom en framsynt lönepolitik vid skolan
            lyckats binda dugliga lärare, vilka medverkat till att skapa en
            skola, som under en lång följd av år helt fyllt ett statsläroverks
            uppgift i en folkrik trakt, där staten i annat fall nödgats nedlägga
            avsevärda kost- nader för ett där nödvändigt statligt läroverk.
            Av de inkomna yttrandena framgår, att skolöverstyrelsen i den
            fråga vi här upptagit helt avvikit från lönekommitténs förslag,
            i det att översty- relsen föreslagit, att statsbidrag skall utgå
            efter en enhetlig procentsats,
          </p>
          <pb facs="riksdagen-motions-pdf/data/1950/mot_1950__fk__484/mot_1950__fk__484-002.pdf"/>
          <fw xml:id="i-5Uta92eeBGdfNAmPHtREoU">
            8 Motioner i Första kammaren, nr 484.
          </fw>
          <p xml:id="i-D1WE2PGkN8hEGuPqshNPpt">
            förslagsvis 70 procent av de faktiska kostnaderna för lärarna.
            Även stats- kontoret, statens lönenämnd och Svenska stadsförbundet
            motsätta sig kom- mitténs förslag till statsbidragsbestämmelser.
            Centralstyrelsen för flick- och samskollärarnas riksförbund har
            ett uttalande i detta ärende, som icke anförts i propositionen,
            men som bör uppmärksammas. I sitt yttrande den 27 mars 1948 över
            lönekommitténs förslag anför centralstyrelsen nämligen: &gt;»Löneregleringen
            skall enligt förslaget möjliggöras genom en samtidig ändring av
            statsbidragsbestämmelserna. Centralstyrelsen vill i detta hän-
            seende såsom en rättvis fordran hävda, att statsbidragens fördelning
            på de olika privatläroverken bör ske på sådant sätt, att icke
            läroverk, som på ett föredömligt sätt redan helt eller delvis
            reglerat sina lärares löner, kom- ma i en sämre ställning med
            hänsyn till statsbidraget än de andra sko- lorna.» I detta sammanhang
            vilja vi fästa riksdagens uppmärksamhet på att några av privatskolorna
            och bland dem i synnerhet två skolor, som sedan länge, var och
            en på sin ort, fyllt ett statsläroverks uppgift, redan blivit
            satta i en sämre ställning än de övriga i fråga om statens bidrag
            till lärar- lönerna. Orsaken härtill är den i propositionen omnämnda
            maximerings- regel, varmed vissa statsbidrag förbundits. Denna
            regel tillkom år 1941 och återfinnes i kungl. kungörelsen angående
            tillfällig löneförbättring åt vissa lärare vid privatläroverk
            (1941:404) med följande lydelse: » Tillfällig löneförbättring
            — — — må utgå till kvinnlig föreståndare eller ämneslärare allenast
            i den mån löneförbättringen, tillsammans med veder- börandes övriga
            löneförmåner vid tjänsten, icke uppgår till högre belopp än avlöningen
            till kvinnlig rektor respektive ämneslärare i motsvarande åldersgrupp
            och på samma dyrort vid jämförlig kommunal flickskola.» Denna
            bestämmelse tillkom i samband med förhöjning och dyrortsgra- dering
            av den av statsmedel utgående tillfälliga löneförbättringen till
            pri- vatskolornas ämneslärarinnor. Även privatskolornas manliga
            ämneslärare åtnjuta statsbidrag i form av tillfällig löneförbättring,
            vilken för närvarande är maximerad till 2 500 kr. Det till varje
            lärare utgående beloppet fastställdes av Kungl. Maj:t enligt en
            av statskontoret föreslagen regel, varigenom maximibeloppet »minskas
            med så mycket, som lärarens faktiskt utgående avlöning överstiger
            den av- löning, som uppbäres av motsvarande befattningshavare
            vid allmänt läro- verk i den ortsgrupp, som fastställts för skolorten
            i fråga». I samband med den förhöjning av statstjänstemännens
            löner, som ägde rum den 1 juli 1947, erhöllo lärarna vid privatskolorna
            förhöjt statsbidrag i form av ett särskilt lönetillägg, vilket
            även förbands med en maximerings- regel av i huvudsak samma lydelse
            som den förut återgivna. Avsikten med maximeringsregeln synes
            ha varit att genom denna be- stämmelse förhindra, att en lärare
            genom förhöjningen av den statliga de- len av hans lön skulle
            erhålla en sammanlagd lön, överstigande lönen till motsvarande
            befattningshavare vid statligt läroverk eller kommunal flick-
          </p>
          <pb facs="riksdagen-motions-pdf/data/1950/mot_1950__fk__484/mot_1950__fk__484-003.pdf"/>
          <fw xml:id="i-MxjfVyKLUVPJbXGxMRH7P9">
            Motioner i Första kammaren, nr 484. 9
          </fw>
          <p xml:id="i-HcEkKN7RNi44joDgLkyT4Y">
            skola. Av statsutskottets utlåtande 1941, nr 107, framgår emellertid,
            att man vid bestämmelsens formulering icke beaktat, att vissa
            privatläroverk i förhållande till sina lärare förbundit sig att,
            utöver den av staten såsom villkor för statsbidrag fordrade minimilönen
            och de statliga bidragen till lönen, ge dem en så stor fyllnadslön,
            att de sammanlagda löneförmånerna uppgå till ett högre belopp
            än det, som skulle tillkomma en lärare vid stats- läroverk eller
            kommunal flickskola i samma ortsgrupp. Av propositionen framgår
            att detta bl. a. gäller för samskolorna i Djursholm och Saltsjö-
            baden, vilka garanterat sina lärare löner efter ortsgrupp 5 (Stockholm)
            i stället för ortsgrupp 4. En anledning härtill torde vara, att
            en lärare inte har lägre levnadskostnader i dessa orter än i huvudstaden.
            Åtskilliga av lärarna vid de nämnda skolorna äro för övrigt bosatta
            i Stockholm. Till de manliga lärarna i dessa skolor utgår även
            ett kommunalt lönetillägg på mellan 300 och 400 kr., vilket torde
            få anses utgöra en kompensation för den förlust av lönetursrätt,
            som privatanställningen förorsakar. Uppen- bart är, att dei förelegat
            starka och väl godtagbara skäl för de nämnda skolorna — och för
            andra privatläroverk i liknande ställning — att hålla högre löner
            än statsläroverken, och lika tydligt är, att tillkomsten av maxi-
            meringsregein icke har kunnat berättiga dessa skolor att bryta
            sina löne- avtal med lärarna och sänka deras löner till den nivå,
            som vid maxime- ringsregelns avfattande har förutsatts vara den
            maximalt förekommande. För de nämnda skolorna ha myndigheterna
            — skolöverstyrelsen och ve- derbörande länsstyrelse — tillämpat
            maximeringsregeln på så sätt, att det statsbidrag, som utgått
            till lärarlön i form av tillfällig löneförbättring och särskilt
            lönetillägg, minskats med det belopp, varmed varje enskild lärares
            lön överstigit lönen till motsvarande befattningshavare vid allmänt
            läro- verk eller kommunal flickskola i den ortsgrupp, som fastställts
            för skol- orten i fråga, alltså enligt samma regel, som Kungl.
            Maj:t använt vid be- räknandet av den tillfälliga löneförbättringen
            åt de manliga lärarna. Stats- bidraget till lärarlönerna har dessutom
            ytterligare minskats därigenom, att de på den tillfälliga löneförbättringen
            utgående dyrtids- och kristill- läggen samtidigt automatiskt blivit
            sänkta. Det är ganska naturligt, att denna tillämpning av maximeringsregeln
            av de berörda skolorna uppfattats som en stor orättvisa, eftersom
            dessa skolor i stället borde ha rönt upp- muntran och stöd från
            statens sida. Ehuru det, som ovan framhållits, kan ifrågasättas,
            om maximeringsre- geln borde ha tolkats på nyssnämnda, för vissa
            privatskolor oförmånliga sätt, har på senaste tiden en ännu ogynnsammare
            tolkning av regeln före- slagits. Sålunda har den revisor, som
            av statlig myndighet tillsatts för att granska Saltsjöbadens samskolas
            räkenskaper, gjort anmärkning mot att särskilt lönetillägg över
            huvud taget utbetalats till lärarna vid denna skola. Denne revisor
            har nämligen tolkat maximeringsregeln så, att statsbidraget i
            fråga skall utgå endast om detta bidrag tillsammans med övriga
            löneför-
          </p>
          <pb facs="riksdagen-motions-pdf/data/1950/mot_1950__fk__484/mot_1950__fk__484-004.pdf"/>
          <fw xml:id="i-HHXsBDe8YWpBzaLzxmtBWM">
            10 Motioner i Första kammaren, nr 484.
          </fw>
          <p xml:id="i-3uj1RqVC5V85GwiUhjd3nH">
            måner icke överstiger lönen till motsvarande befattningshavare
            i samma dyrortsgrupp — en tolkning, som icke blott förefaller,
            rent språkligt sett, oriktig utan dessutom ställer nu ifrågavarande
            skolor inför betydande eko- nomiska svårigheter och risker. Under
            hand har det nämligen från riks- räkenskapsverkets sida gjorts
            gällande, att denna tolkning skulle vara rik- tig och på grund
            därav retroaktiv återbetalning kunna krävas från vissa privatläroverk
            av hela det statsbidrag, som dessa skolor under de senaste tre
            åren uppburit i form av särskilt lönetillägg och tillfällig löneförbätt-
            ring samt dyrtids- och kristillägg på löneförbättringen. En följd
            härav skulle även bli, att de nämnda skolorna skulle få sina statsbidrag
            starkt reducerade under den tid, som återstår, innan nya statsbidragsbestämmel-
            ser träda i kraft. Även om denna till sina verkningar absurda
            tolkning av maximerings- regeln icke skulle komma att tillämpas,
            så innebär även den hittills till- lämpade, mer förnuftiga tolkningen
            av denna regel en orättvisa mot sko- lor, som varit av stor betydelse
            för vårt undervisningsväsende. Det är dessa irrationella förhållanden,
            som lönekommittén genom sitt förslag vill låta bestå för all framtid.
            I propositionen har icke anmälts någon avvikande mening på denna
            punkt. Nu ifrågavarande spörsmål är av den största betydelse för
            privatlärover- ken, vilka icke minst i rådande läge ha en viktig
            uppgift att fylla i den hårt trängda skolorganisationen. Såsom
            ovan anförts ger tydligen den hittills gällande maximeringsregeln
            rörande statsbidragen rum för tolkningar, som ställt vissa privatläroverk
            i ogynnsammare läge än andra. Lönekommitténs förslag innebär i
            själva verket, att denna diskriminering av vissa skolor i statsbidragshänseende
            skall fastställas för framtiden därigenom, att stats- bidragen
            i vissa fall skola beräknas med hänsyn till förhållandena under
            läsåret 1948/49. Till följd härav bör förslaget i denna del göras
            till föremål för förnyad, allsidig utredning i så god tid, att
            ett nytt fullständigt utar- betat förslag kan antagas av 1951
            års riksdag och träda i tillämpning den 1 juli 1951. På grund
            av vad sålunda anförts hemställes, att riksdagen i anledning av
            propositionen nr 232 angå- ende lönereglering för lärarna vid
            de statsunderstödda privatläroverken m. m. måtte i skrivelse till
            Kungl. Maj:t hemställa, att vid den fortsatta utredningen rörande
            utfor- mandet av statsbidragsbestämmelser för nämnda läroverk
            här ovan anförda synpunkter måtte beaktas.
          </p>
          <p xml:id="i-KGrywidfqKt6xAzmTvqX2Z" type="date">
            Stockholm den 21 april 1950.
          </p>
          <p xml:id="i-Wsa7BebgGpKoieLUZqrcjY">
            Nils Herlitz. L. Franzon.
          </p>
        </div>
      </div>
    </body>
  </text>
</TEI>
