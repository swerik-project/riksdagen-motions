<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00819">
  <teiHeader>
    <fileDesc>
      <titleStmt>
        <title>Avveckling av löntagarfonderna, m. m.</title>
        <author>Ulf Adelsohn m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avveckling av löntagarfonderna, m. m.</title>
          <idno type="rdwebb">G802819</idno>
          <rs type="number">819</rs>
          <ref type="dokument_url_text">http://data.riksdagen.se/dokument/G802819/text</ref>
          <ref type="dokument_url_html">http://data.riksdagen.se/dokument/G802819</ref>
          <ref type="dokumentstatus_url_xml">http://data.riksdagen.se/dokumentstatus/G802819</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Pe1ftVDt68xexZMLUFEKsL</idno>
            <name>ULF ADELSOHN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-MYV5TtBU5tQGwqDu4dq25s</idno>
            <name>BENGT WESTERBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TqYEmfZhtRUagP9gFm3dBe" type="signed"/>
        <correspContext corresp="i-TqYEmfZhtRUagP9gFm3dBe">
          <note type="signatory" corresp="i-Pe1ftVDt68xexZMLUFEKsL"/>
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-MYV5TtBU5tQGwqDu4dq25s"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__819/mot_198485__819-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1984/85:819
          </p>
          <p>
            Ulf Adelsohn m. fl. Avveckling av löntagarfonderna, m. m.
          </p>
          <p>
            Den 21 december 1983 fattade den socialistiska majoriteten i
            riksdagen beslut om att införa kollektiva löntagarfonder i Sverige.
            Påföljande dag beslutade moderata samlingspartiet, centerpartiet
            och folkpartiet att inrätta en arbetsgrupp med uppgift att förbereda
            avvecklingen av dessa fonder. Löntagarfonderna infördes efter
            en hård politisk debatt och mot folkmajo- ritetens vilja. Våra
            partier har i motioner och utskottsutlåtanden redovisat varför
            vi är motståndare till löntagarfonderna. Denna uppfattning har
            på intet sätt förändrats genom arbetet att utforma en konkret
            modell för avvecklingen av fonderna. Många olika argument för
            kollektiva löntagarfonder har anförts under årens lopp. Det uppgivna
            syftet med fonderna har skiftat snabbt. Motiv som anförts har
            bl.a. varit: förbättrad riskkapitalförsörjning, stöd för den solidariska
            lönepolitiken och dämpad lönekostnadsutveckling, jämnare förmögenhetsfördelning,
            tryggare pensioner samt stärkt löntagarinflytande. Alla dessa
            motiv har vid en närmare granskning visat sig ohållbara. Näringslivets
            försörjning med riskvilligt kapital har kunnat lösas utan några
            kollektiva löntagarfonder. De stimulanser som de icke-socialistiska
            regeringarna införde har medfört att den svenska börsen har börjat
            fungera som en effektiv marknad för riskvilligt kapital. Företagens
            nyemissioner, dvs. deras tillskott av riskvilligt kapital, har
            därigenom under senare år kunnat öka mycket kraftigt. Kapitalbildningen
            kommer inte att förbättras genom införande av kollekti- va löntagarfonder.
            Dessa skall framför allt finansieras med vinstmedel från företagen,
            vinster som annars kunde användas till investeringar och framtids-
            satsningar. Effekten av fonderna blir således närmast motsatsen
            till det önskade, dvs. att näringslivet undandras riskvilligt
            kapital. Vi anser inte att politiker eller fackliga företrädare
            kan använda företagens vinstmedel mer effektivt än vad företagen
            klarar av. Erfarenheterna är i allt väsentligt de motsatta. Ett
            ytterligare motiv som anförts är att fonderna skulle stödja den
            solidariska lönepolitiken och bidra till löneåterhållsamhet. Det
            finns varken teoretiskt eller empiriskt stöd för att en extra
            vinstskatt ger lägre lönekrav vare sig lokalt eller centralt.
            Det är inte trovärdigt att medlemmarna i de fackliga organisationerna
            skulle vara beredda att sänka sina löneanspråk för att facket
            och politikerna skall få disponera över fondmedel för aktieköp.
            Att de enskilda löntagarna skulle vilja sänka sina lönekrav och
            sin standard för att löntagarfonderna skall kunna köpa aktier
            motsägs också av att löntagarna
          </p>
          <pb facs="riksdagen-motions-pdf/data/198485/mot_198485__819/mot_198485__819-002.pdf"/>
          <p>
            Mot. 1984/85:819 3
          </p>
          <p>
            inte vill ha löntagarfonderna över huvud taget. 1984 års avtalsrörelse
            ger inte heller något belägg för att löntagarfonderna skulle bidra
            till återhållsamhet i lönekraven. Det har vidare påståtts att
            löntagarfonderna skulle ge en jämnare förmögenhetsfördelning.
            Men kollektiva löntagarfonder innebär i stället en koncentration
            av ägandet. Under de icke-socialistiska regeringarnas tid visade
            vi hur det var möjligt att åstadkomma en snabb spridning av aktieägandet
            genom åtgärder som stimulerade en decentraliserad individuell
            förmögenhetsbildning. I vårt förslag tas fondavvecklingen till
            utgångspunkt för nya åtgärder när det gäller att åstadkomma en
            ökad spridning av den individuella förmögen- hetsbildningen. Fonderna
            tryggar inte pensionerna. Inte ens när systemet är fullt utbyggt
            blir fondernas bidrag 1 Jo av pensionsutbetalningarna. Fonderna
            hämmar tillväxten i ekonomin och eftersom denna utgör den yttersta
            grunden för pensionerna medverkar fonderna i stället till att
            undergräva pensionstrygg- heten. Det avgörande motivet för att
            införa kollektiva löntagarfonder har varit strävan att ta makten
            och inflytandet över företagen. Regeringen hävdar att löntagarfonderna
            kommer att stärka löntagarnas inflytande över produktio- nen.
            Detta var också det först uttalade målet för de s. k. Meidnerfonderna,
            nämligen att överföra makten över produktionsmedlen till de fackliga
            Organisationerna. Det är inte rimligt och önskvärt att de fackliga
            organisationerna skall få ännu mera makt och inflytande över näringslivet.
            Fonderna innebär nämli- gen inte att makt ges de enskilda anställda
            i företagen utan makten förbehålls de fackliga organisationerna
            och deras ombudsmän. Fackföreningsrörelsen har redan i Sverige
            ett mycket större inflytande över ekonomin än i flertalet övriga
            västländer. De kollektiva löntagarfonderna kommer att innebära
            en sådan makt- och ägarkoncentration till fackliga organisationer
            att grunden för marknadsekonomin förstörs. Detta kan vi inte acceptera.
            Fonderna måste avskaffas. Denna avveckling skall vara definitiv.
            Avveckling- en måste dock göras under beaktande av vissa restriktioner:
          </p>
          <p>
            1. Den skall stärka möjligheterna att uppnå centrala mål för
            den svenska ekonomin genom att stimulera ett brett individuellt
            sparande. 2. Den får inte utsätta aktiebörsen för kraftig press
            på kurserna.
          </p>
          <p>
            Den valda metoden beaktar dessa restriktioner. Vi redovisar här
            hur avvecklingen bör göras. Löntagarfondssystemet består av en
            finansieringssida, dvs. ett antal skatter, en administrativ apparat,
            dvs. styrelser och kanslier, samt tillgångar i form av aktier,
            statspapper och likvida medel. Det första steget och det väsentliga
            inslaget i avvecklingen är att fondskatterna upphävs och att fondbyråkratin
            i form av styrelser och kanslier
          </p>
          <pb facs="riksdagen-motions-pdf/data/198485/mot_198485__819/mot_198485__819-003.pdf"/>
          <p>
            Mot. 1984/85:819 6
          </p>
          <p>
            befrias från sina arbetsuppgifter. Detta kan ske snabbt, och
            procedurerna är inte särskilt komplicerade vare sig från juridisk
            eller administrativ synpunkt. En något mera komplicerad uppgift
            är att hantera de tillgångar som vid avvecklingens början finns
            kvar i fondsystemet. Finansieringen av de kollektiva löntagarfonderna
            sker genom tre skatter:
          </p>
          <p>
            a) den tillfälliga vinstskatten avseende 1983 b) den permanenta
            vinstskatten fr. o. m. 1984 c) en del av tilläggspensionsavgiften
            (ATP-avgiften)
          </p>
          <p>
            Det finns en yttre medelsram som begränsar de belopp fonderna
            kan förfoga över till 2 miljarder kronor 1984 och drygt 2 miljarder
            kronor innevarande år, dvs. totalt drygt 4 miljarder kronor för
            1984 och 1985 sammanlagt. Denna medelsram har praktisk betydelse
            om influtna skatter skulle överstiga medelsramen. I sammanställningen
            nedan av vad de olika skatterna kan tänkas uppgå till har vi baserat
            beräkningarna på officiella bedömningar, bl. a. från riksrevi-
            sionsverket (RRV), så långt detta varit möjligt. 1983 års tillfälliga
            vinstskatt utgick i princip med 20 96 på utdelningen för verksamhetsåret
            1983. Den väntas uppgå till ca 1 miljard kronor, se tabell 1.
            Den permanenta vinstskatten från den 1 januari 1984 uppgår till
            20 96 av vinstdelningsunderlaget som är företagets ”reala vinst”
            över ett visst fribelopp. RRV beräknade våren 1984 vinstdelningsskatten
            för 1984 till ca 1,5 miljarder kronor. Senare beräkningar utförda
            av statistiska centralbyrån (SCB) tydde på att beloppet skulle
            kunna bli mer än dubbelt så stort eller 3,5 miljarder kronor.
            I RRV:s officiella inkomstberäkning av den 13 december 1984 uppskattar
            RRV dock fortfarande vinstdelningsskatten till ca 1,5 miljarder
            kronor. Denna prognos baserar sig på en enkät till företag gjord
            i oktober 1984. Osäkerheten om detta belopp får dock anses vara
            stor. Vi har här kalkylmässigt använt ett belopp som ligger mitt
            emellan de två nämnda, eller 2,5 miljarder kronor. Beloppet betalas
            in under 1985 och 1986. Enligt reglerna kan riksförsäkringsverket
            (RFV), som kanaliserar fondskatterna till fonderna, i början av
            hösten 1985 rekvirera 70 976 av det beräknade skattebeloppet avseende
            inkomståret 1984. Resterande 30 90 kan fonderna disponera våren
            1986 (se tabell 1). 0,2 procentenheter av tilläggspensionsavgiften
            på 10 96 är den tredje finansieringskällan. Detta motsvarar 600-650
            milj. kr. 1984 och 650-700 milj. kr. 1985.
          </p>
          <pb facs="riksdagen-motions-pdf/data/198485/mot_198485__819/mot_198485__819-004.pdf"/>
          <p>
            Mot. 1984/85:819 7
          </p>
          <p>
            Löntagarfondsskatterna skulle då för åren 1984 och 1985 tillsammans
            uppgå till:
          </p>
          <p>
            1983 års vinstskatt ca 1 000 milj. kr. Permanent vinstskatt ca
            2500 ” Del av ATP-avgift ca 1300 Summa ca 4 800 milj. kr.
          </p>
          <p>
            Osäkerheten är som nämnts stor om vad vinstskatten för 1984 kommer
            att innebära. Man torde kunna räkna med att löntagarfondsskatterna
            kommer att uppgå till mellan 4,5 och 5 miljarder kronor. Här träder
            dock den begränsning in som den yttre medelsramen anger. Löntagarfonderna
            kan bara rekvirera drygt 4 miljarder kronor för 1984 och 1985
            trots att skatterna ger större belopp (APR, 27$, fjärde stycket).
            Den tillfälliga vinstskatten avsåg endast 1983. Därför behövs
            inget särskilt beslut för att avskaffa den. Den permanenta vinstskatten
            bör avskaffas fr. o. m. verksamhetsåret 1985 genom beslut i riksdagen
            nu. En pålaga på 2-3 miljarder kronor lyfts därigenom bort från
            näringslivet. Den särskilda löneskatten på 0,2 procentenheter
            bör avskaffas per den 1 januari 1986. Fondstyrelserna skall upplösas
            och de anställda sägas upp. I och med att verksamheten upphör
            den 1 januari 1986 utgör detta saklig grund för uppsägning. Förhandling
            enligt MBL 11$ kan eventuellt komma i fråga. Varsel bör lämnas
            till länsarbetsnämnden två månader i förväg. Vid uppsägning på
            grund av arbetsbrist skall vissa turordningsregler iakttas. Detta
            är dock inte aktuellt då fullständig avveckling skall ske. Företrädesrätt
            vid återanställning kommer inte att vara aktuell då verksamheten
            skall upphöra. Det har riktats skarp och berättigad kritik mot
            tillvägagångssättet när löntagarfonderna infördes. Myndigheter
            och organisationer har inte fått möjlighet att förutsättningslöst
            granska löntagarfondsförslaget. Även lagrå- det har kritiserat
            handläggningen. Regeringen har drivit igenom löntagarfon- derna
            utan att på ett tillfredsställande sätt utreda de konstitutionella
            grunderna. Vår uppfattning framgår av den avvikande meningen i
            KU 1983/84:2 y. Frågan har förts inför svensk och internationell
            domstol för att om möjligt klarlägga om löntagarfonderna är förenliga
            med svensk grundlag och internationella konventioner som vi har
            anslutit oss till. Genom att fonderna vid en icke-socialistisk
            majoritet avskaffas upphör också det förfarande som är konstitutionellt
            tveksamt: att ekonomiska tillgångar utan ersättning tas i anspråk
            för att överföra ägarmakt till de fackliga organisationerna.
          </p>
          <pb facs="riksdagen-motions-pdf/data/198485/mot_198485__819/mot_198485__819-005.pdf"/>
          <p>
            Mot. 1984/85:819 8
          </p>
          <p>
            Eventuella konsekvenser av utslag i de juridiska instanserna
            till följd av pågående mål får självfallet bäras av staten. Det
            finns tre huvudalternativ för hur tillgångarna kan hanteras:
          </p>
          <p>
            a) återbetalning till inbetalarna b) kvarstannande i ATP-systemet,
            vilket kan kombineras med en utförsäljning av aktierna C) sparstimulans
            till medborgarna
          </p>
          <p>
            Den lösning vi förordar innehåller inslag från alla tre modellerna.
          </p>
          <p>
            Återbetalning
          </p>
          <p>
            Vinstskatten för 1985 tas inte ut. Det rör sig som tidigare nämnts
            om ett belopp på 2-3 miljarder kronor. För merparten av företagen
            innebär det att de slipper göra fyllnadsinbetalningar av vinstskatt
            våren 1986. De företag som till följd av vinstskatten betalat
            in för mycket skatt under 1985 kommer att få överskjutande skatt
            1986. (Observera att 1985 års vinstskatt inte finns med i tabell
            1.) Någon vinstskatt för inkomståret 1986 kommer självfallet inte
            att uttaxeras. En återbetalning av 1984 års vinstskatt skulle
            möta stora praktiska problem. Ett stort antal företagsdeklarationer
            måste då göras om, eftersom även bolagsskatten påverkas. Man kan
            dock inte helt undgå att en del företag under 1986 (och i vissa
            fall även 1987) till följd av det utdragna taxeringsförfarandet
            måste betala fondskatter från tidigare år. Man har från olika
            håll pekat på de orimligheter som främst vinstskatten leder till.
            Genom avvecklingen begränsas detta till att avse inkomståret 1984
            (eller motsvarande verksamhetsår). Skulle företag till följd av
            orimligheter i vinstskattens konstruktion komma i stora svårigheter
            får särskilda åtgärder övervägas.
          </p>
          <p>
            Förstärkning av ATP-systemet
          </p>
          <p>
            Vi vill erinra om att det svenska ATP-systemet är ett fördelningssystem,
            dvs. ett års utgående pensioner betalas med samma års skatter
            och avgifter. AP-fonden skall kompensera för det privata sparande
            som föll bort vid ATP-systemets införande och i viss mån tjäna
            som buffert. Pensionssystemet bygger således inte på en långsiktig
            fonduppbyggnad vars avkastning får svara för utbetalningarna.
            1983 års utbetalda ATP-pensioner bestreds till 91 96 med avgifter
            och resten med ränteinkomster. Möjligheten att klara pensionsåtaganden
            beror av att näringslivet kan bära avgiftsbördan utan att detta
            får negativa konsekvenser för lönebildning och investeringar.
            Löntagarfondernas betydelse för pensionssystemet har starkt överdrivits
            av deras förespråkare. Det finns därför anledning påminna om vad
            den för
          </p>
          <pb facs="riksdagen-motions-pdf/data/198485/mot_198485__819/mot_198485__819-006.pdf"/>
          <p>
            Mot. 1984/85:819 9
          </p>
          <p>
            pensionssystemet närmast ansvariga myndigheten, riksförsäkringsverket,
            sagt i denna fråga. Verket påpekade i sitt remissyttrande att
            fonderna inte är avsedda att utgöra buffertkapital på samma sätt
            som de medel som förvaltas av de tre första AP-fondsstyrelserna.
            ”En beskrivning av löntagarfonderna som en del av ATP-systemet
            tar alltså sikte enbart på dispositionen av löntagarfonder- nas
            avkastning.” Vidare redovisades löntagarfondernas bidrag till
            pensions- utbetalningarna.
          </p>
          <p>
            ATP-pensioner i 1983 års priser samt löntagarfondernas tillskott
            i procent av pensions- beloppen
          </p>
          <p>
            År ATP-pensioner, Löntagarfondernas miljarder kronor tillskott,
            26 1990 49,5 1,0 2000 64,7 0,8 2010 84,2 0,6
          </p>
          <p>
            Källa: RFV:s remissyttrande över fondgruppens promemoria och
            placeringsutred- ningens betänkande. RFV säger vidare: ”Som synes
            är löntagarfondernas tillskott till försäk- ringens finansiering
            från början marginell och blir dessutom relativt sett allt mindre
            på längre sikt.” Andra remissinstanser har påpekat samma sak.
            1986 är det första år som inleveranserna från löntagarfonderna
            till ATP-systemet uteblir vid en avveckling. Det tillskott till
            pensionssystemets betalningsförmåga som löntagarfonderna då skulle
            ha bidragit med kan beräknas till 60-79 milj. kr. Detta bör ses
            i relation till de totala pensionsut- betalningarna som beräknas
            bli ca 45 miljarder kronor. Huvuddelen av dessa utgifter kommer
            att bestridas med de reguljära ATP-avgiftsmedlen. Den nuvarande
            regeringen har frångått tidigare praxis att fastställa ATP-avgiften
            för en längre period och har enbart fattat beslut för 1985. Ett
            nytt beslut om denna avgift måste därför under alla omständigheter
            tas inför 1986. I detta beslut får då hänsyn tas till att de ovan
            nämnda inleveranserna på 60-70 milj. kr. från löntagarfonderna
            till ATP-systemet bortfaller. Detta bortfall motsvarar en höjning
            av den reguljära ATP-avgiften om 0,2 Joo. Som redovisas i det
            följande skall löntagarfondernas tillgångar användas för att stimulera
            det frivilliga individuella sparandet i den svenska ekonomin.
            Vi räknar med att det kommer att medverka till en kraftig breddning
            av enskilda människors riskvilliga sparande. Ett antal människor
            kommer dock att välja att inte delta i det föreslagna sparandet.
            Vi har därför övervägt vad som skall ske med de medel som då ej
            kommer att tas i anspråk för sparpremier. Vårt förslag är att
            dessa resterande medel tillförs AP-fonden. Vi bedömer att det
            kan komma att handla om medel i storleksordningen 1-2 miljarder
            kronor. Om det skulle visa sig att vårt förslag till sparstimulanser
            möter ett så starkt gensvar att praktiskt taget alla medel åtgår
            för sparpremier är vi beredda att
          </p>
          <pb facs="riksdagen-motions-pdf/data/198485/mot_198485__819/mot_198485__819-007.pdf"/>
          <p>
            Mot. 1984/85:819 10
          </p>
          <p>
            föreslå att AP-fonden kompenseras på annat sätt för det i och
            för sig blygsamma medelstillskott som de kollektiva löntagarfonderna
            skulle ha givit vid en beräknad inleverans om 3 90. Avvecklingen
            av fondsystemet med dess pålagor och byråkrati kommer att vitalisera
            näringslivet. Ett starkt och vitalt näringsliv är den absolut
            viktigaste garantin för framtida pensioner.
          </p>
          <p>
            Sparstimulans
          </p>
          <p>
            Löntagarfondernas tillgångar i aktier kan antingen säljas ut
            via börsen eller fördelas bland enskilda. Nackdelen med en utförsäljning
            är att den kan komma, om det rör sig om stora belopp, att medföra
            en press nedåt på aktiekurserna, vilket kan försvåra en normal
            nyemissionsverksamhet. Om detta inträffar är beroende av hur stora
            belopp som säljs ut och i vilken takt detta sker samt vilket börsläget
            i övrigt är vid utförsäljningen. Vi vill på nytt erinra om de
            mål vi satt upp för avvecklingen. Vi anser att dessa mål bäst
            uppfylls om löntagarfondsmedlen utnyttjas för sparstimulans. Härigenom
            förstärks det enskilda sparandet, löntagarfonderna avvecklas definitivt
            och man undviker den påverkan på aktiekurserna som en utförsäljning
            av aktier skulle kunna ge. Utifrån våra principiella överväganden
            och med hänsyn till önskemålet att nå en enkel och praktisk lösning
            föreslår vi att fondtillgångarna används för en sparstimulans
            som riktas till deltagare i allemanssparandet. De tillgångar som
            står till förfogande uppgår enligt vad som tidigare sagts till
            knappt 5 miljarder kronor. För alla som är berättigade att delta
            i allemanssparandet framräknas en andel i fondtillgångarna. Storleken
            på varje andel kommer således att bestämmas genom att det belopp
            som finns disponibelt divideras med det antal individer som är
            berättigade att delta i allemanssparandet. Uppskattningsvis uppgår
            detta antal till drygt 6,5 miljoner personer. Andelarnas värde
            skulle således motsvara 700-800 kr. Var och en som är kyrkobokförd
            i landet är berättigad att ansluta sig till allemanssparandet
            fr. o. m. det år han fyller 16 år. Vårt förslag innebär att de
            som deltar med ett sparande som anges i det följande får sin andel
            i fondtillgångarna förd till ett eget allemansfondkonto. Ett antal
            personer kommer sannolikt inte att utnyttja denna möjlighet. Deras
            andelar tillfaller det egentliga ATP-systemet. Detta innebär att
            ingen får en större andel därför att andra avstår. För att få
            fondandelen överförd till det egna kontot måste en viss sparprestation
            göras. På konto inom allemanssparandet skall ett regelbundet sparande
            ske under åren 1986 och 1987. Detta skall sammantaget uppgå till
            minst 1 200 kr. och vara fördelat på minst tolv månadsinsättningar
            samt innebär att kontobehållningen vid utgången av denna period
            (exkl. värdestegring och avkastning) ökat med minst 1 200 kr.
            Det är angeläget att aktieägandet ges en så vid spridning som
            möjligt. Det
          </p>
          <pb facs="riksdagen-motions-pdf/data/198485/mot_198485__819/mot_198485__819-008.pdf"/>
          <p>
            Mot. 1984/85:819 11
          </p>
          <p>
            är också angeläget att särskilt stimulera riskkapitalbildningen.
            Detta talar för att enbart sparande på allemansfondkonto berättigar
            till sparpremien. Det är viktigt att de placeringar som löntagarfonderna
            gjort i riskkapital bibehåller denna karaktär, varför de som sparpremie
            använda fondmedlen skall överföras till allemansfondkonto. Eftersom
            sparandet skall kunna fullgöras under två år, 1986 och 1987, föreslår
            vi att kretsen av sparberättigade bestäms så att den omfattar
            alla som är kyrkobokförda i landet den 1 januari 1986 och som
            senast under 1987 fyller 16 år. Vi har här förutsatt att de tolv
            månadsinsättningarna kan ske under en tvåårsperiod. Även en kortare
            period kan tänkas. Fondmedlen delas per den 31 december 1987 i
            lika många andelar som antalet berättigade. Tillgångarnas värde
            vid denna tidpunkt ligger till grund för att bestämma varje andels
            storlek. Förmögenheten som består av aktier, statspapper och kontanter
            överförs till resp. allemansfond i proportion till antalet berättigade
            sparare i varje sådan fond. De kvarvarande delarna av löntagarfondtillgångarna
            tillfaller det egentliga ATP-systemet. Anslutningen till allemanssparandet
            under 1986 och 1987 bestämmer hur mycket som skall överföras till
            allemansfonderna vid slutet av 1987. Vid ett stort deltagande
            räcker inte de medel som löntagarfonderna rekvirerat utan får
            kompletteras med medel från fondskatterna. I motsatt fall får
            löntagar- fondstillgångarna överföras till ATP-systemet. Sparpremien
            som förs till allemansfonderna skall i första hand bestå av aktier.
          </p>
          <p>
            Interimistisk förvaltning
          </p>
          <p>
            Vårt förslag innebär att löntagarfondernas tillgångar skall skiftas
            vid utgången av 1987. Fram till dess måste en interimistisk förvaltning
            ske. Denna bör handhas av en särskild avvecklingsnämnd.
          </p>
          <p>
            Småföretagsfonden
          </p>
          <p>
            Småföretagsfonden kan ej avvecklas på samma sätt som de fem löntagar-
            fonderna. Den skall placera 100 milj. kr. som härrör från löntagarfondsskat-
            terna i aktier och skuldbrev i icke börsnoterade företag eller
            i form av lån. Dessa engagemang kan ej avvecklas utan vidare.
            De kan inte heller direkt säljas eller skiftas ut. Vi föreslår
            att den särskilda styrelsen för småföretagsfonden avskaffas och
            att tillgångarna förs till Investeringsbanken. Engagemangen kan
            då succes- sivt avvecklas eller bibehållas inom ramen för Investeringsbankens
            ordinarie verksamhet. Detsamma får gälla om löntagarfonderna har
            liknande tillgång- ar. De närmare detaljerna får utformas vid
            ett ställningstagande till Investeringsbankens framtid.
          </p>
          <pb facs="riksdagen-motions-pdf/data/198485/mot_198485__819/mot_198485__819-009.pdf"/>
          <p>
            Mot. 1984/85:819 12 I
          </p>
          <p>
            Tabell 1. Skatteinbetalningar avseende löntagarfondsmedel (milj.
            kr.)
          </p>
          <p>
            Period 1983 års Permanent 1984 års 1985 års Summa (halvår) tillfälliga
            — vinstskatt ATP-avgift ATP-avgift vinstskatt — (1) för löntagar-
            = för löntagar- fonder fonder 83 I 400 84 I 300 84 I 700 300 S:a
            84 1100 600 1700 85 I 2 000 50 350 85 I 350 S:a 84-85 1100 2 000
            650 700 4 500 86 I 500
          </p>
          <p>
            (1) Observera att löntagarfonderna hösten 1985 kan disponera
            70 96 av det av riksskatteverket i juli preliminärt beräknade
            beloppet avseende inkomståret 1984. Resterande 30 96 skulle fonderna
            kunna disponera våren 1986 enligt nuvarande bestämmelser.
          </p>
          <pb facs="riksdagen-motions-pdf/data/198485/mot_198485__819/mot_198485__819-010.pdf"/>
          <p>
            Mot. 1984/85:819 13
          </p>
          <p>
            Sammanfattning
          </p>
          <p>
            Vårt förslag innebär för inbetalarna/företagen att 1985 års vinstskatt
            aldrig kommer att utgå. Vinstskatten begränsas därmed till att
            gälla 1984. Fr. o. m. verksamhetsåret 1986 uttas ej några fondskatter.
            För det egentliga ATP-systemet innebär vårt förslag att en hämsko
            på näringslivets expansionskraft, den egentliga garantin för framtida
            pensioner, tas bort. Därutöver kommer en direkt inbetalning att
            ske genom att de som sparpremie ej utnyttjade medlen kommer att
            tillföras ATP-systemet. Vidare omvandlas fondernas tillgångar
            från kollektivt till individuellt ägande. Fondtillgångarna används
            för en stimulans till individuellt riskvilligt sparande. Härigenom
            tas ett viktigt steg i riktning mot stimulans av individuellt
            initiativ och individuell kapitalbildning.
          </p>
          <p>
            Hemställan
          </p>
          <p>
            Med hänvisning till vad som ovan anförs hemställs 1. att riksdagen
            beslutar upphäva lag om vinstdelningsskatt fr. o. m. 1986 års
            taxering, 2. att riksdagen beslutar upphäva lag om ändring i lagen
            1979:648 om procentsatser för uttag av avgift under åren 1980-1985
            till försäk- ring för tilläggspension fr. o. m. den 1 januari
            1986, 3. att riksdagen beslutar inrätta en interimistisk avvecklingsnämnd
            för förvaltning av de kollektiva löntagarfondernas tillgångar
            enligt vad som i motionen anförs, 4. att riksdagen hos regeringen
            begär förslag till sådana stimulansåt- gärder för enskilt aktiesparande
            som beskrivs i motionen.
          </p>
          <p>
            Stockholm den 18 januari 1985
          </p>
          <p>
            ULF ADELSOHN (m) THORBJÖRN FÄLLDIN (c) BENGT WESTERBERG (fp)
          </p>
        </div>
      </div>
    </body>
  </text>
</TEI>
