<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00304">
  <teiHeader>
    <fileDesc>
      <titleStmt>
        <title>Ändring i patentlagen (1967:837) m. m. (prop. 1985/86:86)</title>
        <author corresp="i-QF9w7weamuxjZGtJKPPkwp">Marianne Karlsson (c) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändring i patentlagen (1967:837) m. m. (prop. 1985/86:86)</title>
          <idno type="rdwebb">G902304</idno>
          <rs type="number">304</rs>
          <ref type="dokument_url_text">http://data.riksdagen.se/dokument/G902304/text</ref>
          <ref type="dokument_url_html">http://data.riksdagen.se/dokument/G902304</ref>
          <ref type="dokumentstatus_url_xml">http://data.riksdagen.se/dokumentstatus/G902304</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QF9w7weamuxjZGtJKPPkwp</idno>
            <name>Marianne Karlsson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MydFkypkm3xPvSN5nsvv6P" type="signed"/>
        <correspContext corresp="i-MydFkypkm3xPvSN5nsvv6P">
          <note type="signatory" corresp="i-QF9w7weamuxjZGtJKPPkwp"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__304/mot_198586__304-001.pdf"/>
      <fw xml:id="i-LZiYfjsBu616v49YL1c4pq">
        Mot. 1985/86:304
      </fw>
      <div type="motHeader" xml:id="i-4HE2qMpXFazXu3AXxX6Y1G">
        <div type="motTitle" xml:id="i-YWiauqNvv3MXAKirksfLQm"/>
        <div type="motSubmissionInfo" xml:id="i-Nx2f49NfLXZb4346FKLChs"/>
      </div>
      <div type="motBody" xml:id="i-5ozgfaE6kN7UQMaKDxKUgN">
        <div xml:id="i-EhGyCc5MQFvQmZjZ6tg8w7">
          <p xml:id="i-NeEtvgNQZwS5joGpSPAc7s">
            Motion till riksdagen 1985/86:304
          </p>
          <p xml:id="i-QWt39AZfFxgNCWqLguX47n">
            Marianne Karlsson (c) Ändring i patentlagen (1967:837) m. m.
            (prop. 1985/86:86)
          </p>
          <p xml:id="i-CZeHnA1gRk2gogWnsow9M1">
            Den föreslagna lagstiftningen är på många sätt utmärkt och tillfredsställer
            många av de önskemål som framställts av näringslivets olika parter,
            inkl. uppfinnarna. En viktig förbättring föreligger genom ändringen
            i 61 $. Genom 1967 års reform tillkom att ogiltighet av patent
            bara kunde avgöras efter särskild talan. När bestämmelsen tillkom,
            torde man ha ansett detta stärka patentha- vares ställning i och
            med att presumtionen av giltighet blev starkare. I praktiken har
            den emellertid lett till en försvagning genom förlängning av patentprocesserna.
            Man kan åtminstone hoppas att denna långhalning nu skall kunna
            undvikas. Ett stort, oundvikligt problem när det gäller patent
            är att det händer att de måste anses vara ogiltiga, därför att
            det patenterade i själva verket var känt eller nästan känt. Helt
            ytligt sett skulle man kunna klandra patentverket för detta. Där
            bedrar man sig emellertid. Uppgiften att göra en fullständig granskning
            är nämligen en omöjlig uppgift. Problemet ligger snarare i begreppet
            ”känt”. Det händer t. ex. att kunskap glöms bort, så att enda
            spåret därav är en 50 år gammal tryckt skrift, som inte längre
            är i levande mans minne. En sådan skrift kan komma fram i en patentprocess
            beroende på att en part lägger ned 100 000 kr. eller mera på att
            sända folk till att arkivforska. Man kan väl i och för sig ha
            olika mening om det riktiga i att beröva folk deras patent av
            en sådan anledning, men saken har ju ytterligare konsekvenser.
            Jag tänker på utformningen av den föreslagna 57 a $ i propositionen.
            En patenthavare skall enligt förslaget ställa säkerhet för skada,
            om han vill ha ett interimistiskt beslut. Skadeståndsskyldighet
            anses nämligen föreligga om det blir fel, och detta oberoende
            av vårdslöshet (s. 42i prop.). En patenthavare, som vill få sitt
            patent respekterat, kan alltså dömas till skadestånd om patentet
            döms ogiltigt, trots att ingen kunde veta det i förväg. Med hänsyn
            till att patenthavaren till stora kostnader och genom ett offentligt
            myndighets- förfarande fått sin patenträtt, förefaller detta klart
            oskäligt. Man kan rent av fråga sig om någon klok patenthavare,
            som inte är så utfattig att han befrias från att ställa säkerhet,
            kan ge sig på att begära ett förbud. Ett patent är beviljat genom
            myndighetsbeslut och bär presumtion av giltighet. Tanken att någon
            skulle ha rätt att göra intrång på grund av att patentet kan vara
            ogiltigt är då egendomlig. Ingen slipper parkeringsböter även
            om han kan visa att ett parkeringsförbud är olämpligt och aldrig
            utfärdas. Denna min tanke är varken ny eller originell utan har
            av lagrådet
          </p>
          <pb facs="riksdagen-motions-pdf/data/198586/mot_198586__304/mot_198586__304-002.pdf"/>
          <p xml:id="i-Vn9x6mLqYjxbPchTw3NLwZ">
            diskuterats (prop. 1966:40, s. 350 ff.). Två justitieråd förklarade
            därvid att resning i patentmål på grund av ogiltighet ej är möjlig,
            i det att ett patents ogiltigförklaring ej har så starkt tillbakaverkande
            kraft. Den föreslagna lagstiftningen skulle innebära just en tillbakaverkande
            kraft av oskäligt slag. Patentet innebär ett lagligt förbud, och
            det kan inte vara riktigt att den som hävdar detta förbud skall
            kunna bli skadestånds- skyldig. Lagstiftningen härvidlag borde
            vara densamma som gäller, när det gäller t.ex. vräkningar. I proposition
            1980/81:88 uttalas på s. 35-36 att man i handräckningsmål ej behöver
            ställa säkerhet, eftersom förfarandet flyttats till domstol. Frågan
            om interimistiska åtgärder i patentmål handläggs också i domstol.
            Med hänsyn till att handräckning kan beviljas i fråga om patentin-
            trång i ett åtskilligt mera komprimerat förfarande, utan att säkerhet
            behöver ställas, finns ingen anledning att begära säkerhet i ett
            vanligt patentmål, om interimistiskt beslut begärs. Rättssäkerheten
            är då väl hävdad i alla fall.
          </p>
          <p xml:id="i-7duatL4ZxVrF7s97MhBy7F">
            Hemställan
          </p>
          <p xml:id="i-CGirKcVy4ZECyV9EE2uL5H">
            Med hänvisning till vad som ovan anförts hemställs att riksdagen
            beslutar att tredje stycket av 57 a $ i propositionens förslag
            skall utgå.
          </p>
          <p xml:id="i-JquXrGzHZwgf9voD7qMZ4h" type="date">
            Stockholm den 18 februari 1986
          </p>
          <p xml:id="i-GSj88hCeohDyYMfeqhLBgG">
            Marianne Karlsson (c)
          </p>
        </div>
      </div>
    </body>
  </text>
</TEI>
