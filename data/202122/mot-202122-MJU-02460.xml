<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-02460">
  <teiHeader>
    <fileDesc>
      <titleStmt>
        <title>Kulturarv och miljöer i fädernas bygder</title>
        <author corresp="i-VCBwijV18pWsvC1p2xZJJm">av Runar Filper m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2460 av Runar Filper m.fl. (SD)</title>
          <idno type="rdwebb">H9022460</idno>
          <rs type="number">2460</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H9022460/text</ref>
          <ref type="dokument_url_html">http://data.riksdagen.se/dokument/H9022460</ref>
          <ref type="dokumentstatus_url_xml">http://data.riksdagen.se/dokumentstatus/H9022460</ref>
          <ref type="docx">http://data.riksdagen.se/fil/7FAA40BC-885F-4B83-930A-9BC1347B6A7F</ref>
          <ref type="pdf">http://data.riksdagen.se/fil/EBCBA18F-E7F5-4CA3-A8C2-6F38BB05D721</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5ZFvYGqAt58ARxiYtJEYLV</idno>
            <name>Staffan Eklöf</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-4rFo5seKWQkpWzvXDuyLwP</idno>
            <name>Yasmine Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FTzDdMz7vxwkrMMTffo1XM" type="signed"/>
        <correspContext corresp="i-FTzDdMz7vxwkrMMTffo1XM">
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-5ZFvYGqAt58ARxiYtJEYLV"/>
          <note type="signatory" corresp="i-4rFo5seKWQkpWzvXDuyLwP"/>
          <note type="signatory" corresp="i-TFG2PW7ay7mUZBy2GoJDbV"/>
        </correspContext>
        <correspAction xml:id="i-LkNpt9i7sDjm3FwHsom1f9" type="submitted">
          <date when="2021-10-01"/>
          <time when="18:37:05"/>
        </correspAction>
        <correspAction xml:id="i-AtCstd8bWf1haLGaXjPdkU" type="reviewed">
          <date when="2021-10-01"/>
          <time when="20:13:13"/>
        </correspAction>
        <correspAction xml:id="i-R2kwWysanivxQf2mgaZms9" type="referred">
          <date when="2021-10-14"/>
        </correspAction>
        <correspAction xml:id="i-Q4sTNYnGGMm6fVx6AZrTRR" type="assigned">
          <date when="2022-10-05"/>
          <time when="11:45:07"/>
        </correspAction>
        <correspContext corresp="i-Q4sTNYnGGMm6fVx6AZrTRR">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-MtnK1UgzahfTbHaDhoUg5a" type="behandlas_i"/>
        <correspContext corresp="i-MtnK1UgzahfTbHaDhoUg5a">
          <ref type="uppgift">2021/22:MJU14</ref>
          <ref type="ref_dok_id">H901MJU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU14</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-C9YtdVgxUtMU8c5F7yLbAP" type="behandlas_i"/>
        <correspContext corresp="i-C9YtdVgxUtMU8c5F7yLbAP">
          <ref type="uppgift">2021/22:MJU20</ref>
          <ref type="ref_dok_id">H901MJU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU20</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UMzULpZTsfSNY6isXKZZCL" type="behandlas_i"/>
        <correspContext corresp="i-UMzULpZTsfSNY6isXKZZCL">
          <ref type="uppgift">2021/22:MJU22</ref>
          <ref type="ref_dok_id">H901MJU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU22</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-eMAzziCZ8a2XvC7GkqDkd" type="behandlas_i"/>
        <correspContext corresp="i-eMAzziCZ8a2XvC7GkqDkd">
          <ref type="uppgift">2021/22:MJU21</ref>
          <ref type="ref_dok_id">H901MJU21</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU21</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AbMGpbwqunyUZyqu2rqHNo" type="behandlas_i"/>
        <correspContext corresp="i-AbMGpbwqunyUZyqu2rqHNo">
          <ref type="uppgift">2021/22:KrU6</ref>
          <ref type="ref_dok_id">H901KrU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU6</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WhfH7UWFu3mZUf2H5FxVMp" type="behandlas_i"/>
        <correspContext corresp="i-WhfH7UWFu3mZUf2H5FxVMp">
          <ref type="uppgift">2021/22:MJU23</ref>
          <ref type="ref_dok_id">H901MJU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU23</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:2460 av Runar Filper m.fl. (SD)
          Kulturarv och miljöer i fädernas bygder
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-YFiupYhtwHyRHNmKE4m4Q5">
            Förslag till riksdagsbeslut
          </head>
          <list style="ol">
            <item xml:id="i-Uw8PS5wFK7RL3hFY5H4BtN">
              Riksdagen ställer sig bakom det som anförs i motionen om att
              Jordbruksverket tillsammans med andra myndigheter, i högre grad
              än i dag, bör verka för att bevara och utveckla hag- och betesmarkerna
              och tillkännager detta för regeringen.
            </item>
            <item xml:id="i-7HD49j5LuXbNm9bjG8RXCr">
              Riksdagen ställer sig bakom det som anförs i motionen om att
              arbeta för att bevara och utveckla odlingen av de gamla lantsorterna
              och tillkännager detta för regeringen.
            </item>
            <item xml:id="i-EPsjX9LYUvru2ULbsCUhA3">
              Riksdagen ställer sig bakom det som anförs i motionen om att
              arbeta för att bevara och utveckla de hotade svenska lantraserna
              och tillkännager detta för regeringen.
            </item>
            <item xml:id="i-TiVCEGyHsfSVe7Vca1kW1D">
              Riksdagen ställer sig bakom det som anförs i motionen om att
              verka för ett livskraftigt och levande fäbodjordbruk och tillkännager
              detta för regeringen.
            </item>
            <item xml:id="i-227SWNfbjyHNoh5Yx8Fdye">
              Riksdagen ställer sig bakom det som anförs i motionen om att
              tillföra ytterligare incitament och resurser för att stärka arbetet
              med restaurering av natur- och kulturmiljöer i odlingslandskapet
              och tillkännager detta för regeringen.
            </item>
            <item xml:id="i-7biyDBGhKKJN3HAbJAtUSC">
              Riksdagen ställer sig bakom det som anförs i motionen om ett
              särskilt riktat stöd för bevarande av överloppsbyggnader och tillkännager
              detta för regeringen.
            </item>
            <item xml:id="i-L7CQHAUQUSGe26NZ1mXZtG">
              Riksdagen ställer sig bakom det som anförs i motionen om att
              regeringen genom berörda länsstyrelser bör verka för att skydda
              de sammanhängande skogsfinska bosättnings- och odlingsmiljöerna
              som har svagt eller inget skydd och tillkännager detta för regeringen.
            </item>
            <item xml:id="i-CGGXhXcKXrGx86AqdJGELK">
              Riksdagen ställer sig bakom det som anförs i motionen om det
              skogsfinska kulturlandskapet, finnskogen med dess finngårdar i
              Värmlands län, på Unescos världsarvslista och tillkännager detta
              för regeringen.
            </item>
            <item xml:id="i-2EVYPC9qCcUXXsLpLuHY4h">
              Riksdagen ställer sig bakom det som anförs i motionen om skyddad
              beteckning för svenska livsmedel och jordbruksprodukter och tillkännager
              detta för regeringen.
            </item>
            <item xml:id="i-MkzkXVW4LRspf5RNSryvvJ">
              Riksdagen ställer sig bakom det som anförs i motionen om att
              vattendirektivet och dess förslag till åtgärder måste präglas
              av kostnadseffektivitet och en balans mellan god vattenmiljö och
              ett hållbart, konkurrenskraftigt jord- och skogsbruk samt bevarande
              av kulturarv och tillkännager detta för regeringen.
            </item>
            <item xml:id="i-BqzhueRA7uNwGFeECi4bRr">
              Riksdagen ställer sig bakom det som anförs i motionen om att
              systemet för avgörande av åtgärder under vattendirektivet måste
              revideras och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-4PYdv1qNk7vKgyCBoWocYf" type="h1">
            Hag- och betesmarker
          </head>
          <p xml:id="i-EpQsE9qp4E6qGhUzqRmhZi">
            Under det senaste decenniet har nästan en femtedel av Sveriges
            hag- och betesmarker försvunnit. Traditionellt betraktades ängen
            som åkerns moder, och foder till kreatur och gödsel till åkrarna
            hade sitt ursprung i de enorma arealer ängar och våtmarker som
            användes för slåtter och bete. Ända sedan mitten av 1800-talet
            har ängsmarker och de naturliga betesmarkerna kontinuerligt minskat
            i det svenska odlingslandskapet och i dag återstår endast en bråkdel
            av de fornstora arealerna. I biologiskt hänseende är dessa hag-
            och betesmarker några av de mest värdefulla och intressanta naturtyper
            vi har i Sverige. Det handlar dessutom om att bevara ett vackert
            öppet landskap, med goda förutsätt­ningar för livsmedelsproduktion,
            sysselsättning, boendemiljöer, turism, rekreation och artrikedom.
          </p>
          <p xml:id="i-KXAdnQ7zAbMFPnRYNcpvB6">
            Jordbruksverket bör tillsammans med andra myndigheter, i högre
            grad än idag, verka för att bevara och utveckla hag- och betesmarkerna.
          </p>
          <head xml:id="i-KN3U23HzFY1mWy9ZKQVJRt" type="h1">
            Gamla lantsorter
          </head>
          <p xml:id="i-WpCqCYKmCGFT1P7KHSQzhG">
            Med lantsorter avses sorter av nyttoväxter som odlades redan
            innan den vetenskapliga växtförädlingen vann insteg. Gemensamt
            för alla lantsorter är att de under lång tid har anpassat sig
            till förhållandena på den plats där de odlats och utvecklats.
            Äldre sorter uppvisar stora genetiska skillnader och ger nya möjligheter
            i växtföljden. Lantsorterna skiljer sig från moderna sorter i
            odlingsegenskaper, till exempel genom lägre närings-behov, längre
            strå och mer utvecklade rotsystem, – egenskaper som till exempel
            passar väl för ekologisk odling. Även kärnans näringssammansättning
            och innehåll av spår­ämnen är i regel högre i de äldre sorterna.
            Det kan konstateras att äldre lantsorter inte enbart är ett kulturarv
            utan också en viktig del i arbetet för att bevara den biologiska
            mångfalden. Insatserna för att bevara och utveckla de gamla lantsorterna
            ska fortsätta att intensifieras.
          </p>
          <head xml:id="i-S51syZr1opiRjCjtuEKUJ7" type="h1">
            Lantraserna
          </head>
          <p xml:id="i-U365Q7x9sQwnZiQWKLJ4Kb">
            De svenska lantraserna har långa anor i Sverige och är levande
            bärare av vår kultur­historia. Dessutom har många lantraser unika
            egenskaper som är värda att bevara.
          </p>
          <p xml:id="i-2FdwuhLJQ3Y5MBdFfzEAqD">
            Lantrasföreningarna utför i dag ett stort arbete med att bevara
            lantraserna genom att upprätthålla genbanker, rekrytering och
            information. I genbanken utvecklas och bevaras rasernas mest ursprungliga
            och oförändrade delar. Utmärkande för en lantras är därför anpassningen
            till den lokala miljön – förmågan att överleva och producera.
          </p>
          <p xml:id="i-VXK3q1zGD17H7yEQjPuccZ">
            Lantrasernas existens hotades när vi gick från ett småskaligt
            och självhushållande jordbruk till ett mer specialiserat och industrialiserat
            jordbruk. De äldre husdjuren, som var anpassade till de lokala
            förhållandena, var inte tillräckligt effektiva i det storskaliga
            och mer produktionsinriktade jordbruket. Flera svenska lantraser
            har sedan dess helt försvunnit eller blivit uppblandade med andra
            raser. Insatserna för att bevara och utveckla de utrotningshotade
            svenska lantraserna ska intensifieras.
          </p>
          <head xml:id="i-UcM2t2N3HVQ1JKFnvoM9wU" type="h1">
            Fäbodbruk
          </head>
          <p xml:id="i-6BcYkXNcR2grJa7pGPBSQu">
            Fäbodbruk innebär att djur vallas på sommarbete under traditionella
            former. Denna driftstradition har gett upphov till unika kulturyttringar
            i form av matlagning, musik och traditioner som i just sin form
            bara finns i Sverige.
          </p>
          <p xml:id="i-TQzqpqwPD1W1cAcDpzNMSM">
            Det svenska fäbodbruket är och har alltid varit ett komplement
            till ett småskaligt gårdsbruk i skogs- eller fjällbygd, där inägomarken
            skulle producera livsmedel och/eller vinterfoder och inte räckte
            till för att föda kreaturen året runt.
          </p>
          <p xml:id="i-L6pvPkZm6sfo4zpbawBurs">
            Det går inte att till fullo beräkna den förlust som skulle åsamkas
            Sverige om denna bruksform tilläts försvinna. Vår historiska identitet
            är synonym med ett aktivt fäbod­bruk. Besöksnäringen skulle förlora
            både nationellt och internationellt intresse om vi förlorar detta
            ännu levande kulturarv.
          </p>
          <p xml:id="i-57hwndx9AffasQP3bbBVVM">
            Regeringen ska i högre grad verka för ett livskraftigt och levande
            fäbodjordbruk.
          </p>
          <head xml:id="i-GgfNUi8t6kXcBqDxGiooc8" type="h1">
            Restaureringsstöd för insatser i odlingslandskapet
          </head>
          <p xml:id="i-B2VsorR1ywxih4vNx22hZs">
            Marker som växer igen och byggnader som förfaller kan restaureras
            och vårdas lång-siktigt. Betesdjur kan släppas på marker där de
            gör mest natur- och kulturvårdsnytta. Artrika vägkanter och slåtterängar
            gynnas av slåtter och skörd. I ett öppet och aktivt brukat landskap
            med välbevarade lador, betande djur och synliga vattenspeglar
            trivs såväl vilda djur och växter som människor och deras boskap.
            Ersättningar till jord­brukare för skötsel av natur- och kulturmiljöer
            ger kostnadseffektiv miljönytta.
          </p>
          <p xml:id="i-CAUWi7TvRmcz3KqFbsoXBs">
            Från både Jordbruksverket, Skogsstyrelsen samt Riksantikvarieämbetet
            finns olika stödformer att söka för att restaurera och underhålla
            diverse kulturmiljöer. Genom Landsbygdsprogrammet finns möjlighet
            att ansöka om ersättning för restaurering av kultur- och landskapsvårdande
            objekt i odlingslandskapet – miljöersättningar såsom restaurering
            av betesmarker och slåtterängar. Samtliga stödformer är positiva
            insatser för ett bevarat odlingslandskap, men inte tillräckligt.
            Möjligheterna att tillföra ytter­ligare incitament och resurser
            för att stärka arbetet med restaurering av natur- och kulturmiljöer
            i odlingslandskapet behöver ses över.
          </p>
          <head xml:id="i-S9bf1x7TuqzTMkUS3JWWWc" type="h1">
            Stöd för bevarande av överloppsbyggnader i det svenska kulturlandskapet
          </head>
          <p xml:id="i-WTeApthwTsEqVNewHG9UmC">
            Det Sverige som många förknippar med de rödmålade stugornas och
            ladugårdarnas landskap – det Sverige som så många målande beskriver
            när de med stolthet berättar om hur hembygden och dess bebyggelse
            ser ut – den landskapsbilden är kanske borta inom några decennier,
            när alla dessa landsbygdens ladugårdar och lador förfallit, rivits
            eller ändrat utseende och färg.
          </p>
          <p xml:id="i-5nvg45FbLJKy42a5ArUix3">
            Den faluröda färgen och rödmyllan gjorde sitt intåg på svensk
            landsbygd och finsk kustbygd under 1800-talets början, då husen
            på landsbygden började panelas och röd-färgas. Alltsedan dess
            har det svenska kulturlandskapet alltmer präglats av rödmålade
            gårdar, som blivit en del av det svenska kulturarvet.
          </p>
          <p xml:id="i-X2tbTBh5GZCGBHRAZnWHkA">
            Det ligger något värdefullt i byarnas utseende och färg genom
            de gamla ladu­gårdarnas och ladornas närvaro. Utan dem vore nyanserna
            och skönheten inte lika bländande i det svenska kultur- och odlingslandskapet.
            Det skulle inte kännas fullt så upplevelserikt att beskåda ett
            vackert landskap som förfulas genom nyare plåt- och industriliknande
            ladugårdar och uthus.
          </p>
          <head xml:id="i-LVaS6BZyoJ5sqALKSkfb3F" type="h1">
            Skydda det skogsfinska kultur- och odlingslandskapet
          </head>
          <p xml:id="i-Q6cBTRdt7YeDvhjV8crKCa">
            Okänt för många svenskar idag är gångna tiders finländska arv
            och dess påverkan på vårt kultur- och odlingslandskap. I ett flertal
            av de svenska landskapen finns samman­hängande skogsbygder som
            starkt präglats av den gamla finska kulturen, vilket gårds­namn,
            byggnadsstil och lägesnamn vittnar om. Inte minst de få kvarvarande
            odlings­marker som bröts på 1600-talet genom att skog höggs ned
            och svedjebruk förvandlade markerna till odlings- och betesmark
            är värda att bevara.
          </p>
          <p xml:id="i-QD9MvEeGUkGdVpREZSQVh6">
            Dessa miljöer är unika, och inte ens i Finland finns bevarade
            rökstugor på ursprung­lig plats, så som det finns på båda sidor
            av gränsen mellan Värmland och Hedmark i Norge. Huvudsakliga finnbosättningar
            och finnmarker finns också Dalarna, Gävleborg och i delar av Västernorrlands
            län. Dessa områden är redan i flera fall naturreservat som förvaltas
            för att bevara byggnadsbestånd, slåtterängar samt växt- och djurliv
            och för att bruka dess inägomarker genom årlig hävd. Regeringen
            ska genom berörda länsstyrelser verka för att skydda de sammanhängande
            skogsfinska bosättnings- och odlingsmiljöerna som har svagt eller
            inget skydd, och även ta initiativ till att föra fram ett nytt
            världsarv, – Finnskogen med dess finngårdar i Värmlands län. Ett
            projekt för att förverkliga detta är i startgroparna och initierat
            av ett antal länsaktörer, men vi vill ge regeringen till­känna
            att frågan är av stor regional vikt och att regeringen därför
            bör verka för dess genomförande.
          </p>
          <head xml:id="i-8xmyoM4CeVUMNKSNLcm75U" type="h1">
            Skydd för svenska matprodukter
          </head>
          <p xml:id="i-YQASQmjhvVqF9sK48taLQG">
            Matprodukter och livsmedel har alltid producerats på landsbygden,
            och det svenska jordbruket har därigenom fört vidare en viktig
            del av vårt kulturarv. Svenska mat- och hantverkstraditioner,
            som är sprungna ur det gamla bondesamhället, riskerar att för­glömmas
            och förändras i rask takt i dagens nydanande samhälle. Nedärvd
            kunskap om så vardagliga och naturliga sysslor som att sylta och
            safta, salta, röka och torka är på väg att försvinna. Blodmat
            av olika slag var vanligare förr, när man var noga med att ta
            till vara allt ätbart på slaktdjur. Det kunde vara svartsoppa,
            blodkorv, blodpalt, paltbröd m.m. Det kan handla om brödbak och
            gamla mjölkrätter. Att ta tillvara på allt det som var självklart
            under självhushållningens tid, är inte lika vanligt förekommande
            i dag. Här har vi en målsättning om att bevara det arv som annars
            riskerar att gå förlorat.
          </p>
          <p xml:id="i-FBqC57mSxUFK2RZKLAJc24">
            Sedan 1992 har ansökan kunnat göras hos EU om skyddad beteckning
            för livsmedel och jordbruksprodukter. Det finns en ursprungsbeteckning
            (SUB) där endast få svenska produkter upptas, Kalixlöjrom och
            Upplandskubb. Det finns också en geografisk beteckning (SGB) där
            bruna bönor från Öland, Sveciaost, Hånnlamb (kött från gutefår),
            skånsk spettekaka, svensk vodka, svensk punsch, svensk akvavit
            och nu senast värm­ländskt skrädmjöl upptas. Gemensamt för de
            båda beteckningarna är att det ska finnas en geografisk och historisk
            koppling till ett avgränsat område. Det finns många skydds­värda
            anrättningar, både bland de ovan nämnda och andra oräkneliga exempel,
            som bör hamna under samma kategori som de ovan uppräknade. Varje
            landsdel har sina egna landskapsrätter och bär på egna mattraditioner
            med sin egen historia. Med ovanstående i beaktande vill Sverigedemokraterna
            att regeringen verkar för att Sverige hos EU ansöker om att fler
            svenska livsmedel och jordbruksprodukter får skyddad beteckning.
          </p>
          <head xml:id="i-Cxp1Q9bEZsaMzgPQU2Y32Q" type="h1">
            Kulturarvet hotas av vattendirektivet
          </head>
          <p xml:id="i-5Q8P6bEpfqaeRXyeakyCy7">
            EU:s ramdirektiv för vatten, det så kallade Vattendirektivet,
            syftar till att förbättra vattenkvaliteten i unionens medlemsstater
            på ett liknande sätt. Trots det har Sverige valt en egen modell,
            där direktivets alla olika mål och krav har fått status som miljökvalitets­normer.
            Dessa är svårare att väga mot andra värden vid målkonflikter.
            Myndigheter kritiserar också det svenska systemet för att vara
            alltför komplext och att det försvårar politiska avvägningar.
            Utrymmet för involvering av lokala aktörer och anpassning till
            lokal kännedom fungerar inte heller tillfredsställande. Jämför
            man tillämpningen ser man dessutom att Sverige i mycket mindre
            utsträckning har använt de möjligheter till undantag som finns
            i direktivet. De områden som särskilt skiljer ut sig är undantag
            för jordbruket och för viktiga kulturvärden. Dessa har knappt
            alls använts i Sverige, i motsats till hur man har gjort i andra
            medlemsstater. Att göra åtgärder för att förbättra vattenkvaliteten
            är i grunden positivt, men som i allt seriöst beslutsfattande
            måste man kunna väga olika samhällsvärden mot varandra.
          </p>
          <p xml:id="i-35oaykFdtrjvzK3WQ5QKwR">
            Riksantikvarieämbetet anser att dagens tillämpning av vattendirektivet
            utgör ett stort hot mot kulturarvet. Sverigedemokraterna anser
            att åtgärdsprogrammens förslag till åtgärder ska präglas av kostnadseffektivitet
            och en balans mellan god vattenmiljö och ett hållbart och konkurrenskraftigt
            svenskt jord- och skogsbruk, samt bevarande av kulturarvet. Systemet
            för avgörande av åtgärder under Vattendirektivet måste också revideras
            med syfte att förbättra möjligheterna till politiska avvägningar
            mellan olika värden och att bättre möjliggöra för lokala aktörer
            att påverka lokala beslut.
          </p>
        </div>
        <div type="motSignatures">
          <list>
            <item xml:id="i-M3HJsHC3TyTYuV3oYEPpWa">
              Runar Filper (SD)
            </item>
            <item xml:id="i-XVN6Zns3mZoeN9B5YRWTBz">
              Martin Kinnunen (SD)
            </item>
            <item xml:id="i-3nxgL36S8fdd61DrtmyVXc">
              Staffan Eklöf (SD)
            </item>
            <item xml:id="i-Lu4fkfqoDYqyaGbkwEHDYr">
              Yasmine Eriksson (SD)
            </item>
            <item xml:id="i-Q1wY3icmbh9oX5x2naz1J5">
              Mats Nordberg (SD)
            </item>
          </list>
        </div>
      </div>
    </body>
  </text>
</TEI>
