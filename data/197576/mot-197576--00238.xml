<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--00238">
  <teiHeader>
    <fileDesc>
      <titleStmt>
        <title>om återanvändning av avfallsprodukter</title>
        <author>av herr Börjesson i Falköping </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om återanvändning av avfallsprodukter</title>
          <idno type="rdwebb">FZ02238</idno>
          <rs type="number">238</rs>
          <ref type="dokument_url_text">http://data.riksdagen.se/dokument/FZ02238/text</ref>
          <ref type="dokument_url_html">http://data.riksdagen.se/dokument/FZ02238</ref>
          <ref type="dokumentstatus_url_xml">http://data.riksdagen.se/dokumentstatus/FZ02238</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Af27F1xYCu7PKfDmUgU7Xb</idno>
            <name>BENGT BÖRJESSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CNuLYXvLddHdp7JXAHRfd6" type="signed"/>
        <correspContext corresp="i-CNuLYXvLddHdp7JXAHRfd6">
          <note type="signatory" corresp="i-Af27F1xYCu7PKfDmUgU7Xb"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__238/mot_197576__238-001.pdf"/>
      <fw xml:id="i-CKXbJLNCKFXYc4xXJFHuJX">
        Motion 1975/76: 238
      </fw>
      <div type="motHeader" xml:id="i-GBeMgxFPVsQARhcHwLUkGi">
        <div type="motTitle" xml:id="i-N1FG67yRHA6H6HQ34JhdfA"/>
        <div type="motSubmissionInfo" xml:id="i-M9x5dydRV8jnrrHhvPtEYW"/>
      </div>
      <div type="motBody" xml:id="i-37VTqRfeB6as6pg2aLdrqe">
        <div xml:id="i-5Pz7LVNWxRiHFPW5uc1B7N">
          <p xml:id="i-URzr4mmYJ8p5169S1U75Ff">
            av herr Börjesson i Falköping om återanvändning av avfallsprodukter
          </p>
          <p xml:id="i-2G3iTLKoycm68H2yRtZKAr">
            I den allmänna debatten har frågan om slöseriet i vårt välfärdssamhälle
            alltmer kommit i blickpunkten. Våra naturresurser är inte outtömliga.
            Man har kommit till insikt om att vi förr eller senare kommer
            att ställas inför det faktum att en allvarlig bristsituation föreligger
            eller i sämsta fall att resurserna helt enkelt tar slut. Särskilt
            med hänsyn till de svältande i världen bör det framstå som en
            plikt och skyldighet att iaktta sparsamhet med de naturresurser
            som vårt land förfogar över. Otvivelaktigt har ”köp och släng”-mentaliteten
            blivit alltför dominerande i vårt levnadsmönster. Stundom kan
            det visserligen för en enskild med- borgare synas föga ekonomiskt
            att ta till vara förbruknings- och kapitalvaror för eventuell
            reparation, lagning och därmed återanvändning, men sett ur ett
            vidare samhällsekonomiskt perspektiv är det förkastligt att underlåta
            detta. Ett positivt inslag i den livliga debatten om våra naturresurser
            har varit att människor engagerats i dessa problem på ett helt
            annat sätt än för bara några år sedan. Särskilt gäller det ungdomen.
            Både i fråga om vår solidaritet med u-länderna och för vår egen
            framtid har den unga kanske mer än den äldre generationen aktivt
            försökt att påverka opinionen för sparsamhet med våra tillgångar.
            Det är glädjande i och för sig, men vad jag efterlyser är information
            på bred front som bekostas av samhället, information som skulle
            omfatta alla de områden där det enligt min uppfattning verkligen
            skulle gå att spara på naturresurserna. En sådan samhällelig information
            har visat sig effektiv när det t. ex. gällt energisparande, även
            om det också på detta område finns en hel del ytterligare att
            göra. Den ”köp och släng”-mentalitet som utan tvekan präglar vårt
            beteende har framför allt kommit till uttryck genom alla de engångsförpackningar
            som invaderat marknaden. Vi har genom dessa invaggats i tron att
            det bara är att köpa och slänga. För oss konsumenter är detta
            naturligtvis ett bekvämt och praktiskt sätt att bli av med varor,
            som vi inte längre har någon nytta av. Engångsförpackningarnas
            vara eller inte vara har diskuterats i olika sam- manhang, inte
            minst på grund av de kostnader de medför. I vissa fall är förpackningarna
            t. o. m. dyrare än innehållet. Det torde emellertid vara obe-
            stridligt att engångsförpackningar är att föredra både från praktisk
            och hy- gienisk synpunkt. Vad man emellertid bör inrikta sig på
            är att också andra förpackningsformer utarbetas som dels ställer
            sig billigare än dagens en-
          </p>
          <pb facs="riksdagen-motions-pdf/data/197576/mot_197576__238/mot_197576__238-002.pdf"/>
          <fw xml:id="i-MSohNXK63oqAAdU7Ae9XiL">
            Mot. 1975/76:238 5
          </fw>
          <p xml:id="i-EcWEo3pMbhYDUgBugwMoa6">
            gångsförpackningar, dels kan återanvändas. Den centrala frågan
            på detta område måste bli hur länge våra samhälls- resurser kan
            tillåta ett slöseri av det format som nu förekommer. För att illustrera
            slöseriet kan nämnas att det i vårt land förbrukas årligen över
            1400 milj. mjölkförpackningar och mer än 330 milj. ölburkar. Såväl
            mjölk- förpackningarna som ölburkarna används en gång och måste
            tas om hand av kommunens renhållning med stora kostnader för det
            allmänna som följd. Det finns även i dag möjligheter att utnyttja
            returflaskor, i fråga om både öl och läskedrycker. Jag finner
            det inte sannolikt att vi också i fråga om mjölk, grädde etc.
            skall kunna återanvända till ett retursystem, som fyller alla
            anspråk på hygien. Det gäller emellertid att finna en lämplig,
            praktisk utformning för dessa mycket mer ekonomiska emballage.
            I fråga om engångsförpackningar av det slag vi i dag har bör dessa
            i möjligaste mån tas ur bruk. När det gäller att ta till vara
            avfallsprodukter kommer också hanteringen på bl. a. skogens område
            in i bilden. Man räknar med att ca 30 "» av skogs- produkterna
            inte tas till vara. Här liksom på andra områden måste större uppmärksamhet
            ägnas åt att återvinna avfallet till vettiga ändamål. Den vägledande
            principen bör vara att slutavfall över huvud taget inte skall
            få existera — allt avfall bör göras till råvara. Detta kan internt
            ske inom industrin, externt i form av sophantering. Från samhällsekonomisk
            synpunkt vore det av synnerligen stor vikt om representanter för
            näringsliv och konsumenter kunde gemensamt överlägga om hur våra
            resurser på bästa sätt kunde tillvaratas. Det synes uppenbart
            att samhället måste bidra till att avfallsprodukterna kan omhändertas
            så att de kommer till återanvändning. Med stöd av vad ovan anförts
            hemställes att riksdagen hos regeringen anhåller om sådana tilläggsdirektiv
            till berörda arbetande utredningar att åtgärder för ett bättre
            ut- nyttjande av våra naturresurser föreslås i enlighet med vad
            som anförts i motionen.
          </p>
          <p xml:id="i-8rdXrXh1UeqHJQwqL7JEtv">
            Stockholm den 13 januari 1976
          </p>
          <p xml:id="i-SdDrJgz9eNHfLK4sfy8zgr">
            BENGT BÖRJESSON (c) i Falköping
          </p>
        </div>
      </div>
    </body>
  </text>
</TEI>
