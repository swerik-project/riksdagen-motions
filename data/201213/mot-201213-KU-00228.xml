<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KU-00228">
  <teiHeader>
    <fileDesc>
      <titleStmt>
        <title>Översyn av begravningsväsendet</title>
        <author corresp="i-Q6T8pKy9pERdSQEuTcARyR i-2GE534P2Foy3WpqKPVNeW8">av Lotta Hedström och Mats Pertoft (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av begravningsväsendet</title>
          <idno type="rdwebb">H002K228</idno>
          <rs type="number">K228</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H002K228/text</ref>
          <ref type="dokument_url_html">http://data.riksdagen.se/dokument/H002K228</ref>
          <ref type="dokumentstatus_url_xml">http://data.riksdagen.se/dokumentstatus/H002K228</ref>
          <ref type="doc">http://data.riksdagen.se/fil/4627C96E-EE6C-4036-8396-10AB4B283EA9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q6T8pKy9pERdSQEuTcARyR</idno>
            <name>Lotta Hedström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6f3ut5rgoghbRzBEbDo4Wh" type="signed"/>
        <correspContext corresp="i-6f3ut5rgoghbRzBEbDo4Wh">
          <note type="signatory" corresp="i-Q6T8pKy9pERdSQEuTcARyR"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-Re8KHY9UuakKzMMDsgMWLH" type="numbering">
          <date when="2012-10-03"/>
        </correspAction>
        <correspAction xml:id="i-KTEB6zAoA3w5RwHKAM99aC" type="submission">
          <date when="2012-10-02"/>
        </correspAction>
        <correspAction xml:id="i-Sa3wQLomoNyfYUJPbDvXTh" type="transfer">
          <date when="2012-09-27"/>
        </correspAction>
        <correspAction xml:id="i-CJuTVPg2xKEivK3jGgfBGD" type="assigned"/>
        <correspContext corresp="i-CJuTVPg2xKEivK3jGgfBGD">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VKJSHYCjav9B1bu11nwvVo" type="motHeader"/>
      <div xml:id="i-7YXrVR2kr2htvAxnKPZA76" type="motBody">
        <div xml:id="i-8UcMQhfAYkyaZ4Uu61C3vu" type="motProposal" subtype="förslag">
          <head xml:id="i-8VHo9mBrJ7fDRJ4SdpaGLP">
            Förslag till riksdagsbeslut
          </head>
          <list xml:id="i-5vSexVnbH7M3LDpysDXtxe" style="ol">
            <item xml:id="i-CAeDbVD5xTi9Zzxskg8DDf">
              Riksdagen tillkännager för regeringen som sin mening vad som
              anförs i motionen om att spridning av aska bör tillåtas i alla
              nationalparker.
            </item>
            <item xml:id="i-DfGzzsYBFkhECiCV5nbwEC">
              Riksdagen tillkännager för regeringen som sin mening vad som
              anförs i motionen om att tillstånd för delning av aska så att
              den kan strös på flera platser bör ges oavsett etnisk eller religiös
              tillhörighet.
            </item>
            <item xml:id="i-3A2yzNgaG3JB7ZW5X98JmT">
              Riksdagen tillkännager för regeringen som sin mening vad som
              anförs i motionen om att promession bör tillåtas vid sidan av
              kremering och jordbegravning.
            </item>
            <item xml:id="i-3TwkVrhiucrssMSdgeENnu">
              Riksdagen tillkännager för regeringen som sin mening vad som
              anförs i motionen om att offentliga organ i alla relevanta forum
              bör behandla alla typer av begravningsmetoder likvärdigt och ge
              olika företrädare full representation i dialoger och utredningar.
            </item>
            <item xml:id="i-UhJfXyz9BTXThhJvt1BSih">
              Riksdagen tillkännager för regeringen som sin mening vad som
              anförs i motionen om att förbjuda formalin i behandlingen av döda
              kroppar.
            </item>
          </list>
        </div>
        <div xml:id="i-AQivCpCV1f4ktogzwN4ddH" type="motContent">
          <head xml:id="i-XboyXm9cBByaqRjQg9hgBK" type="h1">
            Bakgrund
          </head>
          <p xml:id="i-SejQ92tdbM8e232rM3YEMY">
            Varje kultur i mänsklighetens historia har haft sina seder och
            föreställningar runt döden och många olika metoder och praktiker
            för hur man handskats med den döda kroppen har förekommit under
            årtusendenas lopp. Tro och föreställning om livet och tillvarons
            natur speglas på ett konkret och drastiskt sätt i just döden!
          </p>
          <p xml:id="i-41UJRJxKDUZdxjVAWY98Dv">
            Om man kommer till en annan snarlik värld kan det vara bra att
            ha med sig viktiga föremål. Om man uppgår i ett formlöst Nirvana
            kan man lika gärna bränna bort all materia. Är det tänkt att man
            ska uppstå på salighetens dag gäller det att ha en så intakt kropp
            som möjligt etc. Menar man slutligen att det finns ett biologiskt
            och evolutionärt kretslopp att ta hänsyn till kan en ekologisk
            begravning börja fylla en viktig funktion.
          </p>
          <p xml:id="i-CyErPn8ahknx8dnPxGBqxg">
            Miljöpartiet menar därför att människor idag bör erbjudas en
            mycket mer långtgående valfrihet i valet av begravningsmetodik
            och ritualer.
          </p>
          <head xml:id="i-RRtDw3ppQkwZmt3g1pv7D4" type="h1">
            Traditionellt svenska metoder
          </head>
          <p xml:id="i-4GaGU6DGjnp8oUjX8arX9s">
            Kistbegravning är det traditionella bruket i vårt land och förekommer
            oftast på landsbygden. Det är en utrymmeskrävande metod där kroppen
            inte förmultnar, utan ruttnar i sin kista på grund av bristande
            syretillträde på ett alltför stort djup. Begravningsplatser på
            och invid landets 3 200 kyrkogårdar fylls sakta upp.
          </p>
          <p xml:id="i-5HtBwrvGy8BNjfhUqtN3j6">
            Efter 1920-talet kom kremeringen, eldbegängelse, allt mer i bruk.
            Idag sker de flesta bisättningar 8 av 10 stycken efter att kropparna
            kremerats. Kremering är emellertid problematisk ut miljösynpunkt.
            Stora mängder bland annat kvicksilver, dioxin samt andra miljögifter
            sprids i systemet och i krematoriernas rök. Balsamering är en
            förskönande omskrivning för att kroppen fylls av formalin för
            att någorlunda behålla formen under sin ibland månadslånga väntan
            på att brännas. Särskilt i storstäder är köerna betydande och
            balsamering utbredd. Ingen myndighet tar idag ansvar för att denna
            i övrigt bannlysta kemikalie fasas ut ur begravningshanteringen.
            Ospecificerad och icke bokförd fortsätter det dödskallemärkta
            formalinet att flöda.
          </p>
          <head xml:id="i-9yUL8M9NwUDRgQrs8C794D" type="h1">
            Spridande av aska
          </head>
          <p xml:id="i-QxEHsmkwk6bSRPohD1FfGY">
            Kremering är än så länge det stora alternativet till kistbegravning.
            Allt fler människor efterfrågar dock en friare möjlighet att låta
            sina avlidna uppgå i alltet, utan den starka platsbundenhet som
            en fast gravplats utgör. Många vill sprida askan på ett friare
            sätt än i anvisade minneslundar. Det är tillåtet att 1 000 meter
            från strand sprida aska över vatten. Ingen människa eller djurart
            kommer till skada vid askspridning och ingen förorening sker som
            är värd att tala om då spåren efter spridd aska är obefintliga.
            Eventuella olägenheter är alltså lika med noll.
          </p>
          <p xml:id="i-YBBgedbHoGNRNC7xiZfyrz">
            Trots att många ansökningar om spridning av aska i nationalparker
            kommer in till länsstyrelserna, avslås sådana önskemål regelmässigt.
            Hänvisning sker vanligen till en dom som bygger på ett yttrande
            av Svenska kyrkan. Man menar att spridning av aska, förutom i
            kyrkogårdslundar och över vatten, endast bör ske i öppna fjällvidder.
            Huvudargumenten är att platserna riskerar att bli nya, enskilda
            begravningsplatser. I de nordliga länen i Sverige ges däremot
            generellt tillstånd till spridning av aska i fjällområdena, förutsatt
            att det inte sker i närheten av vandringsleder.
          </p>
          <p xml:id="i-KLoWpTPxv8C4jpmfQWym4d">
            Merparten av Sveriges befolkning bor dock inte nära fjällen och
            i realiteten blir det enbart tillämpligt inom ett begränsat geografiskt
            område samt för ett fåtal. Det blir inte likvärdigt för alla i
            landet. Däremot finns det nationalparker från Skåne i söder till
            Lappland i norr, vilka alla erbjuder fri natur att diskret sprida
            askan i. Naturligtvis ska hänsyn tas till att inte störa allmänna
            stråk och stigar eller vara på platser där vandrare kan förväntas
            uppehålla sig.
          </p>
          <p xml:id="i-K9EjEwuS8tqXV85wSRUqXM">
            Miljöpartiet menar att staten bör göra det tillåtet att på ett
            värdigt sätt sprida aska efter avlidna i alla nationalparker.
          </p>
          <head xml:id="i-Gk8C9anknk1AyVkLThJ82U" type="h1">
            Delad aska
          </head>
          <p xml:id="i-56gaKhywLm6PUfRAYhei4s">
            En familj i Malmö önskade relativt nyligen att få dela askan
            på platser i de båda länderna efter sin avlidna dotter för gravsättning
            i Sverige och USA. Hon hade rötter i båda länderna. Men den länsassessor
            som tog det negativa beslutet, menade att lagstiftningen i dag
            inte ger utrymme för dispens och att tillstånd får bara medges
            om det finns synnerliga skäl för det.
          </p>
          <p xml:id="i-Xk8B8jqCLbceT3MgSiU1Z">
            I ett annat fall som Regeringsrätten prövade 2006 avslogs en
            ansökan om dispens med tre röster mot två. Fallet rörde en ung
            man som hade rötter både i Sverige och Finland och vars sista
            önskan var att hans aska skulle spridas i båda länderna.
          </p>
          <p xml:id="i-BspRjhgoaooKU4QxE9x5LU">
            Praxis är att enbart tillåta askdelning om den avlidne är av
            asiatisk härkomst och utifrån starka religiösa motiveringar där
            den avlidne antingen varit buddhist eller hindu.
          </p>
          <p xml:id="i-dWosca6i5xwGcyHaUHqp2">
            Miljöpartiet menar att det i vår tid är orimligt att tillstånd
            ska ges beroende på etniskt ursprung eller religiös tillhörighet.
            Det är i strid med grundlagens krav på likhet inför lagen och
            utifrån trosfriheten.
          </p>
          <head xml:id="i-AduN5js2HJ5wLvKqgThrGn" type="h1">
            Ansvaret för begravningsväsendet
          </head>
          <p xml:id="i-4Rq79BvycqDz9fHysLbSoL">
            Ansvaret för vad som sker i samband med döden har historiskt
            vilat på religiösa auktoriteter. I vår sekulära tid och i vårt
            sekulariserade land med den gamla statskyrkan lyckligen skiljd
            från staten, är det följaktligen en anonym länsstyrelse som ska
            ansvara för begravningsväsendet. Där finns emellertid sällan utsedda
            opartiska handläggare eller fastslagna beslutsvägar.
          </p>
          <p xml:id="i-Keo7XuWzNMTn9DuFpdGQZf">
            I statens hägn är det Socialdepartementet och delvis Skatteverket
            som för närvarande handskas med frågorna men de gör för närvarande
            det på ett passivt sätt utan inriktning eller kraft.
          </p>
          <p xml:id="i-Grh4bCH4rGuLn6iZLwE5Kk">
            I realiteten är det emellertid kommersiella och ideologiska aktörer
            som Eldbegängelserörelsen, Sveriges Kyrkogårds- och Krematorieförbund,
            Fonus och Sveriges Begravningsbyråers förbund, med sitt företag
            Ignis, som dominerar med sina bedömningar, behov och sättande
            av praxis. När frågor rörande begravningsväsendet avhandlas i
            utredningar, samråd i statlig regi eller i kyrkogårdsförvaltningar
            eller i andra församlingar och beslutande organ i Svenska kyrkan
            avhandlas är det nästan bara de som konsulteras och som man delegerar
            ansvar till.
          </p>
          <p xml:id="i-Uw5xyDrGiqCkHPFF3gNxcV">
            Nuvarande begravningslag tillkom då Svenska kyrkan var statskyrka
            och är idag otillräcklig och föråldrad både till innehåll och
            i sin tillämpning. Nya metoder har tillkommit som på goda grunder
            bör beredas auktorisation genom en moderniserad begravningsförordning.
            Den växande globala migrationen och synkretismen gör att många
            förut formfasta religiösa föreställningar luckras upp och blandas.
            Människor i Sverige vill allt mer följa sitt eget sinne och sin
            personliga smak än vara bunden av traditionella och konventionella
            seder.
          </p>
          <p xml:id="i-DrH9hMzaG9tCpc9GYNrqjj">
            Handfallenheten inför begravningspraxis är således stor i hela
            den svenska administrativa apparaten. Miljöpartiet menar därför
            att ansvaret, valfriheten och tillsynen för begravningsväsendet
            behöver öppnas, tydliggöras och institutionaliseras bättre efter
            skilsmässan från kyrkan.
          </p>
          <head xml:id="i-2FPhuYEJk6ezM79BJbwMtz" type="h1">
            Promession
          </head>
          <p xml:id="i-Po6m5hMiHK3qBhSDgs45gU">
            Ett kraftfullt utvecklingsarbete och metodframtagning har pågått
            under flera år när det gäller att få fram en förbättrad, ekologisk
            begravningsmetod. I över tio års tid har ett företag kämpat för
            att lansera promession, eller frystorkning som den från början
            kallades, som en förbättring av kistbegravningar och kremering.
          </p>
          <p xml:id="i-QLaPiKGu6JKwrvn9nxoWVf">
            Metoden går ut på att den döde fryses ned till under minus 100
            grader med hjälp av flytande kväve. Vävnaderna faller då samman
            till ett organiskt stoft som därefter torkas med hjälp av frystorkning.
            Kvar blir 30 procent av kroppsvikten. Det torra stoftet gravsätts
            relativt ytligt och aerobt med tillträde av syre och levande nedbrytare
            i mullagret. Då bryts kroppsresterna snabbt ned och kommer till
            nytta i ett organiskt och helt naturligt kretslopp. Inget förgås
            och allt tas tillvara. Man kan bokstavligen bli en blommande buske
            efter sin död.
          </p>
          <p xml:id="i-7EPAc6nDKrruaU5o6PXVeW">
            Metoden gör det också fullt möjligt att säkert avlägsna alla
            de ibland farliga eller värdefulla metaller som finns i tänder
            och implantat.
          </p>
          <head xml:id="i-MfBTdkXyr9hBjqqzDQbW8k" type="h1">
            Men
          </head>
          <p xml:id="i-2CDwzWgSGUDEwAcYFSJBs4">
            Promession är ännu inte tillåten fast begäran har ältats, utretts,
            bollats, vridits och vänts på, på ett för vårt land ovanligt valhänt
            sätt, mellan myndigheter, utredningar i dialoger och i kyrkoråd.
          </p>
          <p xml:id="i-5aSRkmpuf6RXmcZBAkvkwX">
            2007 beställdes en utredning av promession av den erfarne juristen
            Carl Axel Petri. Den döptes till ett PM och fick aldrig status
            som SOU. I den förordas promession och materialet förelades två
            kulturministrar, en socialdemokratisk och en borgerlig, som båda
            valde att inte behandla frågan.
          </p>
          <p xml:id="i-5wdSq2B7eoTaDP8pKzTj9u">
            Skatteverkets nya roll som folkbokföringsmyndighet efter statens
            separation från kyrkan har också medfört en tid av osäkerhet gällande
            begravningar. Verket har till exempel varit okunnigt om vad promession
            inneburit och inte tillfullo kunnat ta rätt beslut i frågan. Just
            nu prövar en länsstyrelse vad som ska gälla för avlidna som väntar
            i frysrum. Kanske ska väntande promessionskroppar behandlas på
            samma sätt som de som önskat att donera sina kroppar till forskning?
          </p>
          <p xml:id="i-HRjDkv2sqVAuEq8PSmPeMJ">
            I den senaste propositionen om begravningslagen, 2011/12:51,
            valde regeringen att bara kalla promession för andra begängelsemetoder.
            Under utredningens tretton månader tilläts anmärkningsvärt nog
            den enda företrädaren för metoden att förklara behovet och modellen
            under enbart en timme. I övrigt företräddes begravningsbranschen
            enbart av krematorierörelsen och till dem hörande kontakter.
          </p>
          <p xml:id="i-BJET1LwgXcbFae7eoanNxu">
            Regeringen sa där även att det i dagsläget inte går att säga
            om promession alls kan bli aktuell. Ett tillstånd får meddelas
            endast om metoden är förenlig med kravet på en värdig behandling
            av avlidna samt även i övrigt framstår som lämplig ur bl.a. etiska,
            miljömässiga och ekonomiska hänseenden. Med andra ord är promession
            uppskjuten på en obestämd framtid. För Miljöpartiet är det uppenbart
            att promession fyller alla rimligt ställda krav på hygien, etik,
            miljö och värdighet och är långt bättre än både traditionell kistbegravning
            och kremation.
          </p>
          <head xml:id="i-2LYkrYJAd4BN6jGj67uxcf" type="h1">
            Nedfrysta kroppar i väntan på promession
          </head>
          <p xml:id="i-Qa4JZMiMbCGb8dCJqVnTch">
            Vad som däremot är uppenbart oetiskt är hur avlidna som haft
            en uttalad önskan om promession i detta oreglerade tillståndsläge
            tillåts vara i en onödig väntan. Tio kroppar idag ligger i vänteläge
            över landet, en av dem sedan 2001. En kvinna i Lund som nyligen
            avled hade som sista vilja att kroppen skulle promeras, men efter
            flera juridiska turer beslöts om tvångsbegravning, mot både kvinnans
            och de efterlevandes vilja. (Tvångsbegravningen ställdes dock
            in samma dag som den planerades och har ännu inte verkställts.)
          </p>
          <p xml:id="i-7bKVge4NSdWmcQGVKGmFbG">
            Slarviga kyrkogårdsförvaltningar respekterar gravfriden dåligt
            och handskas till och med emellanåt otillbörligt med dessa inhyrda
            stoft i sina frysrum. Hyra betalas av Promessa Organic, som väntar
            på tillräckliga tillstånd att genomföra promessionen. I dagsläget
            kan de inte heller med privata medel bekosta att fler förvaras
            på detta dyra sätt.
          </p>
          <p xml:id="i-PphmgRRNJrPhgL19UmUH2T">
            De församlingar som ursprungligen sagt sig vara positiva och
            velat införa möjligheten till promession har till och med övertalats
            av Sveriges Kyrkogårds- och Krematorieförbund att det skulle vara
            rent olagligt. Men ett ännu icke reglerat område är inte detsamma
            som en olaglighet. Få är de fritidspolitiker i kyrkans värld som
            genomskådar att det rör sig om kommersiella aktörers lobbying
            på dem och på kyrkogårdsförvaltningarna.
          </p>
          <p xml:id="i-2g4tf242SvGbhevbi5nwbB">
            Miljöpartiet menar att det hastar att ge klartecken till att
            det är förenligt med svensk lag att genomföra promession. Både
            länsstyrelse, departement, Svenska kyrkans arbetsgivarorganisation
            och andra organ inom Svenska kyrkans bör i sina konsultationer
            och beredningar vid sidan av de traditionella metodernas representanter
            ge fullvärdigt tillträde även till de som kan promessionsmetoden.
          </p>
        </div>
        <div xml:id="i-N2taep7dykBJVdcx7e7guZ" type="motSignatures">
          <list xml:id="i-SGawpJdkgLEvJBNYv71mKz">
            <item xml:id="i-BwEHAsHpWv7RJTGAnUaBDD">
              Lotta Hedström (MP)
            </item>
            <item xml:id="i-FJz8GNneyFBFXumeKxc5eK">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
