<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__906/mot_1970__ak__906-001.pdf"/>
      <fw xml:id="i-KChGsMx4zhMeekN7so1mRW">
        10 Motion i Andra kammaren, nr 906 år 1970
      </fw>
      <div type="motHeader" xml:id="i-4VQMfzeFL4MbTiijBMzydy">
        <div type="motTitle" xml:id="i-PjzBiqLbp3oj7FWRzAcfbZ"/>
        <div type="motSubmissionInfo" xml:id="i-HgU9zNzB6QqjSmVNrTVmnK"/>
      </div>
      <div type="motBody" xml:id="i-MUkVTSr3pAuq3AXusrK9e1">
        <div xml:id="i-9Y1Az2fhdqgMG7nJPcVfgR">
          <p xml:id="i-HqyfcPkZZcJJcSFfFmMbYZ">
            Nr 906
          </p>
          <p xml:id="i-UBeBNLn1h3mS28MeYZZNwC">
            Av herr Hermansson m. fl., om översyn av lagen om tillsyn över
            stiftelser, m.m.
          </p>
          <p xml:id="i-4AhzqiYQsFbDedX2HiMMnD">
            (Lika lydande med motion nr 798 i Första kammaren)
          </p>
          <p xml:id="i-MFE9Hc29fDo2mqSjSixZK">
            Skattefria stiftelser, som kontrolleras av privata familjer,
            innehar den största aktieposten i en rad av landets ledande företag.
            Koncentrationsutredningen berörde i sitt betänkande ”Ägande och
            inflytande inom det privata näringslivet” (SOU 1968:7) vissa av
            de större stiftelserna. Av detta material framgår att familjerna
            Wallenberg, Ax:son Johnson, Dunker, Ericsson, Åhlén, Kempe och
            Söderberg under åren 1963—1964 sammanlagt kontrollerade stiftelsetillgångar
            på omkring 575 milj. kr. Koncentrationsutredningen skriver :
          </p>
          <p xml:id="i-Mp16BqZdU9dcdPhgTxcNFL">
            Med få undantag kan stiftelser av detta slag antas ha tillkommit
            för att den donerande familjen lättare skall kunna behålla kontrollen
            över berörda företag. I åt- skilliga fall har vederbörande ägargrupp
            även betydande egna aktieposter i före- tagen. Indirekt kan därför
            en ägargrupp ha ett ekonomiskt utbyte av en stiftelse när den
            säkerställer höga befattningar i berörda företag och ger möjligheter
            att påverka företagens transaktioner (exempelvis utdelningspolitik).
          </p>
          <p xml:id="i-kauvJfieQNaJ2NYrqiiXf">
            Något försök till uppskattning eller annan sammanställning av
            samtliga stiftelsers nettointäkter redovisas ej i utredningens
            betänkande, och en dylik sammanställning synes ej heller ha gjorts
            i annat sammanhang. Det lär finnas tiotusentals skattefria stiftelser,
            men de flesta anses vara små och sakna ägarinflytande över företag.
            Det är emellertid anmärkningsvärt att de offentliga uppgifterna
            om stiftelserna är så dåliga. Enligt den särskilda lagen om tillsyn
            över stiftelser skall stiftelse anmälas till länsstyrelsen i det
            län, där stiftelsens förvaltning huvudsakligen skall utövas. Den
            som grundar en stiftelse kan dock föreskriva att ingen tillsyn
            skall ske. Även om stiftelse anmälts kan den bli undantagen från
            tillsyn. Enligt uppgifter i Dagens Nyheter den 2 december 1969
            står varken Wallenbergsstiftelsen, Johnsonstiftelsen eller Ragnar
            Söderbergs stiftelse under länsstyrelsens tillsyn. De skattefria
            stiftelserna behöver inte lämna någon självdeklaration men skall
            i stället enligt taxeringsförordningen avge särskild uppgift om
            inkomst och förmö- genhet ”ävensom upplysning om de omständigheter,
            vilka anses böra föranleda fri- kallelse från skattskyldighet”.
            Enligt taxeringsförordningen kan emellertid en förste taxeringsintendent
            befria stiftelsen från uppgiftsskyldigheten. På skatteverket i
            Stock- holm har man på förfrågan (se den nämnda artikeln i Dagens
            Nyheter) upplyst att Wallenbergsstiftelsen på femtiotalet begärde
            och även beviljades sådan befrielse tills
          </p>
          <pb facs="riksdagen-motions-pdf/data/1970/mot_1970__ak__906/mot_1970__ak__906-002.pdf"/>
          <fw xml:id="i-PFQ9pcbENsUhqJFCecStCu">
            Motion i Andra kammaren, nr 906 år 1970 11
          </fw>
          <p xml:id="i-BrFdxg1ajPmga6oXeWDF6H">
            vidare. Skattemyndigheterna har alltså ingen insyn i stiftelsen.
            Detsamma gäller t. ex. även Åhlénstiftelsen. Den citerade tidningen
            sammanfattar :
          </p>
          <p xml:id="i-UyzNnzrzf4nvnXX5MTtdnz">
            En skattefri stiftelse kan alltså — som är fallet med Wallenbergsstiftelsen
            — vara fri från varje form av insyn från det allmännas sida. Varken
            skattemyndigheterna eller länsstyrelsen håller rätt på om stiftelsen
            följer sina egna stadgar, om den upp- fyller villkoren för skattebefrielsen,
            vilken utdelningspolitik den följer eller hur den använder sitt
            ägarinflytande över företag.
          </p>
          <p xml:id="i-9YUtt2tKHKAKiswCqH4GGd">
            De regler som gäller beträffande stiftelsers befrielse från skattskyldighet
            redovi- sades utförligt av bevillningsutskottet vid 1963 års riksdag
            med anledning av väckta motioner (bevillningsutskottets betänkande
            nr 51 år 1963). I motionerna hade påta- lats att det under senare
            år märkts en tendens hos vissa kategorier skattebetalare att undvika
            arvsskatten genom att överföra förmögenheten till en stiftelse
            för välgörande eller liknande ändamål. Testator kan därvid i styrelsen
            för stiftelsen insätta egna familjemedlemmar. Stiftelsen kan vidare
            ges en sådan utformning, att inflytandet över förmögenheten —
            företrädesvis aktier i familjebolag — kvarligger i vederbörande
            familjs händer. Bevillningsutskottet hade inhämtat att koncentrationsutredningen
            avsåg att beakta stiftelsebildningar av den typ, som avsågs i
            motionerna, varför någon särskild utred- ning inte ansågs nödvändig.
            ”Om resultatet av utredningens arbete bekräftar riktig- heten
            av de i motionerna påtalade tendenserna till stiftelsebildningar
            i skatteundan- dragande syfte, förutsätter utskottet, att Kungl.
            Maj:t snarast vidtager erforderliga åtgärder för att komma till
            rätta med dylika missförhållanden.” Det material som redovisats
            av koncentrationsutredningen måste sägas ha bestyrkt den uppfattning
            som uttalades i de vid 1963 års riksdag väckta motionerna. N ågra
            åtgärder har emellertid hittills inte vidtagits för att undanröja
            dessa missförhållan- den. Frågan om skattefriheten för stiftelserna
            när det gäller arv, gåvor och testa- menten har emellertid tagits
            upp till behandling i kapitalskatteberedningens betän- kande (SOU
            1969:54). Beredningen föreslår vissa begränsningar i skattefriheten.
            Till denna del av frågan blir det anledning återkomma när regeringsproposition
            före- ligger. Enligt vår mening bör emellertid frågan om de skattefria
            stiftelserna tas upp i hela sitt sammanhang. Vad som måste prövas
            är bl. a. följande: 1. Den offentliga insynen i stiftelserna.
            De regler och den praxis som nu tillämpas är uppenbart otillfredsställande.
            Stiftelser som har tillgångar på flera hundra mil- joner kronor
            och behärskar företag av stor betydelse för den svenska ekonomin
            är nu helt undandragna offentlig insyn. 2. Stiftelsernas skattefrihet.
            Denna fråga bör prövas i hela sin vidd, inte bara vad gäller skattefriheten
            när det gäller arv och gåvor utan också när det gäller stiftelsernas
            inkomster och förmögenheter. Enligt vår mening bör skattefriheten
            av- skaffas. 3. Stiftelserna som instrument för ekonomisk makt.
            Det är inget tvivel om att de skattefria stiftelserna kommit att
            användas som ett medel för att bevara och öka ekonomisk makt koncentrerad
            till de stora finansfamiljerna. Detta motsvarar inte
          </p>
          <pb facs="riksdagen-motions-pdf/data/1970/mot_1970__ak__906/mot_1970__ak__906-003.pdf"/>
          <fw xml:id="i-X3d1xoEEMxCpz24yfo4waW">
            12 Motion i Andra kammaren, nr 906 år 1970
          </fw>
          <p xml:id="i-BN8taK6UCBYV1DQ41aj8DU">
            den ursprungliga meningen med stiftelserna, som var att främja
            forskning, under- visning eller liknande. Särskilt bör här påpekas
            den makt som maktgrupperna bakom stiftelserna erhåller genom de
            stora aktieinnehaven. De stora stiftelsernas nuvarande ställning
            borde föranleda att de övertas av staten. Med hänvisning till
            det ovan anförda hemställes, att riksdagen i skrivelse till regeringen
            måtte hemställa om 1) en översyn av lagen av den 25 maj 1929 om
            tillsyn över stif- telser, 2) en prövning av frågan om stiftelsernas
            skattefrihet i hela dess vidd, 3) en prövning av stiftelserna
            såsom juridisk och ekonomisk kategori särskilt med avseende på
            deras utnyttjande som instru- ment för ekonomisk makt samt av
            frågan om överförande av de största stiftelserna i statlig ägo.
          </p>
          <p xml:id="i-Eup1omQDwNS75MxdJC5U9p">
            Stockholm i januari 1970
          </p>
          <p xml:id="i-JNGHoXrTu3ky2PxeiVXzC8">
            C. H. Hermansson (vpk) Eivor Marklund (vpk) Gunvor Ryding (vpk)
          </p>
        </div>
      </div>
    </body>
  </text>
</TEI>
