<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-03188">
  <teiHeader>
    <fileDesc>
      <titleStmt>
        <title>En förstärkt, modern och effektiv kriminalvård</title>
        <author corresp="i-M8LKQKEcsjHJKv8kSmhVcX">av Tomas Tobé m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3188 av Tomas Tobé m.fl. (M, C, L, KD)</title>
          <idno type="rdwebb">H5023188</idno>
          <rs type="number">3188</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5023188/text</ref>
          <ref type="dokument_url_html">http://data.riksdagen.se/dokument/H5023188</ref>
          <ref type="dokumentstatus_url_xml">http://data.riksdagen.se/dokumentstatus/H5023188</ref>
          <ref type="docx">http://data.riksdagen.se/fil/9EA34418-1679-4F8E-B7DD-C311FAA064FD</ref>
          <ref type="pdf">http://data.riksdagen.se/fil/6C158976-E56D-482B-B3E6-3410997C5AA1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M8LKQKEcsjHJKv8kSmhVcX</idno>
            <name>Tomas Tobé</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PUR3MVWvjKL23wroAo9jGM" type="signed"/>
        <correspContext corresp="i-PUR3MVWvjKL23wroAo9jGM">
          <note type="signatory" corresp="i-M8LKQKEcsjHJKv8kSmhVcX"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-EF5zX3jtXDmzVD3fCGqad4" type="submitted">
          <date when="2017-10-05"/>
          <time when="11:30:35"/>
        </correspAction>
        <correspAction xml:id="i-TsoA5PGH1YB4fqEwmtFyND" type="reviewed">
          <date when="2017-10-05"/>
          <time when="11:41:03"/>
        </correspAction>
        <correspAction xml:id="i-6AAUK6yqr4TBmeNKA7bRFE" type="referred">
          <date when="2017-10-13"/>
        </correspAction>
        <correspAction xml:id="i-VyTKxidjVYZ9aSK4zcD1NE" type="assigned">
          <date when="2018-11-19"/>
          <time when="10:15:34"/>
        </correspAction>
        <correspContext corresp="i-VyTKxidjVYZ9aSK4zcD1NE">
          <ref type="assignedTo">Justitieutskottet</ref>
        </correspContext>
        <correspAction xml:id="i-LDmfK7ZfRusiAogDaCYrd5" type="behandlas_i"/>
        <correspContext corresp="i-LDmfK7ZfRusiAogDaCYrd5">
          <ref type="uppgift">2017/18:JuU18</ref>
          <ref type="ref_dok_id">H501JuU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU18</ref>
          <ref type="ref_dok_titel">Unga lagöverträdare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4WUUiF3xRG7RoutJiCXhpu" type="behandlas_i"/>
        <correspContext corresp="i-4WUUiF3xRG7RoutJiCXhpu">
          <ref type="uppgift">2017/18:JuU16</ref>
          <ref type="ref_dok_id">H501JuU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU16</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9awhio23EswEzw5zR7nGfn" type="behandlas_i"/>
        <correspContext corresp="i-9awhio23EswEzw5zR7nGfn">
          <ref type="uppgift">2017/18:JuU14</ref>
          <ref type="ref_dok_id">H501JuU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9KezF9LbCEdBNFK49KzNVL" type="motHeader">
        <div xml:id="i-8f6rhSJZNSrfMgoar1tS7t" type="motTitle">
          Motion till riksdagen 2017/18:3188 av Tomas Tobé m.fl. (M, C,
          L, KD) En förstärkt, modern och effektiv kriminalvård
        </div>
      </div>
      <div xml:id="i-NkoPSz51vXod8cqvhMov7j" type="motBody">
        <div xml:id="i-MdA11yUoKvG656dviDRiKr" type="motProposal" subtype="förslag">
          <head xml:id="i-XUw9aALRLMrt9yXMSMmRFx">
            Förslag till riksdagsbeslut
          </head>
          <list xml:id="i-njESB3z9iiqfFaKJzdSJc" style="ol">
            <item xml:id="i-BJEydryCBD7AJBVwEVzD1x">
              Riksdagen ställer sig bakom det som anförs i motionen om bättre
              anpassade frivårdsinsatser för unga gängkriminella och tillkännager
              detta för regeringen.
            </item>
            <item xml:id="i-N5RvGSGHVazx4f7WmxVuht">
              Riksdagen ställer sig bakom det som anförs i motionen om att
              arbets- och utbildningsplikten för intagna i anstalt bör upprätthållas
              och tillkännager detta för regeringen.
            </item>
            <item xml:id="i-GRCEyY2bNKFCQHnj4xKR7D">
              Riksdagen ställer sig bakom det som anförs i motionen om att
              ge Kriminalvården förstärkta möjligheter att besluta om föreskrifter
              vid villkorlig frigivning och tillkännager detta för regeringen.
            </item>
            <item xml:id="i-7iP13v81XXcU1QvWZtaYBK">
              Riksdagen ställer sig bakom det som anförs i motionen om att
              brott mot föreskrifter vid villkorlig frigivning ska få tydligare
              och snabbare konsekvenser för den dömde och tillkännager detta
              för regeringen.
            </item>
            <item xml:id="i-6cBHrAUo19BeCoPNveC5PJ">
              Riksdagen ställer sig bakom det som anförs i motionen om att
              intagna i anstalt ska motiveras att genomgå behandlingsprogram
              mot missbruk och kriminalitet och att vägran att delta i dessa
              program ska få konsekvenser för den intagnes möjlighet till villkorlig
              frigivning och tillkännager detta för regeringen.
            </item>
            <item xml:id="i-UtJYkA8D7pmWWfeCMwPCzP">
              Riksdagen ställer sig bakom det som anförs i motionen om att
              Kriminalvården ska arbeta för att minska risken för att de intagnas
              skulder ackumuleras under fängelsetiden och tillkännager detta
              för regeringen.
            </item>
            <item xml:id="i-TaM4wKdwkiK8BGDtcT2mi9">
              Riksdagen ställer sig bakom det som anförs i motionen om att
              hot och våld mot personal alltid ska leda till konsekvenser för
              den intagne och tillkännager detta för regeringen.
            </item>
            <item xml:id="i-VG6bp4iqWTgUM3h85kXcQs">
              Riksdagen ställer sig bakom det som anförs i motionen om utökade
              möjligheter att utfärda föreskrifter vid villkorlig dom och tillkännager
              detta för regeringen.
            </item>
            <item xml:id="i-3V28Wkdnf6xnukANYfH1qk">
              Riksdagen ställer sig bakom det som anförs i motionen om att
              en huvudman bör ha uppföljnings- och tillsynsansvar för den dömde
              efter villkorlig frigivning och tillkännager detta för regeringen.
            </item>
            <item xml:id="i-4JLHALRxcD8nkr3uyvAezu">
              Riksdagen ställer sig bakom det som anförs i motionen om att
              försändelser till en intagen, förutom försändelser till och från
              egen advokat samt annan myndighetspost, i hög utsträckning ska
              kontrolleras av kriminalvårdspersonal och tillkännager detta för
              regeringen.
            </item>
            <item xml:id="i-GkdjFMXmjiUGUYMceMnoJT">
              Riksdagen ställer sig bakom det som anförs i motionen om att
              åter tillsätta den av regeringen nedlagda utredningen för att
              utvärdera det återfallsförebyggande arbetet inom Kriminalvården
              och tillkännager detta för regeringen.
            </item>
          </list>
        </div>
        <div xml:id="i-NB6oHxkXkcAzGA9N4nD6PY" type="motContent">
          <head xml:id="i-SG9PCDV8AMscJJnRGz3Ltf" type="h1">
            Motivering
          </head>
          <p xml:id="i-RmE15f8BAnyTjw6xxaRrAy">
            Sverige ska ha en modern och effektiv kriminalvård. Den ska präglas
            av hög säkerhet och bedriva en meningsfull och framåtblickande
            verksamhet. Intagna ska under anstaltstiden förberedas på livet
            efter straffet och ges de verktyg som på sikt ska få dem att lämna
            ett liv i kriminalitet bakom sig. Frivården har samma mål men
            bedriver verksamheten utanför anstalterna med de fördelar respektive
            utmaningar som det innebär. Det handlar om tidiga insatser, tydligare
            klientarbete samt tydliga krav och regler.
          </p>
          <p xml:id="i-X3T6S1z7GiqjfSdSANA6Xc">
            Kriminalvården står inför en rad nya utmaningar. En utveckling
            som Kriminal­vården, såväl som andra rättsvårdande myndigheter,
            behöver förhålla sig till framöver är de gängbildningar som har
            uppstått i de socialt utsatta områdena. Kriminalvården har tidigare
            erfarenheter av gängkriminalitet, motorcykelgäng, vit makt-grupper
            och andra grupperingar långt ut på den politiska höger- och vänsterkanten
            men dessa har till sin struktur och till sin verksamhet varit
            annorlunda än de gängbildningar som nu träder fram.
          </p>
          <p xml:id="i-XE2GLrVXzmKPkQ7B592meE">
            Vad som skiljer sig från tidigare är att fler klienter till Kriminalvården
            är unga, från socialt utsatta och brottsutsatta områden med en
            komplex problembild. Ofta med omfattande grov kriminalitet, tidig
            kriminell debut och en hög risk för återfall i brott. Gemensamt
            för dem är även deras omfattande och snabbt skiftande kriminella
            nätverk. Kriminalvården måste stå väl rustade för att möta dessa
            individer, såväl i anstalt som i häkte och i frivården.
          </p>
          <p xml:id="i-Y7ab1XNMjvSWPywtNu97d5">
            Alldeles för många som dömts och avtjänat sitt straff återfaller
            i brott. Enligt Riksrevisionen återfaller 70 procent av dem som
            avtjänat straff på anstalt. De flesta återfaller inom ett år.
            Mer än hälften av unga fängelsedömda begår nya brott inom tre
            år efter avtjänat straff. Så har siffrorna sett ut under många
            år och så ser det också ut i flera andra jämförbara länder.
          </p>
          <p xml:id="i-V13shTUFX3Ytt8gVbt3UT3">
            En effektiv brottsbekämpning kräver en framgångsrik återanpassning
            efter avtjänat straff och för att åstadkomma det krävs en bättre
            samverkan mellan olika myndigheter, landsting och kommuner. Frigivningen
            måste förberedas av den enskilde och mellan myndigheter exempelvis
            när det gäller behov av missbruksbehandling, arbete, utbild­ning
            och bostad.
          </p>
          <p xml:id="i-FDZLB4UxqLzAd8H8ZVJ9BH">
            Det är viktigt att ta reda på vilka återfallsförebyggande åtgärder
            som är framgångs­rika och hur arbetet i högre grad kan anpassas
            till klienternas olika behov och förutsättningar. Därför menar
            vi att den av regeringen nedlagda utredningen för att utvärdera
            det återfallsförebyggande arbetet inom kriminalvården ska återupptas,
            vilket tidigare har tillkännagivits till regeringen.
          </p>
          <head xml:id="i-2kXZCagdon6G2vwmQbwFdG" type="h2">
            Innehållet i verkställigheten
          </head>
          <p xml:id="i-Wq2UtLQf8BGoBibmpc4AtA">
            Majoriteten av de fängelsestraff som döms ut är förhållandevis
            korta, vilket är en utmaning för Kriminalvården när det gäller
            att anpassa verkställighetens innehåll till fängelsestraffets
            längd. Ofta behövs en längre tid inom Kriminalvårdens ram för
            att kunna bedriva ett effektivt påverkans- och behandlingsarbete
            så att den dömde står starkare rustat att lämna ett liv i kriminalitet
            eller droger bakom sig när verkställigheten är slut.
          </p>
          <p xml:id="i-W124TEthcEXWevffGni2Ee">
            Arbetslinjen är av central betydelse för möjligheten till återanpassning.
            Betydelse av arbetsdrift och utbildning för att förbättra klienternas
            förutsättningar på arbetsmark­naden är därför av stor betydelse.
            Arbetslinjen på anstalterna behöver utvecklas. Detsamma gäller
            intagnas möjligheter att genomgå utbildningsinsatser. Ett starkt
            inslag av plikt ska genomsyra verksamheten och för de intagna
            som inte deltar i arbete, utbildning eller programverksamhet ska
            Kriminalvården vara tydliga med att detta kan få konsekvenser
            för deras verkställighet exempelvis i form av uppskjuten villkorlig
            frigivning.
          </p>
          <p xml:id="i-RqMCJhvdBbg3dKhRuLyxFr">
            Många intagna får dessutom genom självförvaltning viktiga kunskaper
            och erfaren­heter i personlig ekonomi, eget boende med mera. År
            av missbruk och kriminalitet har ofta gjort att sådant inte är
            självklart för den enskilde. Det behövs därför fler åtgärder för
            att förbereda intagna på kriminalvårdsanstalter för ett liv i
            frihet. Det handlar bland annat om kontakten med närstående, men
            också andra verksamheter för arbete och goda sociala nätverk som
            kan bidra till att avhålla från fortsatt kriminalitet. Likaså
            behövs bättre samverkan mellan olika myndigheter för att säkerställa
            att påbörjad behandling och/eller utbildning inte avbryts vid
            frigivningen.
          </p>
          <p xml:id="i-7oBo4wjU1fCaWa3N8NpPjQ">
            Kriminalvårdens behandlingsprogram är centrala för att den intagne
            ska kunna lämna ett liv kantat av kriminalitet och droger. På
            senare år har behandlingsprogrammen utvecklats i positiv riktning
            och anpassats till det klientel som ska ha nytta av dem i anstalt.
            Målsättningen ska vara att alla intagna som är i behov av behandling
            för kriminalitet, missbruk, aggressioner eller våldsamt beteende
            ska genomgå Kriminal­vårdens behandlingsprogram.
          </p>
          <p xml:id="i-DHrAcQzmP9FJEEj6adNw1n">
            Ett problem är att intagna som inte behärskar svenska språket
            ofta har svårigheter att tillägna sig eller delta i Kriminalvårdens
            olika behandlingsprogram. Här bör mer göras för att säkerställa
            att även den gruppen kan delta i dessa program och få adekvat
            behandling.
          </p>
          <p xml:id="i-VyHuScRceuxvCzmPtdFNm2">
            Riksdagen har i ett tillkännagivande till regeringen krävt att
            man ska överväga om personer som är dömda för våldsbrott ska ha
            en skyldighet att genomgå behandlings­program. En vägran att delta
            i ett sådant behandlingsprogram ska få konsekvenser för den intagnes
            möjligheter att få permission och villkorlig frigivning. Den intagnes
            medverkan i behandlingsprogram ska vara ett krav för villkorlig
            frigivning för personer som dömts för grova sexualbrott eller
            grova brott mot närstående.
          </p>
          <p xml:id="i-DEc3ebv9UpocinheQXpvX9">
            Vi anser att alla intagna i anstalt som har behov av behandling
            ska genomgå lämpliga behandlingsinsatser och att det ska finnas
            tillgång till sådana. Vidare anser vi att det behövs fler platser
            i yrkesutbildningar på anstalt så att alla som vill ska ha tillgång
            till detta. Det är viktigt att regeringen följer upp riksdagens
            tillkännagivande om skyldigheten att genomgå behandlingsinsatser
            under verkställigheten.
          </p>
          <head xml:id="i-Knd5QANdqfia5ukHBdJ9se" type="h2">
            Frivården och frivårdspåföljder
          </head>
          <p xml:id="i-KaAYdR3G9wighjixZVtH5g">
            En frivårdspåföljd är ingen straffunderlåtelse, utan en påföljd
            som döms ut för att markera att samhället ser allvarligt på den
            begångna brottsligheten. Frivård är kriminalvård som äger rum
            ute i samhället. Ett straff i frivård innebär både kontroll och
            stöd för de dömda. Frivårdens uppdrag är att övervaka klienter
            som är villkorligt frigivna, är dömda till skyddstillsyn, samhällstjänst
            eller övervakas med hjälp av fotboja. Merparten av de som döms
            till kriminalvård återfinns i frivården.
          </p>
          <p xml:id="i-3ZmwwhbmVzq3tkLwQtBRSK">
            Frivården behöver utvecklas för att bli mer modern och ändamålsenlig.
            Exempelvis bör möjligheterna att utfärda föreskrifter till den
            dömde utökas och förbättras. Kontrollen av den dömde behöver också
            stärkas. Även för de som döms till villkorlig dom bör man se över
            ökade möjligheter att förena den villkorliga domen med före­skrifter.
            Brott mot föreskrifterna ska leda till konsekvenser för den dömde.
          </p>
          <p xml:id="i-GizGqDTumxCmujemvy3Hbu">
            Landets frivårdskontor är relativt oskyddade vilket kan leda
            till att personalen utsätts för risker. Ett systematiskt arbete
            bör därför inledas för att öka säkerheten för personalen exempelvis
            genom skyddsvisitation av klienter eller kontroll av besökare
            och klienter genom inpasseringskontroll.
          </p>
          <head xml:id="i-SR2YShMXkRYwXV3MpwJt1P" type="h2">
            Ett systematiskt arbete för att förhindra att skulder uppstår
            under fängelsetiden
          </head>
          <p xml:id="i-To4eebasfaQmD6wXVXmT1U">
            Under tiden på anstalt finns det risk för att ingen tar hand
            om den intagnes privat­ekonomi, som att betala fakturor och hyra.
            Påminnelser och obetalda fakturor kan leda till att den intagne
            får skulder som växer under tiden på anstalt. När personen friges
            försvårar skulderna vägen tillbaka till ett liv utan kriminalitet.
          </p>
          <p xml:id="i-Bo8pw7qqR2rH2CcfEaMJAJ">
            Vi anser därför att det är viktigt att redan i början av verkställigheten
            arbeta på ett strukturerat sätt med den intagnes ekonomi och planera
            för att minska eventuell skuldbörda. Den verkställighetsplan som
            upprättas i början av verkställigheten ska innehålla åtgärder
            för att minska den intagnes skuldbörda men även syfta till att
            etablera kontakt med Kronofogdemyndigheten och andra relevanta
            aktörer. I viss mån görs detta redan i dag, men samarbetet myndigheterna
            emellan behöver utvecklas och förstärkas, arbetet behöver också
            bedrivas mer strukturerat.
          </p>
          <p xml:id="i-PaSifrfaTkvm6PF3vKXjJE">
            Det är viktigt att människor som begått brott kan återgå och
            få möjlighet till egen försörjning genom arbete, efter dom och
            avtjänad påföljd. De senaste åren har förbere­delser för tiden
            efter anstalt utvecklats. Möjligheterna att studera har förbättrats
            och Arbetsförmedlingen samverkar med Kriminalvården.
          </p>
          <head xml:id="i-ATT2NzSkN7tRGdUkiVGs1H" type="h2">
            Utslussning och tiden efter verkställigheten
          </head>
          <p xml:id="i-BLFSt3auqTerwpdpHmNDHR">
            Utslussningen från anstalt är en viktig del av frigivningsförberedelserna
            och de återfallsförebyggande insatserna. Utslussningen styrs av
            individuella risk- och behovsbedömningar och sker vanligen stegvis:
            från högre till lägre säkerhetsklass, och därefter till olika
            former av ytterligare utslussning. Det senare kan avse permissioner,
            särskilda utslussningsåtgärder samt slutligen villkorlig frigivning.
            Villkorlig frigivning är i de flesta fall förenat med övervakning.
            Formerna för övervakning under den villkorliga frigivningen behöver
            ses över och förbättras. Tydligare möjligheter för Kriminalvården
            att förena villkorlig frigivning med föreskrifter om exempelvis
            skötsamhet, arbete eller utbildningsinsatser är en viktig del
            i detta. Brott mot före­skrifterna bör, oftare än i dag, leda
            till att återstående delen av den villkorliga frigivningen anses
            förverkad och därmed att den dömde ska kunna återföras till anstalt.
          </p>
          <p xml:id="i-4GGnhM1oihNuVmPd2otJHw">
            Att öka andelen intagna som får möjlighet till särskilda utslussningsåtgärder
            har varit ett prioriterat område i regleringsbreven för Kriminalvården
            sedan 2014. Från och med 2015 har vissa beslut om särskilda utslussningsåtgärder
            centraliserats. I vilken mån detta påverkat utvecklingen är dock
            för tidigt att säga.
          </p>
          <p xml:id="i-SSsFVK7uvnQUEuk72cVS5e">
            En analys av arbetet med de särskilda utslussningsåtgärderna
            har påbörjats och ska leda till en handlingsplan för att öka andelen
            klienter som friges från anstalt med adekvata frigivningsförberedande
            åtgärder. I december 2015 erhöll Kriminalvården även i uppdrag
            av regeringen att förstärka insatserna i arbetet med utslussning.
            Kriminal­vården har i enlighet med detta arbetat fram en handlingsplan
            för arbetet. I handlings­planen har arbetet delats in i fyra olika
            fokusområden: de fyra särskilda utslussnings­åtgärderna, ökad
            frihet med stöd och kontroll, återfallsförebyggande insatser samt
            övergång till samhället. Insatser inom ramen för fokusområdena
            har av myndigheten påbörjats under året eller planeras för 2017.
            Vidare åtgärder bör följa framöver för att fler intagna ska få
            möjlighet till särskilda utslussningsåtgärder.
          </p>
          <p xml:id="i-KE9L9NWR2wLuZoV7zn7A3N">
            En viktig del i arbetet med ett adekvat utslussningsarbete är
            att det finns klara riktlinjer för vilken myndighet som har ansvaret
            för den dömdes återanpassning till samhället. Här bör initiativ
            tas för att klargöra detta och om möjligt säkerställa att en myndighet
            har det huvudsakliga ansvaret.
          </p>
          <head xml:id="i-SC62DXSQHDQburUNud7BiD" type="h2">
            Hot och våld
          </head>
          <p xml:id="i-3iuzZRpR4fneiXEeZnmN3M">
            Bland de intagna i anstalt finns många som är missbrukare och
            har dokumenterade psykiska problem. Personalen kan därför tvingas
            utöva olika grader av tvång vilket innebär risker för att personalen
            drabbas av hot, trakasserier eller våld från de intagnas sida.
          </p>
          <p xml:id="i-4nsG9tGetQE6rd7jGSYYYV">
            Det är angeläget att Kriminalvården fortsätter sitt arbete för
            att minska riskerna för hot och våld riktat mot dess personal.
            Det kan bland annat göras genom ett strukturerat säkerhetsarbete,
            korrekta riskbedömningar, kontrollåtgärder för narkotikafria fängelser,
            rutiner för att hantera hot och våld mellan intagna och insatser
            som förhindrar brott inifrån anstalterna. Även säkerhetsåtgärder
            vid transporter och insatser mot självmord bland häktade kan öka
            personalens säkerhet.
          </p>
          <p xml:id="i-9aypyTbPTupwCZkFuk5WPQ">
            Kriminell verksamhet i landets fängelser ska inte förekomma.
            Ett sätt att minimera risken för kriminell verksamhet, såsom införsel
            av narkotika till anstalt, är ökad kontroll av försändelser till
            och från den intagne i anstalt.
          </p>
          <p xml:id="i-8CY6SG9xUcKbp2Gg3yxzCX">
            I takt med att fler unga gängkriminella lagförs och ska verkställa
            fängelsestraff, kommer signaler om att antalet incidenter beträffande
            hot och våld såväl mellan intagna som mot personal ökar i omfattning.
            Unga gängkriminella kännetecknas av en förhållandevis låg tröskel
            för att använda våld, vilket är en utmaning för Kriminalvården
            och dess personal. Alla former av hot och våld ska alltid leda
            till konsekvenser för den intagne, i synnerhet då det riktas mot
            Kriminalvårdens personal.
          </p>
          <head xml:id="i-CMaDdZAaMVDzXXCi5BobkG" type="h2">
            Våldsbejakande extremism
          </head>
          <p xml:id="i-EfpRiV4wEF5gnFMf4F3F9g">
            Kriminalvården har kommit långt i sitt arbete mot våldsbejakande
            extremism. Samtidigt måste arbetet fortsätta för att kunna upptäcka
            och motverka radikalisering på kriminal­vårdsanstalterna samt
            inom frivården. Det finns ett antal internationella exempel på
            personer som har begått islamistiskt motiverade terrordåd som
            med stor sannolikhet har radikaliserats i fängelsemiljö i samband
            med att de avtjänat fängelse­straff. Detta påvisar betydelsen
            av att Kriminalvården bedriver ett aktivt arbete för att motverka
            radikali­sering av personer som är intagna på anstalt eller som
            är klienter inom frivården.
          </p>
          <p xml:id="i-Uz9LzaNzk2uCJRVENUdcjY">
            Det finns även stora utmaningar när det gäller arbetet mot de
            individer som driver på radikaliseringsprocesser och rekrytering
            av stridande. Även ur ett kriminalvårds­perspektiv är det angeläget
            att det finns ett system för urskiljning och identifiering av
            individer som kan riskera att radikaliseras, individer som redan
            är inne i en radikali­seringsprocess samt individer som tillägnat
            sig en våldsbejakande uppfattning och som riskerar att påverka
            och rekrytera andra.
          </p>
          <p xml:id="i-NGYEJZknhJ9drZFraTqmt2">
            När individer som kan riskera att radikaliseras, individer som
            redan är inne i en radikaliseringsprocess samt individer som tillägnat
            sig en våldsbejakande uppfattning har identifierats måste verkningsfulla
            åtgärder sättas in.
          </p>
          <p xml:id="i-UMu42KdGUsQuJuankv7j2R">
            Riksdagen har sedan tidigare riktat ett tillkännagivande till
            regeringen om att åtgärder ska vidtas för att säkerställa att
            Kriminalvården följer upp den kartläggning som myndig­heten gjort
            av arbetet mot våldsbejakande extremism och prioriterar arbetet
            för att upptäcka och motverka radikalisering. Det är viktigt att
            detta görs på ett systematiskt sätt och att det följs upp av myndigheten
            på alla nivåer i organisationen.
          </p>
        </div>
        <div xml:id="i-QcHHDXXM9dnWrXr3oPJrHA" type="signatureBlock">
          <list xml:id="i-XsckhFxQ8QjXm9i7Uw2uLB">
            <item xml:id="i-JLiHvyGuJDVNXweXPmXBRZ" who="i-M8LKQKEcsjHJKv8kSmhVcX" type="signature">
              Tomas Tobé (M)
            </item>
            <item xml:id="i-6tiYhoL4YvNXq7p9t9JteM" who="i-5FLxNWhtPm9nrMhcBeFsUk" type="signature">
              Johan Hedin (C)
            </item>
            <item xml:id="i-9jUHcS3MUZwFmmUKqTc7GG" who="i-Kn2C4HPwWcqbEgtUtWTc5F" type="signature">
              Roger Haddad (L)
            </item>
            <item xml:id="i-KLucmEaAboEtAR8eovGivi" who="i-V4PGuKUAKzYUXWKqj2bLeL" type="signature">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
