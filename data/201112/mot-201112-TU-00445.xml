<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00445">
  <teiHeader>
    <fileDesc>
      <titleStmt>
        <title>Tillväxt i Dalsland</title>
        <author corresp="i-XbuULEUsCsZ36bYqq75hFV">av Jörgen Hellman m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillväxt i Dalsland</title>
          <idno type="rdwebb">GZ02T445</idno>
          <rs type="number">T445</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T445/text</ref>
          <ref type="dokument_url_html">http://data.riksdagen.se/dokument/GZ02T445</ref>
          <ref type="dokumentstatus_url_xml">http://data.riksdagen.se/dokumentstatus/GZ02T445</ref>
          <ref type="doc">http://data.riksdagen.se/fil/C972A088-63E9-4BB2-A447-882C20667D41</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GymTck6WQqRkdN12tqCZDr</idno>
            <name>Peter Johnsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-XbuULEUsCsZ36bYqq75hFV</idno>
            <name>Jörgen Hellman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UecMoKXFLyD9Y7Jh7tdC59" type="signed"/>
        <correspContext corresp="i-UecMoKXFLyD9Y7Jh7tdC59">
          <note type="signatory" corresp="i-GymTck6WQqRkdN12tqCZDr"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-XbuULEUsCsZ36bYqq75hFV"/>
        </correspContext>
        <correspAction xml:id="i-EfUrS6ftCGhC3VpUtg2Ea" type="transfer">
          <date when="2011-10-04"/>
        </correspAction>
        <correspAction xml:id="i-XTZfwNGCq6wEmhkXFpBL1b" type="submission">
          <date when="2011-10-05"/>
        </correspAction>
        <correspAction xml:id="i-MMQaUPn8UzvsMTu9gbyFAK" type="numbering">
          <date when="2011-10-10"/>
        </correspAction>
        <correspAction xml:id="i-PKVEAED8aaQwP7X2xnzb7R" type="assigned"/>
        <correspContext corresp="i-PKVEAED8aaQwP7X2xnzb7R">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SHn5y6rDCSiBYDcAxHBGwH" type="motBody">
        <div xml:id="i-Eh4QNSWdwmbsaPNJhioQc7" type="motProposal" subtype="förslag">
          <head xml:id="i-TyMWnhCHiWbi8vPfkAFao">
            Förslag till riksdagsbeslut
          </head>
          <list xml:id="i-Rs2xEjk2Cbxv82J5EKPXVb" style="ol">
            <item xml:id="i-3FYnmJSoZwY2BAARRnte1s">
              Riksdagen tillkännager för regeringen som sin mening vad som
              anförs i motionen om att i infrastrukturplaneringen beakta behovet
              av investeringar i vägar och järnvägar samt bredbands- och mobiltelefoninätet
              i Dalsland.
            </item>
            <item xml:id="i-FFytePeHoCZ8ETyNceEoST">
              Riksdagen tillkännager för regeringen som sin mening vad som
              anförs i motionen om en utvecklingsstrategi för Vänersjöfarten.
            </item>
            <item xml:id="i-2Gxb3xjZRHDS5e4s3RJu4L">
              Riksdagen tillkännager för regeringen som sin mening vad som
              anförs i motionen om Dalslands kanal.
            </item>
            <item xml:id="i-KXVSmuQreawLrPQAxabfui">
              Riksdagen tillkännager för regeringen som sin mening vad som
              anförs i motionen om att underlätta företagande. 1
            </item>
            <item xml:id="i-XFpy7RQhpkmbpjxraSSPUS">
              Riksdagen tillkännager för regeringen som sin mening vad som
              anförs i motionen om betydelsen av utbildning för Dalslands utveckling.
              2
            </item>
            <item xml:id="i-FGCjHvfMfVK3U2ymV34b92">
              Riksdagen tillkännager för regeringen som sin mening vad som
              anförs i motionen om att investera i Sverige som turistland. 1
            </item>
            <item xml:id="i-5ZYidPqTmxmJz1BPgUz3RN">
              Riksdagen tillkännager för regeringen som sin mening vad som
              anförs i motionen om att i infrastrukturplaneringen beakta behovet
              av medel till bärighets- och tjälsäkring av grusvägar i Dalsland.
            </item>
          </list>
          <p xml:id="i-GdPrPnfaeaRxCpbbhbp6aw">
            1 Yrkandena 4 och 6 hänvisade till NU.
          </p>
          <p xml:id="i-YDVEgZ21Uum9QGyJLPHJmU">
            2 Yrkande 5 hänvisat till UbU.
          </p>
        </div>
        <div xml:id="i-RdniqkE1Mj5PxM6SJjiBsd" type="motContent">
          <head xml:id="i-QZF3s9bzWLvs5T6ics13ct" type="h1">
            Motivering
          </head>
          <p xml:id="i-MSsQfdmfdkj238fQKmh6Dd">
            För att främja tillväxten i Dalsland krävs det konkreta åtgärder
            för att underlätta företagande. Intresset för entreprenörskap
            behöver stimuleras och förutsättningarna för småföretagare underlättas
            ekonomiskt och administrativt. Det handlar både om tillgång till
            riskvilligt kapital och om trygghetssystem för småföretagare så
            att fler vågar pröva på att starta eget.
          </p>
          <p xml:id="i-8NaxTiFP6ZVEZXQTuxHFZf">
            Regelsystemen för småföretagen måste fortsätta att förenklas.
            Det måste märkas i företagarnas vardag. Företagen måste också
            ha tillgång till statlig service i form av skattemyndighet, försäkringskassa,
            arbetsförmedling m.fl. på ett enkelt sätt. Även tillgång till
            kommersiell service är en förutsättning för att man ska kunna
            starta ett företag.
          </p>
          <p xml:id="i-ARUhBihwTy2enL9QoL1N1f">
            Att fler får chansen till komvuxutbildning och möjligheter till
            högskoleutbildning är av central betydelse för Dalslands utveckling.
            De regionala högskolorna och universiteten lockar nya grupper
            till högre studier samtidigt som forskningen fungerar som en tillväxtmotor
            för regionen.
          </p>
          <p xml:id="i-TxwWgLV1QbpxLaYk4SyDz3">
            Väl fungerande infrastruktur är avgörande för såväl företag som
            boende i Dalsland. Allt större arbetsmarknadsregioner förutsätter
            möjlighet att pendla över långa avstånd. Företag är beroende av
            effektiva varutransporter som också är miljövänliga. Europaväg
            45 och länsväg 172 måste byggas ut och en fortsättning på utbyggnaden
            av dubbelspår på järnvägen NorgeVänerlänken måste till.
          </p>
          <p xml:id="i-51whsL78WUg31uri989m1e">
            Dalslands geografiska läge innebär att tjällossningsperioden
            är lång. Under vissa år startar den redan i januari och pågår
            långt in i april. Då det finmaskiga vägnätet i Dalsland har låg
            bärighet, innebär det att en stor del av vägarna är avstängda
            under en lång tid av året. Andelen avstängda vägar uppgår ofta
            till närmare hälften av det allmänna vägnätet och tillhör de mest
            tjälavstängda vägarna i landet.
          </p>
          <p xml:id="i-Gf6p6hhfWqDWaWcvx2vdQ7">
            Detta skapar stora svårigheter för människor som bor på landsbygden
            och för deras möjligheter att ta sig till arbete, service och
            andra nödvändiga inrättningar. Det ställer till med problem för
            hemtjänsten, sjukvården och för annan offentlig verksamhet.
          </p>
          <p xml:id="i-XZ1st9Xn7X3du9iVP1tbTr">
            Pappers-, massa- och träindustrin drabbas hårt av vägavstängningarna
            då råvaran inte kan transporteras ut till större vägar, och till
            följd av detta går stora ekonomiska värden till spillo varje år.
            Detta är särskilt allvarligt i ett läge då det råder brist på
            skogsråvaran och skogsindustrierna tvingas att importera virke
            från utlandet.
          </p>
          <p xml:id="i-6Xe3ZcfvhJfyZj8skRRUFd">
            Det var välkommet när riksdagen tidigare anslog särskilda medel
            för bärighets- och tjälsäkring av vägarna. Vid fördelning av medel
            har dock Vägverket inte tagit samma hänsyn till de särskilda behoven
            i Dalsland som i skogslänen. Om Dalsland hade bedömts likvärdigt
            med skogslänen, där även Värmland ingår, skulle anslagen till
            bärighets- och tjälsäkring till Dalsland ha blivit större.
          </p>
          <p xml:id="i-5EmJztZVqFiQJ7yAzVXAKb">
            Vi anser att detta är orimligt. Dalsland och skogslänen måste
            bedömas likvärdiga, eftersom behoven är desamma. Det är nödvändigt
            att det finmaskiga vägnätet i Dalsland kan uppnå samma standard
            som motsvarande vägnät i skogslänen. Fördelningen av medlen till
            bärighets- och tjälsäkring behöver därför ses över i detta avseende.
            I tider av hög arbetslöshet skulle detta dessutom ge värdefull
            sysselsättning i en del av landet som har drabbats hårt av den
            globala finanskrisens effekter.
          </p>
          <p xml:id="i-9CmfjbVB2yJWjZmJZB7Hji">
            För turismföretagare har också det mindre vägnätet stor betydelse
            för att kunna ta emot besökare alla tider på året. Vi vill ta
            fram strategi- och forskningsprogram för att skapa fler utvecklande
            jobb, investera i Sverige som turistland, i forskning och utbildning.
            Det handlar om kvalificerade yrkesutbildningar för guider, instruktörer
            och kockar, internationella kultur-, mötes- och idrottsevenemang.
            Turistnäringen är också beroende av en fortsatt utbyggnad av bredbands-
            och mobiltelefonnätet till hela landet. Detta är också viktigt
            för de boende och för samhällets tjänster som exempelvis fungerande
            trygghetslarm.
          </p>
          <p xml:id="i-P4oYwzZPBd8bSnLUFNeqos">
            Dalslands kanal som motor för besöksnäring och friluftsliv är
            välkänd och oomtvistad. Alla tillgängliga fakta kring de motiv
            som styr besökarnas val av Dalsland som vistelseområde pekar entydigt
            ut kanalen som både omistligt kulturminne och infrastrukturell
            förutsättning. Kanalen är en del i landskapets kultur och samtidigt
            en upplevelseaktivitet för turister.
          </p>
          <p xml:id="i-5YSnXT1oz77Be12p45zQot">
            Det är troligt att dess betydelse kommer att bestå, och även
            öka i takt med att turistnäringen ökar i omfattning. Kanalen har
            under ett antal år erhållit bidrag från EU för såväl underhåll
            som upprustning. De framtida möjligheterna till ekonomiskt stöd
            är osäkra: Vad man med säkerhet vet är att det behövs ekonomiska
            medel för att kunna behålla denna så viktiga kanal i Dalsland.
          </p>
          <p xml:id="i-BtqTVp7KpZDydGv7iuG8ic">
            Det är angeläget att staten uppmärksammar framtiden för Dalslands
            kanal, liksom för Göta kanal, så att inte det kulturella arv som
            Dalslands kanal är riskerar att förstöras i brist på underhåll.
          </p>
          <p xml:id="i-4MFHm11MvLibJ8yCjkDyrE">
            I Dalslands kommuner är det mycket dålig infrastruktur vad gäller
            mobiltäckning. Det är inte tillfredsställande att befolkningen
            i Dalsland, och även de turister som besöker länet, inte har fullgod
            täckning för sina mobiltelefoner. Det är i hög grad en fråga om
            säkerhet. Det finns, med nuvarande mobiltelefontäckning, svårigheter
            att tillkalla räddningstjänsten.
          </p>
          <p xml:id="i-8f5sDXoFTHRoA49f3etAFD">
            Idag är mobiltelefonen ett vanligt sätt att klara sin kommunikation.
            Många människor väljer detta framför fast telefoni. Det är därför
            angeläget att även Dalslands invånare får tillgång till fullgod
            mobiltelefonitäckning.
          </p>
          <p xml:id="i-2XipDbUj688BEfSda5ypzo">
            Sjöfarten på Vänern är ett miljövänligt sätt att transportera
            varor och därför viktig att utveckla, när man vill minska utsläppen
            från vägtrafiken. Sjöfarten är också samhällsekonomiskt lönsam,
            då den minskar slitaget på vägar och därmed minskar behovet av
            nyinvesteringar för att klara tunga transporter. Därför har Vänersjöfarten
            stor miljöpolitisk betydelse. Vänersjöfarten är också viktig från
            regionalpolitisk synpunkt. Den är en betydande näring tillsammans
            med hamnarna runt Vänern. Staten ihop med regionen och kommunerna
            bör skapa en utvecklingsstrategi för Vänern.
          </p>
        </div>
        <div xml:id="i-Y5RWHnc9B9NESrSVHTvd7K" type="signatureBlock">
          <list xml:id="i-CNCYRjeLACwr9Ssx9sbVAi">
            <item xml:id="i-PS8iSZXEvP2mcwLaRbcsdR" who="i-XbuULEUsCsZ36bYqq75hFV" type="signature">
              Jörgen Hellman (S)
            </item>
            <item xml:id="i-AFaAMAWxEMRmDSfKaxsm1T" who="i-XavvkneSj1497htyNRcpv6" type="signature">
              Christina Oskarsson (S)
            </item>
            <item xml:id="i-CtBNpd6Gw9tTsf6nMUrNXv" who="i-GymTck6WQqRkdN12tqCZDr" type="signature">
              Peter Johnsson (S)
            </item>
          </list>
        </div>
      </div>
    </body>
  </text>
</TEI>
