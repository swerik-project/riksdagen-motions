<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-03657">
  <teiHeader>
    <fileDesc>
      <titleStmt>
        <title>med anledning av prop. 2021/22:17 Slopad straffrabatt för unga myndiga vid allvarlig brottslighet</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3657 av Linda Westerlund Snecker m.fl. (V)</title>
          <idno type="rdwebb">H9023657</idno>
          <rs type="number">3657</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9023657/text</ref>
          <ref type="dokument_url_html">http://data.riksdagen.se/dokument/H9023657</ref>
          <ref type="dokumentstatus_url_xml">http://data.riksdagen.se/dokumentstatus/H9023657</ref>
          <ref type="docx">http://data.riksdagen.se/fil/414D8FDF-EFAB-49F9-BDBA-C439C2959632</ref>
          <ref type="pdf">http://data.riksdagen.se/fil/402C1409-E32A-460A-A839-A11C25934A6B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-XrmrcHRnaAKozg59t78uSN"/>
        <correspContext corresp="i-XrmrcHRnaAKozg59t78uSN">
          <ref>Proposition 2021/22:17</ref>
        </correspContext>
        <correspAction xml:id="i-HRX6mjXEtXQzLYTZXHFpBp" type="signed"/>
        <correspContext corresp="i-HRX6mjXEtXQzLYTZXHFpBp">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-CBqiifjSxzCGaqsyUmB3WQ">
          <date when="2021-10-05"/>
          <time when="11:55:20"/>
        </correspAction>
        <correspAction type="reviewed" xml:id="i-9Yrq3pwPxrCRrUThJKPgQa">
          <date when="2021-10-12"/>
          <time when="12:43:30"/>
        </correspAction>
        <correspAction type="dismissed" xml:id="i-FFeBVqQRZFVxu6FHccsRzJ">
          <date when="2021-10-13"/>
        </correspAction>
        <correspAction type="referred" xml:id="i-2nXACK9tdmSw1wAoKS5gnT">
          <date when="2021-10-14"/>
        </correspAction>
        <correspAction type="assigned" xml:id="i-GkyLyUJJvkdMieFTKE47My">
          <date when="2022-10-12"/>
          <time when="11:06:47"/>
        </correspAction>
        <correspContext corresp="i-GkyLyUJJvkdMieFTKE47My">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-8dGve7xuZVKKQpeFrUKskC"/>
        <correspContext corresp="i-8dGve7xuZVKKQpeFrUKskC">
          <ref type="uppgift">2021/22:JuU5</ref>
          <ref type="ref_dok_id">H901JuU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU5</ref>
          <ref type="ref_dok_titel">Slopad straffrabatt för unga myndiga vid allvarlig brottslighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:3657 av Linda Westerlund Snecker m.fl. (V) med anledning av prop. 2021/22:17 Slopad straffrabatt för unga myndiga vid allvarlig brottslighet</div>
      </div>
      <div type="motBody">
        <div type="motProposal" subtype="förslag">
          <head xml:id="i-7KkGr1g27mGe7X7wyuPjYF">
            1 Förslag till riksdagsbeslut
          </head>
          <list>
            <item sortKey="Yrkande 1" xml:id="i-4izRav7QwXppVcJUQwM67D">
              Riksdagen avslår proposition 2021/22:17.
            </item>
          </list>
        </div>
        <div type="motContent">
          <head type="h1" xml:id="i-QQXB98xGrRDBxaRedjfGHN">
            2 Inledning
          </head>
          <p xml:id="i-VU7TgM1BRg26iNorqRFzhH">
            Det är Vänsterpartiets absoluta övertygelse att en stark, gemensamt
            finansierad och jämlik välfärd med en väl fungerande skola, fritidsverksamhet,
            sjukvård, socialtjänst, låg arbetslöshet och ett starkt socialt
            försäkringssystem är det bästa sättet att motverka klassamhället
            och att förebygga kriminalitet. Samtidigt måste grov brottslighet
            som gängkriminalitet bekämpas på ett effektivt sätt med hjälp
            av lagstiftning som bygger på de grundläggande rättsliga principerna
            i en rättsstat. Att lagstifta om längre straff för vissa brott
            kommer dock aldrig att vara lösningen. I stället behövs ett helhetsgrepp
            på och en kraftansamling för det brottsförebyggande arbetet samt
            en satsning på den gemensamma välfärden. Vänsterpartiet ser att
            avsaknaden av adekvata resurser till socialtjänst och skolor,
            en statlig bostadspolitik, privatiseringar av kritiska samhälls­funktioner
            samt friskolereformen under decennier bidragit till en ökad segregation
            som har lämnat vissa barn och unga efter. Denna utveckling leder
            i sin tur till en ökad rekryteringsbas för bl.a. gängkriminalitet.
            Vi vill därför se politiska initiativ och lagstiftning som framför
            allt stärker kommuners, civilsamhällets och andra aktörers förebyggande
            arbete, snarare än en ensidig fokusering på rättspolitik och straffrätt.
            Repressionshöjningar leder till en repressionsspiral med återkommande
            krav på skärpningar. I stället behövs det fler närvarande poliser,
            förstärkning av brottsutredande verksamhet, resurser till förskolor,
            skolor och socialtjänst samt fokus på innehåll i de straff som
            redan finns, inte minst genom att systematiskt påverka de destruktiva
            maskulinitetsideal som bidrar till och genererar kriminalitet.
            Läs mer om våra förslag för att stoppa den grova kriminaliteten
            i motion 2021/22:470.
          </p>
          <p xml:id="i-TPdaQ3K9ccNA3KS85HYtx6">
            Påföljdssystemet för unga lagöverträdare är utformat utifrån
            att barn och ungdomar som har begått brott i första hand ska hållas
            utanför kriminalvården och i stället bli föremål för insatser
            inom socialtjänsten. Unga lagöverträdare, dvs. personer upp till
            21 år, särbehandlas både när det gäller valet av påföljd och vid
            straffmätningen. Skälet till detta är främst att unga typiskt
            sett inte har nått sådan mognad att de bör behandlas som vuxna.
            Unga lagöverträdare kan också ofta ha särskilda behov av hjälp
            och stöd för att inte återfalla i brott. Innehållet i ungdomspåföljderna
            syftar därför till att motverka de riskfaktorer som kan leda till
            fortsatt brottslighet och att motverka återfall.
          </p>
          <p xml:id="i-SfPSKspYciNzWJrDguunv4">
            Den särbehandling som ska ske vid valet av påföljd innebär att
            påföljden för lag­överträdare som var under 18 år vid tidpunkten
            för brottet normalt bestäms till någon av de särskilda ungdomspåföljderna
            eller till böter. De särskilda ungdomspåföljder som finns är ungdomsvård,
            ungdomstjänst och sluten ungdomsvård. Vidare finns sedan januari
            2021 en ny påföljd för unga lagöverträdare: ungdomsövervakning.
            Påföljden ska tillämpas i fall där varken ungdomsvård eller ungdomstjänst
            utgör en tillräckligt in­gripande straffrättslig reaktion med
            hänsyn till brottslighetens straffvärde och art samt den unges
            tidigare brottslighet (se mot. 2019/20:3516). Lagöverträdare som
            fyllt 18 men inte 21 år vid tidpunkten för lagföringen kan dömas
            till ungdomsvård och ungdomstjänst under vissa förutsättningar,
            men det sker sällan. Sluten ungdomsvård får endast dömas ut för
            brott som begåtts före 18 års ålder. Härutöver kan dock även vuxenpåföljderna
            vid behov användas. Unga lagöverträdare är alltså inte exkluderade
            från det övriga påföljds­systemet och kan därför även dömas till
            t.ex. villkorlig dom och skyddstillsyn.
          </p>
          <p xml:id="i-UJh9fTRnkUHNqszwe52ou7">
            För att en person under 21 år ska kunna dömas till fängelse krävs
            det dock särskilda skäl och för en person under 18 år synnerliga
            skäl. Eftersom det finns ett system med särskilda påföljder för
            unga utgör dock påföljderna i praktiken ett andrahandsalternativ.
            Har någon begått brott innan han eller hon fyllt 21 år ska dennes
            ungdom också särskilt beaktas i lindrigare riktning vid straffmätningen.
            Om den dömde var under 21 år (men över 15 år) vid gärningstillfället
            följer det av bestämmelsen i 29 kap. 7 § brottsbalken att en reduktion
            av straffvärdet alltid ska ske. Det innebär i korthet att det
            straff som hade kommit i fråga för den unge om hen hade varit
            vuxen, dvs. över 21 år, sätts ned på ett proportionerligt sätt
            i förhållande till den unges ålder. Straffnedsättningen minskar
            ju äldre den unga lagöverträdaren är.
          </p>
          <p xml:id="i-NLQWsYH1Vo9D5im31fTnQE">
            Påföljdssystemets åldersgränser och den särreglering som följer
            av ålder avseende straffmätning och påföljdsval ser ut som de
            gör av mycket goda skäl. Vänsterpartiet vill särskilt understryka
            vikten av att den särställning barn har och ska ha inom påföljds­systemet
            inte får urvattnas. Vi ser däremot behov av nya ungdomspåföljder
            och är inte främmande för att det införs fler sådana som kan komplettera
            de redan befintliga. Förutsättningen är givetvis att de påföljder
            som införs är rättssäkra, särskilt anpassade för barn och unga
            och har ett tydligt behandlingsinriktat innehåll. Vi anser även
            att det återfallsförebyggande arbetet gentemot unga lagöverträdare
            bör förstärkas.
          </p>
          <p xml:id="i-DvwqmddSHUeooyc87kp1cu">
            Våra förslag för att förbättra vården av unga vid Statens institutionsstyrelses
            sär­skilda ungdomshem finns att läsa i vår motion på skrivelse
            2020/21:215. Läs mer om våra förslag om ett nationellt avhopparprogram
            för kriminella i motion 2021/22:470 Stoppa den grova kriminaliteten.
            Om återanpassning och inslussning av personer som avtjänat straff
            för grova brott i samhället går att läsa i motionen En kriminalvårdspolitik
            för framtiden (2021/22:916).
          </p>
          <head type="h1" xml:id="i-MVRCVwAgsFk1u6hepXGiEG">
            3 Regeringens förslag
          </head>
          <p xml:id="i-Bxv7mWyyAMHyNWwes1e9zt">
            I propositionen föreslår regeringen att om någon som är 18–20
            år har begått ett brott, och det för brottet är föreskrivet fängelse
            i lägst ett år eller mer, ska hans eller hennes ungdom inte beaktas
            särskilt vid straffmätningen. Detsamma ska gälla om brottets straffvärde
            uppgår till fängelse i ett år eller mer. Det ska inte heller krävas
            särskilda skäl för att döma lagöverträdare i den åldersgruppen
            till fängelse, och samma straff ska kunna dömas ut som för andra
            myndiga lagöverträdare, t.ex. fängelse på livstid.
          </p>
          <p xml:id="i-WHWJ8BT6qW3Kzf2EKyDoPH">
            Vidare föreslår regeringen att de särskilda ungdomspåföljderna
            i princip ska vara förbehållna personer som inte fyllt 18 år vid
            tidpunkten för brottet. Den som är över 18 år ska få dömas till
            någon av ungdomspåföljderna endast om det finns särskilda skäl
            för det. Regeringen föreslår också att vissa allvarliga brott,
            t.ex. mord eller våldtäkt mot barn, inte ska kunna preskriberas
            om brottet begåtts av någon som fyllt 18 år. Slutligen föreslås
            att det inte ska ställas särskilda krav på inhämtande av yttrande
            från social­nämnden för att kunna döma lagöverträdare under 21
            år till fängelse i mer än tre månader.
          </p>
          <head type="h1" xml:id="i-P6AopoMY8hGLTii6wYxV2p">
            4 Vänsterpartiets ställningstagande
          </head>
          <p xml:id="i-EhtJTM3dP1hTkVJJ8ePaoX">
            Utredaren i den statliga utredning (SOU 2018:85) som sett över
            frågan om straffrabatten drar slutsatsen att det inte finns något
            empiriskt, eller erfarenhetsbaserat, stöd för skärpta påföljder
            för unga lagöverträdare. Utredningen hänvisar till att resultat
            från den mest aktuella hjärnforskningen, utvecklingspsykologin
            och kriminologin bara går att tolka som ett stöd för att behålla
            ett hänsynstagande till gärningspersoners unga ålder. Utredningen
            visar även den att det inte finns tillräckligt tunga skäl för
            att ta bort straffrabatten, detta eftersom det framgår av kriminalstatistiken
            att det är ett stort antal ungdomar som gör sig skyldiga till
            något eller några få brott och att ett litet antal gör sig skyldiga
            till ett stort antal brott.
          </p>
          <p xml:id="i-HZwJGwEyerJ4NMHDzQruqZ">
            Utredarens inställning delas av ett flertal kriminologer.
            <ref target="i-WDXvgNwgDn9DMnVMTzb7pJ">
              [1]
            </ref>
            Risken är att en borttagen straffrabatt leder till att ungas
            brottslighet ökar. Förslaget blir därigenom kontra­produktivt.
            Forskningen visar bl.a. att brottsligheten ökar mycket bland män
            när de är i 20-årsåldern, och sedan minskar den drastiskt när
            de blir äldre. Men ju tidigare i livet en person blir dömd, desto
            svårare är det att leva ett hederligt liv. Vidare har den person
            som sitter i fängelse under en lång period svårt att komma tillbaka
            ut i verkliga livet igen. Syftet med den straffrabatt som finns
            såväl i Sverige som i många andra länder är att unga personer
            ska särbehandlas och bygger på kunskaper om att straff bör anpassas
            efter en persons mognad. Forskningen visar också att det är svårare
            att bryta kriminella mönster och en kriminell identitet om den
            etableras i ung ålder.
          </p>
          <p xml:id="i-9dRFfLHBoCkQuoWr76Dk4K">
            Flera remissinstanser har invändningar mot regeringens förslag.
            Statens institutions­styrelse (Sis) framför att åldersgruppen
            18–20 år ofta har en bristande förmåga att förstå vilka konsekvenser
            deras handlande kan få. Enligt Sis finns det ingenting som talar
            för att långa frihetsberövanden leder till minskad brottslighet.
            Tvärtom visar den samlade internationella och svenska forskningen
            på inlåsningens negativa effekter. Ur ett individperspektiv gäller
            detta även för lagöverträdare över 18 år. Stiftelsen Allmänna
            Barnhuset är oroad över den tröskeleffekt som regeringens förslag
            innebär vad gäller påföljd vid grövre brott före respektive efter
            18-årsdagen. De ser en risk för att barn som ännu inte fyllt 18
            kan rekryteras till att utföra grövre brottslighet i högre grad,
            om de som fyllt 18 år riskerar avsevärt hårdare straff för samma
            brott. Stiftelsen Allmänna Barnhuset är också oroad över att förslaget
            riskerar att medföra en indirekt höjning av repressionsnivån även
            för lagöverträdande barn i åldern 15–17 år genom att praxis för
            omyndiga lagöverträdares påföljder kan förskjutas i mer repressiv
            riktning, för att parera tröskeleffekter vid 18-årsdagen. Kriminologiska
            institutionen vid Stockholms universitet ifrågasätter om förslaget
            verkligen kommer att leda till att kriminella nätverks brotts­lighet
            och gängrelaterade skjutningar minskar. De hänvisar till Brottsförebyggande
            rådet (Brå) som nyligen publicerat en genomgång av metastudier
            som undersökt effekterna av frihetsstraff respektive icke frihetsberövande
            påföljder. Studien visar att fängelse tenderar att öka återfallen
            (Brå 2019). Kriminologiska institutionen påpekar även det faktum
            att deltagande i gängrelaterade skjutningar medför en påtaglig
            risk att själv bli skjuten till döds inte hittills tycks ha verkat
            särskilt avskräckande. Inte heller de kraftiga straffskärpningarna
            tycks ha haft någon effekt. Sveriges advokatsamfund motsätter
            sig förslaget. Advokatsamfundet vidhåller sin principiella inställning
            att unga människor bör särbehandlas i straffrättsligt hänseende.
            Särbehandlingen av unga myndiga lagöver­trädare grundar sig i
            biologiska och psykologiska hänsynstaganden. Unga människor har
            en outvecklad ansvarsförmåga och en större känslighet för straff
            och sanktioner. Dessa förutsättningar motiverar en större tolerans
            i bemötandet av unga lagöverträdare. Om en straffskärpning ska
            genomföras anser Advokatsamfundet att valet av lagteknisk lösning
            bör utredas ytterligare. Förslaget att införa en generell regel
            om minimistraff på ett år som avgränsning för att slopa straffrabatten
            är alltför lågt satt. Med en sådan nivå riskerar reformen att
            bli alltför omfattande. Vänsterpartiet instämmer i remissinstan­sernas
            kritik. Regeringens förslag riskerar dessutom, som Advokatsamfundet
            konsta­terar, att bli för långtgående.
          </p>
          <p xml:id="i-Mt2EqP6Xgv4sAbpdwaYjVn">
            Vi vänder oss även bestämt mot regeringens förslag om att det
            ska vara möjligt att döma någon som har begått brott efter det
            att hen fyllt 18 år, till fängelse i högst 18 år eller på livstid.
            För att en person under 21 år ska kunna dömas till fängelse bör
            det även fortsättningsvis krävas särskilda skäl. Vänsterpartiet
            vill också att alla fängelsestraff ska vara tidsbestämda (se mot.
            2019/20:30).
          </p>
          <p xml:id="i-8QjcnjUeQ18sgzBWj26Gwt">
            Riksdagen bör avslå regeringens proposition 2021/22:17. Detta
            bör riksdagen besluta.
          </p>
        </div>
        <div type="motSignatures">
          <list>
            <item xml:id="i-5zci8fXEZQCDpi9mdgKYLQ">
              Linda Westerlund Snecker (V)
            </item>
            <item xml:id="i-QiQth66M8LmpS7roK4vL4s">
              Gudrun Nordborg (V)
            </item>
            <item xml:id="i-KRkdYss46ZdznbDeHenZRX">
              Mia Sydow Mölleby (V)
            </item>
            <item xml:id="i-SfS29BPkegAgec7QYFS9aR">
              Jon Thorbjörnson (V)
            </item>
            <item xml:id="i-5YjqwcdfhyN7RpqjXwWVKx">
              Jessica Wetterling (V)
            </item>
          </list>
        </div>
        <div type="motNotes">
          <noteGrp>
            <note xml:id="i-WDXvgNwgDn9DMnVMTzb7pJ">
              [1] https://www.dn.se/debatt/risk-att-skarpta-straff-for-unga-okar-brottsligheten/.
            </note>
          </noteGrp>
        </div>
      </div>
    </body>
  </text>
</TEI>
