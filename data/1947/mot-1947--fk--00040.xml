<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__40/mot_1947__fk__40-001.pdf"/>
      <fw xml:id="i-8e7pAYaXSTSpNuUcFaTbhz">
        Motioner i Första kammaren, nr 40. 7
      </fw>
      <div type="motHeader" xml:id="i-Fbr2chLAziKhnUKwJkxAyq">
        <div type="motTitle" xml:id="i-7T7neMPgzxNLwWTCAfW5fx"/>
        <div type="motSubmissionInfo" xml:id="i-96eFGWMxSeuPAnKgn2ndvQ"/>
      </div>
      <div type="motBody" xml:id="i-4zuAdmEsoXyyiAY5Z3gcxV">
        <div xml:id="i-9sYiNKZYwGs1ArCAZccdwc">
          <p xml:id="i-Xmk1Yfe8motB7nYTmCQ9bo">
            Nr 40.
          </p>
          <p xml:id="i-3wkoz8qF1ah3b1XnLCJ58Z">
            Av fru Alm och fru Sjöström-Bengtsson, om en allmän översyn av
            gällande äktenskapslagstiftning.
          </p>
          <p xml:id="i-PEvcMEwdVLZeynpQHcv4aR">
            Behovet av en allmän översyn av äktenskapslagstiftningen framhölls
            av undertecknade i en motion vid höstriksdagen 1946 i anknytning
            till propo- sitionen 335 med förslag till vissa smärre ändringar
            av processuell karaktär i gällande giftermålsbalk. Denna hemställan
            om en allmän översyn kunde dock av formella skäl inte upptagas
            till prövning vid höstriksdagen. Under- tecknade vilja därför
            ånyo fästa uppmärksamheten på några av de för- hållanden, som
            enligt vår mening göra det motiverat, att äktenskapslag- stiftningen
            snarast blir föremål för en granskning i syfte att bringa den
            i bättre överensstämmelse med den levande rättsuppfattningen hos
            folket. Sålunda reagerar numera en vidsträckt opinion mot lagens
            bestämmelser, att en svensk kvinna, när hon gifter sig, kan förlora
            både sitt namn och sitt medborgarskap och därmed så att säga sin
            medborgerliga identitet. Inte minst yrkesverksamma kvinnor mista
            ofta med sitt flicknamn en inarbetad good-will i yrket, och den
            kvinna, som vid giftermål med ut- ländsk man och bosättning —
            om också endast för en kortare tid — i dennes hemland därtill
            förlorar sitt svenska medborgarskap, mister det legitima skydd,
            som varje annan svensk åtnjuter i en krigsskadad värld, där medborgarskapet
            i en fredlig och välställd nation har blivit något myc- ket värdefullt.
            Inte minst ha krigsåren öppnat allmänna opinionens ögon för det
            felaktiga i att en svensk kvinna således vid äktenskap kan berövas
            det medborgarskap hon fått genom födelsen och väl förvaltat under
            många år i sitt hemland, medan omvänt en utländska i samma stund
            hon gifter sig med en svensk, han må vara bosatt var som helst
            på jordklotet, får svenskt medborgarskap. Många osmakliga skenäktenskapsaffärer
            ha på senare år visat avigsidan av detta. En revision av bestämmelserna
            här- utinnan borde vara aktuell. I lagens deklaration att »äktenskapets
            ändamål är enskildas väl och sam- hällets bestånd» ligger en medveten
            målsättning för äktenskapslagstift- ningen. En del lagparagrafers
            verkningar äro dock knappast förenliga med den målsättningen.
            Självfallet är sålunda, att det för uppbyggandet av ett gott hem
            med en god familjeanda krävs likaberättigade och jämställda par-
            ter i det äktenskapliga förbund, varpå hemmet grundas. Enligt
            nutida upp- fattning förekomma dock obehöriga inskränkningar i
            parternas självbe- stämmanderätt i den gällande äktenskapslagstiftningen.
            Bestämmelserna om
          </p>
          <pb facs="riksdagen-motions-pdf/data/1947/mot_1947__fk__40/mot_1947__fk__40-002.pdf"/>
          <fw xml:id="i-PQL1L9CWorQhtAjoVdT2Ca">
            8 Motioner i Första kammaren, nr 40.
          </fw>
          <p xml:id="i-RnuM4W7x3QKSv31C3TqWLL">
            förmynderskap för barn i äktenskap är ett exempel. Den gifta
            modern får sålunda icke vara förmyndare för sina egna barn, ehuru
            inget hindrar att hon kan vara överförmyndare för andras barn.
            Man behöver inte peka på outrerade fall, där en alkoholiserad
            far tar ut och super upp pengarna på sina barns postsparbanksböcker,
            eller på andra fall av olämpliga fäder för att finna starka skäl
            som tala för att regeln om faderns förmynderskap inte får förbli
            en regel utan undantag. Ett i vissa fall oberättigat tvång på
            individerna — man och hustru i lika mån — lägga också bestämmelserna
            om hemskillnad och äktenskapsskill- nad. Ehuru äktenskapet ingåtts
            som en fullt frivillig överenskommelse, kan det hållas samman
            med tvång, i det att domstol kan vägra en make skils- mässa, om
            den andra maken inte vill gå med därpå, för såvitt »skäligen kan
            fordras att han fortsätter samlevnaden». Man frågar sig dock,
            om en utom- stående någonsin kan bedöma om något sådant »skäligen»
            kan fordras. Så- vida inte »en djup och varaktig söndring» vitsordas
            av båda makarna, har domstolen att sörja för fullständig utredning
            och äger för sådant ändamål införskaffa erforderlig bevisning.
            Fordringarna på bevisning äro inte sällan sådana, att de dra med
            sig segslitna rättegångar, där käranden för att erhålla hemskillnad
            måste förödmjuka sig själv och sin maka genom att skaffa vitt-
            nen på osämja, brev som bekräftar söndringen ete. och där kravet
            på bevis- ning är ägnat att skärpa motsättningarna vid skilsmässa,
            vilket går ut inte minst över barnen. Ett borttagande av det barbariska
            bevisningskravet ur giftermålsbalken behöver inte betyda att man
            uppmuntrar äktenskapsskillna- derna. Att bibehålla hemskillnadsåret
            som en nyttig prövo- och betänketid torde de flesta människor
            finna välbetänkt, ävenså medlingsinstitutionen. Måhända kunde
            man rent av förbättra utsikterna för en försoning efter detta
            betänketidsår genom att inlägga en obligatorisk medling också
            efter hemskillnadsåret. Det är en sak som behöver utredas. Överhuvud
            taget be- höva flera av de kategoriska bestämmelserna i giftermålsbalkens
            kapitel om upplösning av äktenskap göras smidigare, så att bestämmelsernas
            avfattning mera uppfordrar till human handläggning av äktenskapsmål
            än till den snäva bokstavstolkning som nu ofta förekommer. Även
            en del av de bestämmelser, som reglera de ekonomiska intressena
            inom äktenskapet och vid dess upplösning — frånskild makas rätt
            till famil- jepension t. ex. — skulle behöva en översyn. Med åberopande
            av det ovan anförda få därför undertecknade motionärer hemställa,
            att riksdagen måtte hos Kungl. Maj:t anhålla om en all- män Översyn
            av gällande äktenskapslagstiftning.
          </p>
          <p xml:id="i-FNENBqJJgSAsi817MX4nev" type="date">
            Stockholm den 17 januari 1947.
          </p>
          <p xml:id="i-QA5ugGrqfEL75XuUcCcRqH">
            Ulla Alm. Anna Sjöström-Bengtsson.
          </p>
        </div>
      </div>
    </body>
  </text>
</TEI>
