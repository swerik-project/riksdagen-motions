<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-L-00006">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_L_0006/mot_200203_L_0006-0001.pdf"/>
      <div xml:id="i-VKBfy38P4zForoNrs2wuUN" type="motHeader">
        <div xml:id="i-RXGmae2AvLgw3GkMHrMfYR" type="motTitle"/>
        <div xml:id="i-J67Nt6Xqw4pPieVdoeymhf" type="motSubmissionInfo"/>
      </div>
      <div xml:id="i-JMraq3Y7dKMw91M9gRRd1a" type="motBody">
        <div xml:id="i-NE6WDjHXcywYDi1wrXyzJo">
          <p xml:id="i-MhHWooEKdHtgEKM4vo8uqP">
            2002/03 mnr: L6 pnr: s45240
          </p>
          <p xml:id="i-H9MSLBaBj3GQumNQ94A7Jb">
            Motion till riksdagen 2002/03:L6
          </p>
          <p xml:id="i-TGSHTnawCPXrJAoEt9WNEN">
            av Karl Gustav Abramsson och Nils-Göran Holmqvist (s) med anledning
            av prop. 2002/03:49
          </p>
          <p xml:id="i-YA6LBzHzM4ofyttmLdJpdE">
            Nya förmånsrättsregler
          </p>
          <p xml:id="i-Uo8FAc3rxmdfDZs363yr1n">
            Förslag till riksdagsbeslut
          </p>
          <p xml:id="i-KNc5Rib2dgGhKzGvkFK6HJ">
            Riksdagen tillkännager för regeringen som sin mening vad i motionen
            anförs om behovet av kompensatoriska åtgärder främst för de små
            och medelstora företagen i anledning av befarat ökade svårigheter
            för dessa företag att anskaffa investerings- och rörelsekapital.
          </p>
          <p xml:id="i-95rnHtang5L4a6qrLYeums">
            Motivering
          </p>
          <p xml:id="i-Ku5Vzzer8Ukarh22azGJ8d">
            Regeringens proposition 2002/03:49 Nya förmånsrättsregler bygger
            på Förmånsrättskommitténs förslag. I propositionen föreslås bl.a.
            att förändra förmånsrätten i hypotek, dvs. det värde som finns
            i företagets tillgångar och som nyttjas främst för lån och krediter
            i banker. Företagshypotekets ställning försvagas enligt förslaget
            såtillvida att företagsinteckningen endast ges rätt till halva
            den utdelning som den ger rätt till idag. Regeringens förslag
            bygger i allt väsentligt på det underlag som Förmånsrättskommittén
            tagit fram och prövat. Det finns en del kritik att rikta mot detta,
            då kommittén valt att studera förhållanden i företag som inte
            kan sägas representera genomsnittsföretaget. Kommittén har valt
            att granska företag med långt fler anställda och mycket större
            omsättning än de företag som egentligen borde vara föremål för
            samhällets omsorg i dessa avseenden. Det hävdas i den aktuella
            debatten att det är i de små företagen som tillväxten kan väntas
            och som då kommer att ha avgörande betydelse för välståndsutvecklingen
            i landet. Dessa företags utvecklingsmöjligheter ska bevakas och
            de regler som gäller för dessa ska i allt väsentligt underlätta
            att driva sådana företag och också starta nya företag. Med regeringens
            förslag tror vi att det kommer att bli uppenbart svårare att starta
            och driva företag, främst i glesbygd. Vi har erfarit att enbart
            diskussionerna om ändrad förmånsrätt i företagens tillgångar skapat
            en större försiktighet hos banker och kreditinstitut. Det är knappas
            så att man tidigare kunnat tala om ”slarvig” kreditgivning, som
            en
          </p>
          <pb facs="riksdagen-motions-pdf/data/200203/mot_200203_L_0006/mot_200203_L_0006-0002.pdf"/>
          <p xml:id="i-39kgh4YcLjDEqDwnCW7b6U">
            2002/03:L6
          </p>
          <p xml:id="i-VRaUQmnnjPB5PfJ2mMUBWQ">
            del tycks tro, utan bankerna har sedan många år utvecklat alltmer
            förfinade metoder att pröva krediter. Företagens ägare och ledning,
            produkter och marknadsfrågor har fått allt större betydelse för
            kreditgivningen. Dessutom har bankerna numera en ganska strikt
            policy när det gäller uppföljning av lämnade krediter. Beskedet
            från banksektorn är entydigt i förhållande till Förmånsrättskommitténs
            förslag och det förslag som nu finns i regeringens proposition.
            Färre krediter till de små företagen och främst då till dem som
            verkar i glesbygden och kanske allra främst i Norrlands inland.
            Således är förslaget, sett ur ett regionalpolitiskt perspektiv,
            äventyrligt. Vi har dock noterat att regeringen är medveten om
            att problem kan komma att uppstå. Regeringen är enligt propositionen
            beredd att initiera en snar utvärdering av konsekvenserna för
            kreditförsörjningen främst till små och medelstora företag, varvid
            särskilt reformens regionalpolitiska konsekvenser tas upp. Regeringen
            anför vidare att om det visar sig att reformen har medfört negativa
            effekter, så bör åtgärder snarast vidtas så att sådana effekter
            kan undvikas utan att reformens positiva effekter i övrigt går
            förlorade. Vi vill kraftfullt understryka att sådana åtgärder
            verkligen vidtas om befarade problem skulle uppstå.
          </p>
          <p xml:id="i-4sDkFpLEY8hdeJ1X7j3fte" type="date">
            Stockholm den 6 mars 2003
          </p>
          <p xml:id="i-9iZJmojLyzisWnHaTNTM1F" type="signatureBlock">
            Karl Gustav Abramsson (s) Nils-Göran Holmqvist (s)
          </p>
        </div>
      </div>
    </body>
  </text>
</TEI>
