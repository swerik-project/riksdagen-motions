<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00002">
  <teiHeader>
    <fileDesc>
      <titleStmt>
        <title>med anledning av skr. 2011/12:3 Jämställdhetspolitikens inriktning 20112014</title>
        <author corresp="i-TrXGyxsScvTSQxnJXvtZZW">av Sven-Olof Sällström (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2011/12:3 Jämställdhetspolitikens inriktning 20112014</title>
          <idno type="rdwebb">GZ02A2</idno>
          <rs type="number">A2</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A2/text</ref>
          <ref type="dokument_url_html">http://data.riksdagen.se/dokument/GZ02A2</ref>
          <ref type="dokumentstatus_url_xml">http://data.riksdagen.se/dokumentstatus/GZ02A2</ref>
          <ref type="doc">http://data.riksdagen.se/fil/ED6D2674-4838-46AB-B9AB-332440AEF792</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TrXGyxsScvTSQxnJXvtZZW</idno>
            <name>Sven-Olof Sällström</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-LC1fkUAX75SoEVZNAQ9MeH"/>
        <correspContext corresp="i-LC1fkUAX75SoEVZNAQ9MeH">
          <ref>Regeringsskrivelse 2011/12:3</ref>
        </correspContext>
        <correspAction xml:id="i-QmnAJEqtoAgjLuNkyB7RcD" type="signed"/>
        <correspContext corresp="i-QmnAJEqtoAgjLuNkyB7RcD">
          <note type="signatory" corresp="i-TrXGyxsScvTSQxnJXvtZZW"/>
        </correspContext>
        <correspAction type="referral" xml:id="i-2wD3kva86qNmYZh82SpVez">
          <date when="2011-10-12"/>
        </correspAction>
        <correspAction type="dismissal" xml:id="i-4cu8Zrb61DKdZq8LzBL6pQ">
          <date when="2011-10-11"/>
        </correspAction>
        <correspAction type="dismissal" xml:id="i-SU7HtEgbXNBGaxSrmnD7gY">
          <date when="2011-10-11"/>
        </correspAction>
        <correspAction type="submission" xml:id="i-CWV6cHPyVuXU4VrioYbf8n">
          <date when="2011-10-10"/>
        </correspAction>
        <correspAction type="transfer" xml:id="i-4CsiB83N3gN96zDzaj9u13">
          <date when="2011-10-10"/>
        </correspAction>
        <correspAction type="assigned" xml:id="i-JPi9Zjp69PPnGJqaQTAZtq"/>
        <correspContext corresp="i-JPi9Zjp69PPnGJqaQTAZtq">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Y1cWQFLtBAeRNkFsKBBuK3">
            Förslag till riksdagsbeslut
          </head>
          <list style="ol">
            <item xml:id="i-Vi2FEqa7TQmzohKnNwX4cL">
              Riksdagen tillkännager för regeringen som sin mening vad som
              anförs i motionen om regeringens skrivelse i fråga om de allmänna
              utgångspunkterna.
            </item>
            <item xml:id="i-G72sgJ8PzLQSffJyoWRWwz">
              Riksdagen tillkännager för regeringen som sin mening vad som
              anförs i motionen om regeringens skrivelse i fråga om de jämställdhetspolitiska
              målen.
            </item>
            <item xml:id="i-B65azznEqw2DSDqSdvwuBs">
              Riksdagen tillkännager för regeringen som sin mening vad som
              anförs i motionen om regeringens skrivelse i fråga om regeringens
              särskilda jämställdhetssatsning.
            </item>
            <item xml:id="i-YPqzF3yCbavYYmHxwnCdiU">
              Riksdagen tillkännager för regeringen som sin mening vad som
              anförs i motionen om regeringens skrivelse i fråga om regeringens
              prioriteringar under mandatperioden.
            </item>
            <item xml:id="i-YHYVwTZhYnHuVDEzLvVmwJ">
              Riksdagen tillkännager för regeringen som sin mening vad som
              anförs i motionen om regeringens skrivelse i fråga om internationellt
              samarbete och samarbete inom EU.
            </item>
          </list>
        </div>
        <div type="motContent">
          <head type="h1" xml:id="i-FMFLtahpYuLTBJWWqMFtuH">
            Allmänna utgångspunkter
          </head>
          <p xml:id="i-31XVjiEQk7DRxHj1tEFCzQ">
            De allmänna utgångspunkterna för jämställdhetspolitikens inriktning
            är att den svenska arbetsmarknaden är relativt jämställd med små
            skillnader i lön mellan kvinnor och män. Förutsättningarna för
            såväl män som kvinnor är goda. Sysselsättningsgraden är visserligen
            högre för män än för kvinnor, men arbetslösheten är lägre för
            kvinnor än för män. Den svenska arbetsmarknaden tycks vara mycket
            jämlik när man tittar på löner enligt regeringens skrivelse 2011/12:3
            Jämställdhetspolitikens inriktning 20112014. När lönerna mellan
            kvinnor och män korrigeras för faktorer som yrke, utbildning,
            ålder, sektor och arbetstid är differensen ca 6 %. Den löneskillnaden
            är oförklarad men inte nödvändigtvis osaklig, och kan mycket väl
            ha att göra med faktorer som inte finns med i modellen, såsom
            arbetsledaransvar och yrkeserfarenhet. Det finns inga belägg för
            att diskriminering står för denna lilla lönedifferens mellan kvinnor
            och män. Det går dock inte utesluta att så är fallet, och skulle
            det vara så är det oacceptabelt.
          </p>
          <p xml:id="i-C1SyyzicDXF6m5VNeoKymd">
            I grundskolan är pojkars betyg generellt sett sämre än flickors.
            Det gäller oavsett socioekonomisk bakgrund och över hela riket.
            Pojkars sämre betyg är inget nytt fenomen utan har funnits sedan
            1960-talet. Kvinnors utbildningsnivå är högre än männens. Män
            är underrepresenterade i eftergymnasial utbildning och gapet har
            ökat sedan 1990-talet. Av alla som tog högskoleexamen 2008/2009
            var endast 35 % män, att jämföra med 40 % för tio år sedan. Sverigedemokraterna
            ser med oro på pojkars generellt sett sämre betyg och mäns underrepresentation
            på högskolan. Att gapet ökat kraftigt är något som borde föranleda
            åtgärder. En delegation för jämställdhet i högskolan presenterade
            2009 slutbetänkande Svart på vitt om jämställdhet i akademin (SOU
            2011:1), ett samlat paket med olika åtgärder för att främja jämställdhet
            i högskolan. Man konstaterar bland annat att det går för långsamt
            och att de insatser som gjorts de senaste 30 åren inte gett önskvärda
            resultat. Regeringen har dock förhållit sig passiv efter utredningen
            och inte implementerat någon strategi för att motverka den allvarliga
            könsobalansen på högskolan. Vi anser att regeringen borde presentera
            konkreta förslag för jämställdhet på högskolan nu när den efterfrågade
            utredningen presenterat sitt betänkande. Att tillsätta utredningar
            för sakens skull löser inte några problem, det viktiga är att
            utredningen leder fram till konkret politik från regeringens sida.
          </p>
          <p xml:id="i-6XPjKhiaBAffcQFLCsaDmc">
            Kvinnor har i större utsträckning sämre hälsa än män, enligt
            skrivelsen, vilket till viss del förklaras av att kvinnor i högre
            utsträckning drabbas av kroniska, icke-dödliga sjukdomar. Men
            det kan även finnas sociala faktorer som påverkar. Det konstateras
            också att självupplevd ohälsa kan vara större bland kvinnor som
            därmed uppsöker vård oftare än män. Kvinnors sämre hälsa är något
            som måste motverkas om vi ska lyckas få en jämställd arbetsmarknad.
            Situationen kan leda till en sämre löneutveckling och sämre sysselsättning
            för kvinnor om det är så att den sämre ohälsan leder till fler
            sjukdagar.
          </p>
          <p xml:id="i-Kbi1bUZjuxL3eAypxsZXEw">
            Dessa hot mot en jämställd arbetsmarknad bör tacklas så snart
            det bara går och därmed bör regeringen få i uppdrag att återkomma
            med konkreta åtgärder för att analysera och motverka kvinnors
            ohälsa och dess effekt på jämställdheten på arbetsmarknaden. Det
            konstateras vidare i skrivelsen att ungas hälsoutveckling står
            ut på ett negativt sätt. Ungdomar i allmänhet har haft en sämre
            hälsoutveckling än övriga åldersgrupper, och unga kvinnor i synnerhet
            är värst drabbade. Unga kvinnor känner sig mer stressade, äter
            mer antidepressiva medel och andra läkemedel. Den psykiska pressen
            på kvinnor utgör enligt oss sverigedemokrater ett allvarligt hot
            mot jämställdheten både i skola och på arbetsmarknaden och har
            inte tillräckligt förklarats. Det görs inte tillräckligt åt arbetsmiljön
            i skolan där landets flickor och kvinnor mår sämre än någonsin.
            Regeringen bör presentera konkreta åtgärder för att komma till
            rätta med situationen. Jämställdhetspolitikens utmaningar är flera
            och situationen är svåranalyserad, där flickor har högre betyg
            än pojkar, kvinnor i högre utsträckning än män tar gymnasieexamen,
            50 % fler kvinnor än män studerar på högskolan men där kvinnor
            genomgående har en sämre hälsa, inte minst genom en ökad psykosocial
            ohälsa i skolan. Situationen med kvinnors verkliga eller upplevda
            ohälsa har inte analyserats i tillräcklig utsträckning och därmed
            saknar vi nycklar att lösa detta stora jämställdhetsrelaterade
            problem.
          </p>
          <p xml:id="i-3LuqEhkd4x59oh7pZGhV47">
            I skrivelsen konstateras det att i en fjärdedel av fallen där
            kvinnor utsatts för våld var förövaren en närstående. Det innebär
            att i hela 75 % av misshandelsfallen har misshandeln skett genom
            någon som inte är närstående, tvärtemot vad som ofta anges i medierna
            eller av andra politiker. Män utsätts dubbelt så ofta än kvinnor
            för misshandel men kvinnor är dubbelt så ofta oroliga för att
            utsättas för det. Den upplevda otryggheten är starkt överrepresenterad
            hos kvinnor. Även om det faktiskt är så att män oftare drabbas
            av misshandel så är otryggheten ett stort problem, verklig eller
            upplevd, som hindrar kvinnors fulla deltagande i samhällslivet.
            När det gäller offer för sexualbrott konstateras en överrepresentation
            om hela 2,5 gånger bland 1624-åringar jämfört med samtliga kvinnor.
            Siffrorna antyder en kraftig ökning av sexualbrott mot kvinnor
            över tid. Vi sverigedemokrater efterlyser konkreta förslag för
            att bekämpa otrygghet, såväl självupplevd som verklig. I dag görs
            alltför lite, om ens något, för att bekämpa problemet. Konkreta
            åtgärder bör presenteras. Särskilt fokus bör ligga på sexualbrott
            mot unga kvinnor, där problemen är som mest akuta.
          </p>
          <p xml:id="i-7C45FuBmH3QRjfccBysF6N">
            Kvinnors ofrihet återspeglas framför allt när man tittar på förekomsten
            av hedersrelaterat våld och det faktum att många inte själva kan
            välja sin partner. Ingenting har hänt sedan Fadime mördades, debatten
            lyser med sin frånvaro, och regeringen borde omedelbart presentera
            konkreta lagförslag som syftar till att förbättra situationen
            för människor som på grund av hederskultur inte kan välja sin
            partner.
          </p>
          <head type="h1" xml:id="i-4cMXM5RGDbuXeuDHeBySeL">
            De jämställdhetspolitiska målen
          </head>
          <p xml:id="i-UPXpuyPGZPyKNWtxU4QME7">
            Det konstateras i de jämställdhetpolitiska målen att det övergripande
            målet är att kvinnor och män ska ha samma makt att forma samhället
            och sina egna liv. Vi menar att definitionen är något snäv. Sverigedemokraterna
            vill se ett jämställt samhälle där alla medborgare har samma rättigheter,
            skyldigheter, möjligheter och självval till utbildning och arbete.
            Regeringen bör presentera ett nytt övergripande mål för jämställdhetspolitiken.
          </p>
          <p xml:id="i-8vV6CLQrawgRmy4QQvvGCu">
            Mäns våld mot kvinnor ska upphöra, och i skrivelsen presenteras
            att alla medborgare ska ha samma rätt och möjlighet till kroppslig
            integritet. Det nämns dock inte med ett ord hur manlig och kvinnlig
            omskärelse är ett enormt hot mot rätten att bestämma över sin
            egen kropp. Regeringen bör införa ett förbud som omfattar alla
            nivåer, privat som offentligt, där omskärelse på annan grund än
            medicinsk är oacceptabelt och bestraffas. Annars kan ett av de
            viktigaste jämställdhetspolitiska målen inte sägas vara annat
            än ett luftslott.
          </p>
          <head type="h1" xml:id="i-2W5ftWWrYUcW7RHEz6j3iU">
            Regeringens särskilda jämställdhetssatsning
          </head>
          <p xml:id="i-CDFfueiFoaGREoCUa1GxdB">
            I regeringens jämställdhetssatsning 20072010 finns en rad olika
            insatsområden. Det hedersrelaterade våldet nämns inte med ett
            ord. Vi menar att det hedersrelaterade våldet ska finnas med som
            en särskild punkt framöver för att lyfta fram problemet i sin
            helhet. I regeringens skrivelse Handlingsplan mot prostitution
            och människohandel för sexuella ändamål nämns 36 olika åtgärder,
            men det starka behovet av gränskontroller förbises. Det till stor
            del avvecklade svenska gränsskyddet har på ett allvarligt sätt
            möjliggjort för olika ligor att bedriva människohandel i Sverige,
            och vi har fått se ett ökat inflöde av tiggare och prostituerade
            som organiseras av ligor i Östeuropa. Detta är ett hot mot jämställdheten,
            och därmed bör gränsskyddets vikt lyftas fram särskilt i dagens
            jämställdhetspolitik.
          </p>
          <head type="h1" xml:id="i-A3razzQuWjdU9DdZTtcCso">
            Prioriteringar under mandatperioden
          </head>
          <p xml:id="i-De8XWqcvozv1djyaZ2Undq">
            Sverigedemokraterna tror inte på kortsiktiga lösningar inom jämställdhetsområdet
            så som jämställdhetsbonus. Det ska vara upp till föräldrarna att
            själva ta ut den andel dagar av föräldraförsäkringen som de själva
            har möjlighet, vilja och kapacitet till. Vi tror inte att jämställdhetspolitiken
            förbättras genom statliga pekpinnar som söker detaljstyra föräldrars
            uttag av föräldraförsäkring. Det är diskriminerande mot de föräldrar
            som inte har ekonomiska eller andra möjligheter att dela på föräldraförsäkringen.
          </p>
          <p xml:id="i-2q7SojZgArKJSNjQEBrVzD">
            Kvotering enbart på grund av kön ska vara förbjudet i all offentlig
            verksamhet. Kvotering innebär inte någon positiv särbehandling,
            som vissa av dess förespråkare vill göra gällande, utan tvärtom
            innebär kvotering i samtliga fall att någon annan diskrimineras.
            Det är också ett steg bort mot en jämställd arbetsmarknad om den
            offentliga sektorn börjar anställa på grundval av kön och inte
            kompetens. Vi värnar om att varje organisation, yrkeskategori
            eller arbetsplats ska innehålla båda könen. Dock måste samhället
            tydligare erkänna att fysisk styrka i vissa yrkeskategorier är
            avgörande. Man kan inte kompromissa bort kraven på fysik. Sedan
            får de personer som uppfyller uppställda krav komma ifråga för
            anställning, oavsett kön. Detta kan komma ifråga gällande viktiga
            samhällsfunktioner såsom polis, brandkår, militärtjänst och kriminalvård,
            yrken där sänkta krav på fysisk prestationsförmåga kan bli helt
            livsavgörande.
          </p>
          <p xml:id="i-2etvnnoqeFaMa1GmQCMwNi">
            Könsrelaterat våld är ett av de största jämställdhetspolitiska
            problemen, och begreppet mäns våld mot kvinnor är något snävt
            eftersom det dels finns ett våld från kvinnor och män, dels också
            ett utbrett våld i samkönade relationer. Vi förespråkar därför
            en återgång till det tidigare begreppet könsrelaterat våld. Icke
            desto mindre vill vi betona att könsrelaterat våld måste beläggas
            med högre straff än i dag. Straffen ska skärpas, resurser ska
            tillföras och lagstiftningen ska utvidgas för att på ett tydligare
            sätt än i dag beivra könsrelaterat våld. Regeringen har varit
            alltför passiv i frågan.
          </p>
          <head type="h1" xml:id="i-RL4HQd6s4JUDpxEjxSLNEG">
            Internationellt samarbete och samarbete inom EU
          </head>
          <p xml:id="i-xfkCd3opSTdL9UosoHJmP">
            Svenskt jämställdhetsarbete ska präglas i våra internationella
            relationer såväl med EU som med andra organisationer. Sverige
            har kommit långt vad gäller jämställdhet på arbetsmarknaden och
            i samhällslivet i övrigt, och vi är ett föregångsland i många
            avseenden. Det är viktigt att vi lyfter fram de positiva erfarenheter
            som finns inom jämställdhetspolitikens område utan att för den
            sakens skull tvinga på andra länder vår lagstiftning. Den svenska
            jämställdhetspolitiken har till vissa delar varit mycket lyckad,
            och till andra delar mycket verklighetsfrånvänd och misslyckad.
            Framför allt gäller misslyckandet olika teorier om genus som våra
            barn och ungdomar utsätts för redan från tidig ålder. Vår mycket
            liberala abortlagstiftning är även den något som går stick i stäv
            med europeisk lagstiftning. Här är det av yttersta vikt att vi
            respekterar de länder i Europa som har en mer restriktiv lagstiftning.
            Vi exporterar inte vår jämställdhetspolitik utan visar genom det
            samhälle vi själva bygger upp hur jämställdhet kan uppnås på ett
            effektivt sätt. Svensk biståndspolitik ska utformas så att våra
            skattemedel inte missgynnar jämställdhet i mottagarlandet. I så
            stor utsträckning som möjligt ska jämställdhetskrav ställas på
            mottagarlandet, som visar att man genom de biståndspengar man
            tar emot också avser att arbeta för ett jämställt samhällsliv.
          </p>
          <p xml:id="i-LrogvEbtSZrKBygh1fgQo3">
            Internationellt samarbete krävs för att motverka trafficking.
            Det är stora gränsöverskridande problem när människor själva inte
            bestämmer över sin kropp och i värsta fall organiseras av ligor
            som tjänar pengar på kvinnors svaga ställning. Gränsskyddet bör
            återupprättas, men vi måste också se till att vi får ett utökat
            samarbete över de europeiska gränserna för att på ett så effektivt
            sätt som möjligt stoppa människohandel. EU:s fria rörlighet ställer
            ökade krav genom att rörligheten blivit större över gränserna.
            Vi vill också betona att jämställdhetspolitiken i Sverige utformas
            av det svenska folket, och att EU:s inflytande över politiken
            ska begränsas till ett absolut minimum. Det vore ett allvarligt
            felsteg om alltför stora regleringar av EU innebar ett mindre
            inflytade över svenskt självbestämmande i jämställdhetspolitken.
          </p>
          <p xml:id="i-EJiWm4ma9Lmkj6syfEDxaH">
            Sammanfattningsvis anser inte vi sverigedemokrater att jämställdhet
            exklusivt är en kvinnofråga. Den omfattar i lika stor utsträckning
            män och är således en medborgarfråga som måste ses ur såväl kvinnors
            som mäns perspektiv. Det faller på såväl kvinnors som mäns ansvar
            att arbeta för en jämställd arbetsmarknad och ett jämställt samhällsliv.
          </p>
        </div>
        <div type="motSignatures">
          <list>
            <item xml:id="i-EHSsg7edE6Z5WquCE74Sz1">
              Sven-Olof Sällström (SD)
            </item>
          </list>
        </div>
      </div>
    </body>
  </text>
</TEI>
