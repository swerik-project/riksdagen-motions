<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-SkU-00811">
  <teiHeader>
    <fileDesc>
      <titleStmt>
        <title>Tullverkets narkotikabekämpning</title>
        <author corresp="i-CakSt71sHecUuCwQm5ALoP i-CakSt71sHecUuCwQm5ALoP">av Kerstin Warnerbring (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tullverkets narkotikabekämpning</title>
          <idno type="rdwebb">GK02Sk811</idno>
          <rs type="number">Sk811</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GK02Sk811/text</ref>
          <ref type="dokument_url_html">http://data.riksdagen.se/dokument/GK02Sk811</ref>
          <ref type="dokumentstatus_url_xml">http://data.riksdagen.se/dokumentstatus/GK02Sk811</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CakSt71sHecUuCwQm5ALoP</idno>
            <name>Kerstin Warnerbring</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-CakSt71sHecUuCwQm5ALoP</idno>
            <name>Kerstin Warnerbring</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RGKHwApNv8CKLcnBv3T3Z1" type="signed"/>
        <correspContext corresp="i-RGKHwApNv8CKLcnBv3T3Z1">
          <note type="signatory" corresp="i-CakSt71sHecUuCwQm5ALoP"/>
          <note type="signatory" corresp="i-CakSt71sHecUuCwQm5ALoP"/>
        </correspContext>
        <correspAction xml:id="i-Tzbg8B4TMd1P4vvCEhLtg6" type="referral">
          <date when="1996-10-11"/>
        </correspAction>
        <correspAction xml:id="i-XTwLXbLZBPbQBSnwnH6hCM" type="dismissal">
          <date when="1996-10-11"/>
        </correspAction>
        <correspAction xml:id="i-4k5vc635JGLwVarSaBPPUb" type="submission">
          <date when="1996-10-07"/>
        </correspAction>
        <correspAction xml:id="i-AAwc38uxQz1qeiCseuSTAY" type="referral">
          <date when="1996-10-11"/>
        </correspAction>
        <correspAction xml:id="i-F6GsZ5fCdG9DhhM2pDjKNb" type="dismissal">
          <date when="1996-10-11"/>
        </correspAction>
        <correspAction xml:id="i-5DLSheMQG6tQHgCDbv6oKm" type="submission">
          <date when="1996-10-07"/>
        </correspAction>
        <correspAction xml:id="i-Mtpe2h8pnsxdBHRTeu67Lp" type="assigned"/>
        <correspContext corresp="i-Mtpe2h8pnsxdBHRTeu67Lp">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_SK_0811/mot_199697_SK_0811-0001.pdf"/>
      <div xml:id="i-7RP782e2ipm5GzaUzCf5bJ" type="motHeader">
        <div xml:id="i-X7xFoKrevt9TC1DCd1Zjpo" type="motTitle"/>
        <div xml:id="i-RodCpFjfnLHfziMFrSF1Ub" type="motSubmissionInfo"/>
      </div>
      <div xml:id="i-FHiMUeRNiCFSvV3pdegNMd" type="motBody">
        <div xml:id="i-NKEfau2PJo2vwd2SHa9eej">
          <p xml:id="i-F9m7GRzwQtf5hT4ZEX935S">
            1996/97 Ske11 Sk808-813
          </p>
          <p xml:id="i-JeZ5DiPc2KpVpwT9GXTd5b">
            Motion till riksdagen
          </p>
          <p xml:id="i-X2qk6qyWHJKo9t21vw83bM">
            Föjgebblinggygrpjkotikamissbruket
          </p>
          <p xml:id="i-7q9VgE5JA2tGukswsfknFP">
            av Kerstin Warnerbring (c) Tullverkets narkotikabekämpning
          </p>
          <p xml:id="i-6g2arFRPYFZpGUWp3XAB5i">
            Varje år genomför Centralförbundet för alkohol- och narkotikaupplysning
            (CAN) en undersökning av ungdomars drogvanor. 1996 års redovisning
            visar att narkotikan på allvar tycks ha slagit rot som ungdomarnas
            berusningsmedel. Jämfört med 1991 har en fördubbling av bruket
            hos eleverna i årskurs nio inträtt. Även jämfört med 1995 är uppgången
            markant. Enkätresultaten visar också på att attityderna till narkotika
            tycks bli allt mindre restriktiva.
          </p>
          <p xml:id="i-Qo7doJ2sUcvCJA9icH1mkD">
            Denna utveckling är synnerligen allvarlig och får inte på några
            villkor accepteras. Narkotikamissbruket skapar oändligt mycket
            mänskligt lidande och är orsak till en stor del av alla våldsbrott
            och annan brottslighet. Narkotikan är ett hot mot hela samhället
            som alla goda krafter måste bekämpa. Trenden till ökning av narkotikabruket
            har en längre tid iakttagits i storstadsområden men har nu nått
            ut i hela landet. Det finns särskild anledning att uppmärksamma
            drogsituationen i Skåne.
          </p>
          <p xml:id="i-VC5gRuFcz47LRCrHsmrSYk">
            Drogsituationen i Skåne
          </p>
          <p xml:id="i-SzVzQezgZDS6fUQPK5d1r9">
            Såväl skolenkäter som statistik sammanställd av länssamordnaren
            för drogförebyggande insatser vid Malmöhus läns landsting visar
            att bruket av narkotika i Lund ligger högre än riksgenomsnittet.
            Detta tros bland annat bero på närheten till Köpenhamn och Christiania.
            Länssamordnarens undersökningar visar att det är relativt lätt
            för Lundaungdomar att få tag på narkotika. Mer än hälften av ungdomarna
            säger att de kan få tag på marijuana om de vill. Var femte kan
            få tag på amfetamin och nästan lika många säger att de skulle
            kunna få tag på rökheroin. Enligt polisens länskriminalavdelnings
            narkotikaenhet i Malmö börjar heroinet få fäste i flera områden
            i länet. Tendensen till allt yngre heroin- missbrukare fortsätter
            och utvecklingen av heroinrökning är oroväckande. Inom polisens
            verksamhetsområde har det gjorts flera beslag än tidigare vad
            avser amfetamin, heroin och kokain. Förekomsten av större partier
            påverkar prisbildningen. De sjunkande priserna är ett tecken på
            att det sedan en tid tillbaka finns gott om narkotika i Skåne.
            Att också genomströmningen av narkotika är stor kan utläsas av
            det faktum att Norges tullmyndighet beslutat förstärka narkotikakontrollen
            gentemot EU-landet Sverige efter en explosiv 50-procentig ökning
            av beslagen i gränstrafiken.
          </p>
          <pb facs="riksdagen-motions-pdf/data/199697/mot_199697_SK_0811/mot_199697_SK_0811-0002.pdf"/>
          <p xml:id="i-LtUm2FdTSLbkfGGeW9bpv2">
            Ett speciellt problem i Skåne/Sydsverige är närheten till Christiania
            i Köpenhamn, där tillgången till framförallt cannabis är närmast
            obegränsad. Till Christiania reser ungdomarna framförallt via
            färjetrafiken i Helsingborg, Malmö och Limhamn. I tullkretsar
            talar man om ”myrtrafik”. Med detta menas den smuggling av mindre
            mängder narkotika som ständigt pågår och som utförs av framförallt
            ungdomar. ”Myrtrafiken” är ofta inkörsporten till ett narkotikaberoende.
          </p>
          <p xml:id="i-R15kTqWZ1Qty5yRJ8Ecmws">
            Tullmyndigheten i Malmö
          </p>
          <p xml:id="i-XvBXcyPRvGzTAbk4N7CJFC">
            Med anledning av inträdet i Europeiska unionen och på grund av
            nödvändiga ekonomiska åtstramningar som medförde besparingar även
            inom statsförvaltningen har Tullverket omorganiserats och personalstyrkan
            minskats med motsvarande ca 750 årsarbetskrafter. Regeringens
            och riksdagens intentioner var att detta inte skulle påverka tullverkets
            narkotikabekämpning negativt utan motsvara den kontroll som funnits
            tidigare. Tillsammans med de s k kompensatoriska åtgärderna (förstärkning
            av EU:s yttre gränser, samarbete över nationsgränserna, Europol,
            datasystem m.m) skulle narkotikabekämpningen t o m bli bättre
            och effektivare. I regleringsbrevet har angetts att Tullverket
            skall ge högsta prioritet åt bekämpningen av narkotikasmuggling.
            Vid neddragningen av Tullverkets resurser drabbades Malmöhus län
            mycket hårt. Av totalt 743 uppsagda fanns 358 stationerade i nämnda
            län varav 61 i Trelleborg, 134 i Malmö och 163 i Helsingborg.
            Dessa orter hade en stor klareringsverksamhet som minskade kraftigt
            på grund av inträdet i EU. De som fick lämna sitt arbete var till
            stor del personal som också utbildats för och arbetat med den
            fysiska kontrollverksamheten. Många var kvinnor i enlighet med
            sist in — först ut-principen. I denna region, framförallt i Helsingborg
            och Malmö, gjordes huvuddelen av Tullverkets narkotikabeslag.
            Av Tullverkets totalt 1 479 narkotikabeslag 1994 gjordes 377 st
            i Helsingborg, 362 st i Malmö och 51 st i Trelleborg, sammanlagt
            790 st eller 53,4 procent. Antalet narkotikabeslag i Malmö var
            152 st under perioden januari-juni 1996 att jämföra med samma
            period 1993 då antalet beslag var 138 1994 ” dö ” 124 19000 &gt;
            101. De resurser som används för kontrollen i resandetrafiken
            vid den inre gränsen har i stort sett halverats jämfört med före
            EU-inträdet. De sammanlagt 24 tjänstemän, varav 4 är kvinnor,
            samt fyra hundförare som finns i kontrollgrupperna har inga möjligheter
            att bemanna alla de tio tullfilter Malmö har. Det låga antalet
            kvinnliga tulltjänstemän minskar möjligheten att kroppsvisitera
            kvinnliga resenärer. Trots att möjligheterna att avslöja narkotikasmuggling
            är sämre på grund av mindre resurser är antalet narkotikabeslag
            under första halvåret i år betydligt högre än tidigare. Detta
            tyder på att narkotikatrafiken intensifierats vilket också stämmer
            med de iakttagelser polisen gjort och med de enkäter och statistik
            som redogjorts för under rubriken Drogsituationen i Skåne. Under
            helgen 27-29/9 1996 gjorde tullen vid tullkontroll i Malmö bl
            a 10 st narkotikabeslag. Speciell inriktning mot ungdomar hade
            anbefallts på
          </p>
          <p xml:id="i-3CfL4CmTQNcxQAn4Ly58Gs">
            Mot. 1996/97Sk811
          </p>
          <p xml:id="i-HyxttWwajdPi4chFPwdZe9">
            12
          </p>
          <pb facs="riksdagen-motions-pdf/data/199697/mot_199697_SK_0811/mot_199697_SK_0811-0003.pdf"/>
          <p xml:id="i-V3vMM5q8nnjx2t2bH811uN">
            Mot.
          </p>
          <p xml:id="i-ADhVvnWjtj5KLAvozitqde">
            13
          </p>
          <p xml:id="i-Rw7uYTmcstkmWBWW7FgQY3">
            1996/97Sk811
          </p>
          <p xml:id="i-3BNfak2SA4Hj3QGvXHWrx7">
            grund av 25-årsjubileum på Christiania. Tullkontrollen genomfördes
            med normal bemanning. Fredagen den 27/9 gjordes följande beslag:
            12 gram c-harts, smugglaren var 15 år, 12 gram cannabis och 6
            gram c-harts, smugglaren var 17 år, 1 gram c-harts, smugglaren
            var 15 år, 4 gram c-harts, smugglaren var 13 år, 4 gram c-harts,
            smugglaren var 21 år, 0,5 gram c-harts, smugglare okänd.
          </p>
          <p xml:id="i-KZvnw9xMGkr9eY8482Qwzy">
            Dessutom beslagtogs 3 flaskor starkvin, 15 år, 12 flaskor starköl,
            under 20 år och ytterligare 12 flaskor starköl, under 20 år. Utöver
            beslagen gjordes 7 överlåtelser av 71 flaskor starköl från resenärer
            under 20 år. Även om de beslag som görs i ”myrtrafiken” ofta är
            mindre beslag får de stora effekter på den unge. Ett ingripande
            i tullen mot en ungdomssmugglare får nämligen till följd att problemet
            uppmärksammas på ett tidigt stadium av föräldrar, skola, polis
            på hemorten m m. Vikten av tidiga åtgärder för att förhindra missbruk
            kan inte nog understrykas.
          </p>
          <p xml:id="i-2uPwc2YLGu2rhypCeXjnxf">
            Hotbild
          </p>
          <p xml:id="i-RknF8obSGAzy83GWncQiVx">
            Polisens och tullens underrättelseorgan visar i sin hotbild på
            en ökande narkotikatillgång i Europa. Narkotikaliberala EU-länder
            har en tätposition vad avser tillverkning och distribution av
            amfetamin, Ecstasy, och LSD. Narkotikatrafiken från dessa länder
            sker inom EU med minimal gränskontroll. Polen intar en av tätpositionerna
            vad avser amfetamintillverkning. Polsk polis har avslöjat Europas
            största amfetaminfabrik med produktion av både pulver och tabletter.
            Insmugglingen till EU sker av allt att döma ofta vid den av varu-
            och persontrafik hårt belastade tyska gränsen. Detta vidimeras
            av Tullverkets beslagsstatistik för första halvåret 1996. Endast
            ett fåtal amfetaminbeslag har gjorts i direkttrafiken mot Polen.
            Vid tullmyndigheten i Malmö har samtliga narkotikabeslag gjorts
            vid gräns mot annat EU-land trots stora kontrollinsatser i den
            direkta Polentrafiken. En undersökning av i Tullverket gjorda
            beslag &gt; 1 kg eller &gt; 1000 tabletter under perioden 1/1
            1996 — 30/9 1996 visar att 92 procent av dessa avslöjats vid inre
            gräns, endast 8 procent har utförts vid tredje lands gräns. Det
            är uppenbart att även smugglarna gör ”riskanalyser”. De väljer
            att införa sina varor i den mer resenärstäta och ur kontrollsynpunkt
            mindre bemannade EU-trafiken.
          </p>
          <p xml:id="i-VkKgF7SvKyzu3BgmSvYiZZ">
            Åtgärder måste vidtas
          </p>
          <p xml:id="i-RF3yqvRDJSaR71DYgHGVDa">
            Hotbilder och rapporter om det allt mer utbredda narkotikamissbruket
            måste tas på allvar. Enligt artikel 36 i Romfördraget är narkotika
            undantaget från rätten till fri rörlighet för varor. Detta ger
            Sverige rätt att själv bestämma nivån på de
          </p>
          <pb facs="riksdagen-motions-pdf/data/199697/mot_199697_SK_0811/mot_199697_SK_0811-0004.pdf"/>
          <p xml:id="i-YEdRZPWLMKamZRwhE66gnh">
            åtgärder mot narkotikamissbruk som skall vidtas. Narkotikatrafiken
            vid inre gräns och särskilt mellan Köpenhamn och Malmö måste kontrolleras
            på ett effektivare sätt. Det är nödvändigt att sätta stopp för
            det alltmer utbredda drogmissbruk som också kryper allt lägre
            ner i åldrarna. Sedan EU-inträdet har ca 35 årsarbetskrafter inom
            Tullverket haft till upp- gift att för Jordbruksverkets räkning
            sköta kontrollen av exportberättigade jordbruksvaror. Enligt budgetpropositionen
            1996/97:1 har regeringen inget emot att Tullverket utför dessa
            uppgifter åt Jordbruksverket under förutsätt- ning att det inte
            inkräktar på Tullverkets ordinarie verksamhet. Vidare anser regeringen
            att om Tullverket skall fortsätta med kontrollen bör Jordbruks-
            verket ersätta Generaltullstyrelsen för dess arbete med denna
            verksamhet. Tullverket har till uppgift att ge högsta prioritet
            åt bekämpningen av narkotikasmuggling. Tullverket bör avsäga sig
            den uppgift som åvilar Jord- bruksverket. Alternativt bör ersättningen
            från Jordbruksverket möjliggöra en förstärkning av den angelägna
            kontrollen av narkotikasmuggling. Regeringen bör snarast se över
            hur Tullverkets resurser på bästa sätt utnyttjas för en effektiv
            narkotikabekämpning.
          </p>
          <p xml:id="i-WxQU98naXMEpg7ZVKufFeM">
            Hemställan
          </p>
          <p xml:id="i-QK9Z9oURVLLkbADmVsDuNE">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om utnyttjandet
            av Tullverkets resurser för en effektiv narkotikabekämpning.
          </p>
          <p xml:id="i-UVQdRGnjvnAMaq3ETwkvAi" type="date">
            Stockholm den 6 oktober 1996
          </p>
          <div xml:id="i-Vm4aswiWuFcKmYU7JMCkwH" type="signatureBlock">
            <p who="i-CakSt71sHecUuCwQm5ALoP" type="signature">
              Kerstin Warnerbring (c)
            </p>
          </div>
          <p xml:id="i-Vb53SB2YrsVvZs2y87khXp">
            Mot. 1996/97Sk811
          </p>
          <p xml:id="i-8mfMgQ38qVs1uUEHYQs8n3">
            14
          </p>
        </div>
      </div>
    </body>
  </text>
</TEI>
