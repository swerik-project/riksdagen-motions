<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-03755">
  <teiHeader>
    <fileDesc>
      <titleStmt>
        <title>med anledning av prop. 2020/21:35 Regelbundna överväganden av vårdnadsöverflyttning och särskilda lämplighetskrav för offentliga biträden</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M, C, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3755 av Camilla Waltersson Grönvall m.fl. (M, C, KD)</title>
          <idno type="rdwebb">H8023755</idno>
          <rs type="number">3755</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8023755/text</ref>
          <ref type="dokument_url_html">http://data.riksdagen.se/dokument/H8023755</ref>
          <ref type="dokumentstatus_url_xml">http://data.riksdagen.se/dokumentstatus/H8023755</ref>
          <ref type="docx">http://data.riksdagen.se/fil/3CCE7845-2E83-4AF0-A5EC-814F69BDB336</ref>
          <ref type="pdf">http://data.riksdagen.se/fil/7EA2BBEC-61BF-4F15-8461-1673D8131D8A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EFwtvZuQEfqw9nfXpwgPbM" type="basedOn"/>
        <correspContext corresp="i-EFwtvZuQEfqw9nfXpwgPbM">
          <ref>Proposition 2020/21:35</ref>
        </correspContext>
        <correspAction xml:id="i-LgvHzWpmusv1QpfqCih6Dd" type="signed"/>
        <correspContext corresp="i-LgvHzWpmusv1QpfqCih6Dd">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-TqkCALix3mzcE3yNqV7Nee"/>
          <note type="signatory" corresp="i-Fnk9Zpnk5sS5WYPNBLTPx3"/>
        </correspContext>
        <correspAction xml:id="i-BFSPgytSYL9KWBNv7QV1Bn" type="submitted">
          <date when="2020-11-04"/>
          <time when="17:00:57"/>
        </correspAction>
        <correspAction xml:id="i-GQqu4pSBWRRFaU2qSGZiAQ" type="dismissed">
          <date when="2020-11-11"/>
        </correspAction>
        <correspAction xml:id="i-76g7ffooF68idBpzsmJ6xy" type="reviewed">
          <date when="2020-11-11"/>
          <time when="12:58:07"/>
        </correspAction>
        <correspAction xml:id="i-4a6WLWUnHba6tqh427Awvg" type="referred">
          <date when="2020-11-12"/>
        </correspAction>
        <correspAction xml:id="i-TWNFBy7susKy6Z2vRYUtQF" type="assigned">
          <date when="2022-01-26"/>
          <time when="14:30:44"/>
        </correspAction>
        <correspContext corresp="i-TWNFBy7susKy6Z2vRYUtQF">
          <ref type="assignedTo">Socialutskottet</ref>
        </correspContext>
        <correspAction xml:id="i-EUEemW4EHRWTnudG3sMiC" type="behandlas_i"/>
        <correspContext corresp="i-EUEemW4EHRWTnudG3sMiC">
          <ref type="uppgift">2020/21:SoU5</ref>
          <ref type="ref_dok_id">H801SoU5</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU5</ref>
          <ref type="ref_dok_titel">Övervägande av vårdnadsöverflyttning, revidering av vårdplan för placerade barn och särskilda lämplighetskrav för offentliga biträden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-M15ukMBZHJjcngfqhsEJUA" type="motHeader">
        <div xml:id="i-J8EE18jPp7ocbm8JqD6nbp" type="motTitle">
          Motion till riksdagen 2020/21:3755 av Camilla Waltersson Grönvall
          m.fl. (M, C, KD) med anledning av prop. 2020/21:35 Regelbundna
          överväganden av vårdnadsöverflyttning och särskilda lämplighetskrav
          för offentliga biträden
        </div>
      </div>
      <div xml:id="i-72HnPTU2zDNh7zJQRk3rzS" type="motBody">
        <div xml:id="i-RhaNPo5P7Xma8oorzChHUz" type="motProposal" subtype="förslag">
          <head xml:id="i-PVzNFBjws4AgwjtC25wtH3">
            Förslag till riksdagsbeslut
          </head>
          <list xml:id="i-NFEFvQfo3QHhmuCg7ue5GM" style="ol">
            <item xml:id="i-EmSym8XjG5sRb4x9crU77d">
              Riksdagen ställer sig bakom det som anförs i motionen om att
              vårdnadsöverflyttning ska prövas efter två år och tillkännager
              detta för regeringen.
            </item>
            <item xml:id="i-ANsWoDF8yPP8ie8cbW1462">
              Riksdagen ställer sig bakom det som anförs i motionen om uppföljning
              och utvärdering av socialnämndens skyldighet att överväga vårdens
              inriktning och utformning och tillkännager detta för regeringen.
            </item>
          </list>
        </div>
        <div xml:id="i-5YNHv7hbAAqpVNL2jzGfuN" type="motContent">
          <head xml:id="i-STSAhMyZ1YuzVo8cbkyfye" type="h1">
            Motivering
          </head>
          <p xml:id="i-BkXmdaCMXMHMvBB2Ru6Tyz">
            Alla barn har rätt till en trygg uppväxt. För de allra flesta
            barn i vårt land utgör föräldrarna och familjen tryggheten i tillvaron.
            Men när omsorgen sviktar och familjens nätverk inte räcker till
            har kommunernas socialtjänst det yttersta ansvaret för att se
            till att barn och unga som far illa ändå får en trygg uppväxt.
            Socialtjänsten är en central del av det allra yttersta skyddsnätet.
            Socialtjänstens allra viktigaste uppdrag handlar om att skydda,
            stödja och hjälpa de socialt mest utsatta barnen. Deras trygghet
            ska alltid vara allra högsta prioritet. För att kunna åstadkomma
            detta krävs kompetent personal inom socialtjänsten som arbetar
            aktivt med förebyggande insatser för att stödja föräldrar i de
            fall omsorgsförmågan brister och vid behov vidtar ingripande insatser
            för att stödja de barn och unga som behöver samhällets stöd. Gemensamt
            för insatserna är att barnets bästa alltid ska väga tyngst.
          </p>
          <p xml:id="i-5mNt5XRkf89BmmnRCkfU41">
            Den 12 juli 2012 gav den borgerliga regeringen en särskild utredare
            i uppdrag att göra en översyn av bestämmelserna i lagen (1990:52)
            med särskilda bestämmelser om vård av unga. Syftet med utredningen
            var bl.a. att stärka barnrättsperspektivet och rättssäkerheten
            för barn och unga som tvångsvårdas enligt LVU samt att bidra till
            högre kvalitet inom den sociala barn- och ungdomsvården, med särskilt
            fokus på tvångsvård.
          </p>
          <p xml:id="i-44WSZgQUWJAP4MMqSVb2gF">
            Den 19 juni 2013 beslutade den borgerliga regeringen att komplettera
            utredningens uppdrag med att också omfatta en översyn av olika
            placeringsalternativ för barns och ungas boende, vård och fostran
            enligt socialtjänstlagen (2001:453) och lagen (1990:52) med särskilda
            bestämmelser om vård av unga samt lämna förslag till fler alternativ
            än vad som finns i dag. Tilläggsuppdraget redovisades i februari
            2014 genom del­betänkandet Boende utanför det egna hemmet – placeringsformer
            för barn och unga (SOU 2014:3). Den 12 juni 2014 kompletterade
            den borgerliga regeringen uppdraget med att ge i uppdrag att genomföra
            en översyn av hur långsiktighet och stabilitet i större utsträckning
            kan säkerställas för barn som är eller bedöms bli långvarigt placerade
            (dir. 2014:87).
          </p>
          <p xml:id="i-SRC8dEcemvsxTjr9W88iLt">
            Den 26 juni 2015 överlämnade Utredningen om tvångsvård för barn
            och unga sitt slutbetänkande Barns och ungas rätt vid tvångsvård
            – Förslag till ny LVU (SOU 2015:71). Dessvärre har S/MP-regeringen
            underlåtit att genomföra utredningens konkreta lagförslag som
            om de genomförts skulle ha stärkt utsatta barns trygghet. Det
            har snart gått fem och ett halvt år sedan utredningen presenterades,
            och regeringens passivitet har tyvärr medfört att många barn,
            helt i onödan, har fortsatt att drabbas av motstridiga och kortsiktiga
            beslut rörande placeringar i olika familjehem.
          </p>
          <p xml:id="i-4A8TQAN4yaV161fhXk3Bs9">
            Det är beklämmande hur saktfärdigt regeringen har hanterat en
            lagstiftningsprocess som är helt nödvändig för att öka tryggheten
            för barn i behov av samhällets stöd. S/MP-regeringen borde ha
            lagt fram lagförslag i riksdagen för att stärka barns rätt för
            länge sedan. Men när det inte skedde agerade Moderaterna, Centerpartiet
            och Krist­demokraterna under våren 2020 tillsammans med andra
            partier i riksdagen för att tillvarata förslagen från den ovannämnda
            utredningen i syfte att skyndsamt säkerställa att barn inte ska
            kunna flyttas från väl fungerande familjehem i de fall det strider
            mot barnets bästa. Detta arbete är för närvarande under beredning
            i socialutskottet.
          </p>
          <p xml:id="i-JBCfsUn4kuAWrcj9fQ6Ksx">
            Även om vi undertecknande partier anser att regeringens aktuella
            proposition (2020/21:35) presenterar för få förslag, är den trots
            allt ett litet steg i rätt riktning. Huvudförslaget är att genomföra
            ändringar i socialtjänstlagen (2011:453) och i lagen (1990:52)
            med särskilda bestämmelser om vård av unga, förkortad LVU, som
            innebär att socialnämnden har en skyldighet att årligen överväga
            frågan om vårdnads­överflyttning efter det att barnet varit placerad
            i samma familjehem under tre års tid.
          </p>
          <p xml:id="i-9fEfGoxC3gPkBRf2gBzBu4">
            Därtill föreslås i propositionen att det ska införas särskilda
            lämplighetskrav för offentliga biträden i mål och ärenden enligt
            LVU. Endast den som på grund av sina kunskaper och erfarenheter
            och även i övrigt är särskilt lämplig för uppdraget får förordnas
            som offentligt biträde. Detta är ett förslag som vi tillstyrker.
            Det är emellertid viktigt att riksdagen väger in remissinstansernas
            svar, där majoriteten i denna del tillstyrker förslaget, samtidigt
            som exempelvis Förvaltningsrätten i Stockholm påpekar att det
            inte framgår hur de personliga egenskaperna hos det offentliga
            biträdet ska manifesteras och inte heller hur domstolen ska kunna
            få kännedom om vilka offentliga biträden som är särskilt lämpliga.
            <ref xml:id="i-UCA4BFTb3KVtboPjXrzxqp" target="i-2r2ngMqyScUm6mCNtrmZvX">
              [1]
            </ref>
            Lagändringarna i propositionen föreslås träda i kraft den 1 mars
            2021.
            <ref xml:id="i-GiZPi8MXYAA2wy2tE8pFXv" target="i-XLYrWdoYLuBsDqvSEeuYEo">
              [2]
            </ref>
          </p>
          <p xml:id="i-VZgMjEMRXCaKrxDHXdJqys">
            Vår huvudsakliga kritik rör inte utformningen av de få förslag
            som regeringen nu trots allt lägger fram till riksdagen utan rör
            det som regeringen inte gör och inte har gjort. Färdiga utredningsförslag
            har legat i Socialdepartementets byrålådor i drygt fem år. Denna
            proposition är i allra högsta grad ofärdig. Det är därför anmärkningsvärt
            och oroande att regeringen avstår från att lägga fram redan konkreta
            utredningsförslag som handlar om att kunna stärka de placerade
            barnens trygghet och tillgodose deras behov av långsiktiga lösningar.
            Nedan följer Moderaternas, Centerpartiets och Krist­demokraternas
            inriktning av prioriterade reformer och förslag som rör placerade
            barns behov av ökad trygghet i samband med vårdnadsöverflyttningar.
          </p>
          <head xml:id="i-7uMHzdQjCkiYLD5jSTqY9o" type="h2">
            Nu krävs det skyndsamt genomgripande reformer för att stärka
            utsatta barns trygghet
          </head>
          <p xml:id="i-4qFUWTxiY7fogzV3y1nNba">
            Föräldrar ska ta ansvar för sina barn och deras uppfostran. Ingen
            statlig institution eller modell kan ersätta relationer mellan
            människor, och i synnerhet inte relationen mellan barn och förälder.
            Även om ingen förälder är i närheten av perfekt, så är det föräldrarna
            som i de allra flesta fall vet vad som är bäst för deras barn.
          </p>
          <p xml:id="i-M4WqSzR5egDypY6JTySg6t">
            Vårt gemensamma samhälle kan emellertid inte blunda för att föräldrar
            i vissa fall inte klarar av att ta ansvar för sina barn, och då
            måste samhällets skyddsnät vara starkt. Det är vi inte bara skyldiga
            barnen i moralisk mening, utan det är vårt tydliga gemensamma
            ansvar som samhälle.
          </p>
          <p xml:id="i-3B1nUtmrBwUqYNtBMNFuP4">
            I Sverige ska inga barn utlämnas till en tillvaro av våld, isolering
            eller vanvård. Då måste barnets bästa gå före föräldrarnas rätt
            att vara just föräldrar. Lagstiftningen i Sverige måste därför
            delvis ändra perspektiv i syfte att barnens bästa ska väga allra
            tyngst och gå före biologiska föräldrars intressen och familjehems
            intressen ifall dessa inte lever upp till kraven på att kunna
            ge barnen en trygg och stabil uppväxt.
          </p>
          <p xml:id="i-EbWxfCupGXiJCupNm59r8J">
            Moderaterna, Centerpartiet och Kristdemokraterna anser att lagstiftning
            måste ändras så att barnets rätt till trygghet, stabilitet och
            långsiktighet väger tyngre – och att rätten att ”få tillbaka sitt
            barn” väger lättare. Barnets bästa ska alltid väga tyngst. Det
            innebär enligt vår mening att det måste ske ett skifte i hur lagstiftningen
            utformas gällande barnets bästa. I många fall är den s.k. återföreningsprincipen
            helt i linje med barnets bästa, men inte alltid. Barns rätt ska
            gå före föräldrars intressen.
          </p>
          <p xml:id="i-LUo4zpmgFEapHWWHg5T1P7">
            En osäkerhet för de barn som är placerade är att många placeringar
            vid familjehem avbryts när det inte längre finns grund för ett
            tvångsomhändertagande enligt LVU. Ett typexempel är att föräldrasituationen
            inte längre uppfyller kriterierna för ett om­händertagande enligt
            LVU, varför barnet åter får flytta hem till sina föräldrar. Detta
            kan leda till att barnet får flytta mellan föräldrar och olika
            familjehem när situationen för barnets föräldrar fortsätter att
            variera och förändras. Det bidrar till osäkerhet och otrygghet
            för barn som behöver trygghet, kontinuitet, stabilitet och förutsägbarhet.
          </p>
          <head xml:id="i-QhDrnLBMQdSPaqJ251tw5H" type="h3">
            Vårdnadsöverflyttning ska prövas tidigare och oftare
          </head>
          <p xml:id="i-5ojEhxoyzPyvvuvXuMQf4R">
            Huvudförslaget i den aktuella propositionen är av en inriktning
            som är viktig, dvs. att överväganden om vårdnadsöverflyttning
            ska ske oftare och regelbundet. Däremot är regeringens förslag
            tyvärr inte tillräckligt långtgående. Vi anser att en obligatorisk
            prövning av vårdnadsöverflyttning ska ske allra senast efter att
            ett barn varit placerad i ett och samma familjehem i två år, i
            stället för efter tre år som regeringen föreslår. Om placeringen
            fortsätter efter två år ska frågan om vårdnadsöverflyttning prövas
            årligen.
          </p>
          <p xml:id="i-XUzapMRoAvCC5GCTXeThG6">
            Anledningen till att övervägandet kring vårdnadsöverflyttning
            bör ske relativt tidigt är för att säkerställa barnets bästa.
            Hänsyn måste alltid tas till omständigheterna i det enskilda fallet
            och till det enskilda barnets bästa. Vid överväganden om vårdnads­överflyttningar
            ska också stor hänsyn tas till barnets ålder vid placeringstillfället,
            särskilt om det gäller ett mycket ungt barn som har levt hela
            sitt liv i familjehemmet. Ju yngre barnet var vid placeringstillfället,
            desto större krav ska ställas på varaktighet avseende en väl fungerande
            placering. Därtill ska mer tyngd ges till vikten av att få ha
            kvar sin trygghet i familjehemmet ju längre tid barnet varit placerad.
          </p>
          <p xml:id="i-GhhxD1LhhcTpxJwKRxzq1t">
            Det är värt att notera att prövning av vårdnadsöverflyttning
            ska ske senast efter att ett barn har varit placerad i ett och
            samma familjehem under två år. I de fall när ett barn har varit
            i behov av samhällets stöd och varit placerad under lång tid,
            men i flera olika jour- och eller familjehem, kan det vara angeläget
            att prövning sker tidigare än efter två år i ett och samma familjehem
            om det skulle främja barnets bästa.
          </p>
          <p xml:id="i-YEfvcCvZqRZfQp963bFPck">
            Vid övervägande av vårdnadsöverflyttning ska även följande aspekter
            beaktas:
          </p>
          <p xml:id="i-8ic3aYBezpbAKSxa8KQEHE">
            − den unges och familjehemsföräldrarnas inställning till en vårdnadsöverflyttning
          </p>
          <p xml:id="i-FgDH8LM2GpXRC6vcFQhaeq">
            − den unges relation till familjehemsföräldrarna och deras förmåga
            att tillgodose den unges behov av en trygg och god uppväxt
          </p>
          <p xml:id="i-JWRLy8FjDUhbGHGW68wz9P">
            − familjehemsföräldrarnas inställning till och förmåga att tillgodose
            den unges behov av kontakt med sina föräldrar och andra närstående
          </p>
          <p xml:id="i-15c7XHBVM5qXb6vvaG8rf6">
            − den unges relation till sina föräldrar.
          </p>
          <p xml:id="i-MLJ7fS3xpmbc82kBwkLrT4">
            Dessa sistnämnda förslag är för närvarande under beredning i
            socialutskottet.
          </p>
          <head xml:id="i-UyNivSvg8DYithSfXrR5ze" type="h3">
            Genomför en lagändring som möjliggör för socialtjänsten att följa
            upp återplacerade barn under en längre tidsperiod
          </head>
          <p xml:id="i-BPy13sP3EohhZz16C6JTen">
            Moderaterna, Centerpartiet och Kristdemokraterna föreslår att
            det tas fram lagstiftning som innebär skyldighet för socialnämnden
            att under en längre period följa upp placerade barns situation
            efter det att en placering har upphört i ett familjehem och barnet
            återförts till förälder eller vårdnadshavare. Med längre period
            avses minst tolv månader.
          </p>
          <p xml:id="i-2Jwetgcz8YstYk6QNsELbS">
            Införandet av en skyldighet för socialnämnden att följa upp ett
            placerat barns situation under en längre tidsperiod efter att
            placeringen upphört skulle t.ex. kunna anges i 6 kap. ny 8 a §
            där det framgår att socialnämnden har en skyldighet att följa
            upp och utvärdera det tidigare placerade barnets livssituation
            och vidta lämpliga åtgärder i syfte att skydda barnet om nya uppgifter
            om allvarliga missförhållanden skulle framkomma.
          </p>
          <head xml:id="i-6rDKH6kjLvWvqF7B9SFFE6" type="h3">
            Domstol med erfarenhet av placerade barn ska besluta i ärenden
            om vårdnadsöverflyttning
          </head>
          <p xml:id="i-9MkW1N13wj41waAwEoA3ow">
            Moderaterna, Centerpartiet och Kristdemokraterna föreslår att
            mål om vårdnads­överflyttning av barn och unga i behov av samhällets
            stöd ska prövas av domstolar med särskild kompetens och erfarenhet
            av att fatta beslut i ärenden som rör placerade barn. Mål om vård
            enligt lagen (1990:52) med särskilda bestämmelser om vård av unga,
            förkortad LVU, och andra socialrättsliga mål prövas i särskild
            domstol. Mål om vårdnadsöverflyttning prövas däremot i allmän
            domstol, alltså i första hand i tingsrätt och hovrätt.
          </p>
          <p xml:id="i-LUqB9CsRnYCsPDF7hgbMeB">
            Den brist på specialkompetens som finns i allmänna domstolar
            rörande placerade barn påtalades redan i samband med införandet
            av lagen (1991:1128) om psykiatrisk tvångsvård samt lagen (1991:1129)
            om rättspsykiatrisk vård när övergång genomfördes från utskrivningsnämnderna
            till domstolar.
            <ref xml:id="i-4UhHhHmSPUQRVXQkWMzZMX" target="i-KYyoZ9CmchzAt68CeYRJ6E">
              [3]
            </ref>
            Det finns starka skäl för att se över vilken kompetens som behövs
            inom de olika domstolarna för att man ska kunna hantera ärenden
            om barn. Därefter kan ett övervägande ske av vilken domstol som
            ska hantera vilka barnärenden. Det allra viktigaste handlar om
            att stärka och säkerställa barnets delaktighet och rätt att komma
            till tals under den juridiska processen.
          </p>
          <head xml:id="i-u6Vb2EqSZCcymxasqwWNj" type="h3">
            Fler nationella adoptioner – för det placerade barnets bästa
            och trygghet
          </head>
          <p xml:id="i-57SE8FtUL8VjaNX4fiQKXL">
            Moderaterna, Centerpartiet och Kristdemokraterna föreslår att
            det ska tas fram riktlinjer för i vilka situationer möjligheten
            till adoption bör uppmärksammas. Det bör införas en regel om att
            adoption ska övervägas efter att ett barn varit placerad i ett
            och samma hem under en viss tid, på liknande sätt som vårdnadsöverflyttning.
            Vidare bör det övervägas om adoption ska vara möjlig, i vissa
            undantagsfall, t.ex. vid allvarligt våld i hemmet, även utan föräldrarnas
            samtycke. En sådan ordning har t.ex. införts i Danmark.
          </p>
          <p xml:id="i-LLGbhdBdLP7jcFyDHgW5Ty">
            I Sverige är nationella adoptioner ovanliga i jämförelse med
            både överflyttning av vårdnad och långa placeringar i familjehem,
            trots att det finns forskningsstöd för att adoption i många fall
            är gynnsammare för barnets fysiska, kognitiva, sociala, känslomässiga
            och beteendemässiga utveckling jämfört med långa placeringar i
            familjehem.
          </p>
          <head xml:id="i-D1YEjdZ2NnVS8Lc2YujZhr" type="h3">
            Inför lagstadgat krav på obligatoriska drogtester
          </head>
          <p xml:id="i-J77WCE2NGjj5WPPbZa7CXm">
            Det är helt centralt i samband med vårdnadsöverflyttningar att
            det införs ett lagstadgat krav på obligatoriska drogtester. Det
            visar inte minst erfarenheter från tidigare fattade beslut rörande
            placering av barn i behov av samhällets stöd. Moderaterna, Centerpartiet
            och Kristdemokraterna föreslår därför att det införs ett lagstadgat
            krav på obligatoriska drogtester av förälder eller vårdnadshavare
            vid ansökan om umgänge eller omprövning av vård enligt LVU samt
            i samband med vårdens upphörande där situationen så kräver.
          </p>
          <p xml:id="i-LaBLxJd7dfQopMjQUnnLGA">
            Likaså ska det genomföras lagstadgade obligatoriska drogtester
            i de fall där miss­bruk är, eller har varit, anledningen eller
            en av anledningarna till en placering av barn vid ett familjehem.
            Av denna lagstiftning ska framgå dels att socialnämnden ska ha
            skyldighet att genomföra obligatoriska drogtester, dels att om
            berörda personer nekar att genomgå drogtest anses det vara likvärdigt
            med ett positivt testsvar.
          </p>
          <p xml:id="i-H6TqTM4771z79LHZSub8Au">
            Införandet av ett lagstadgat krav på obligatoriska drogtester
            skulle t.ex. kunna utformas i 3 kap. 8 § socialtjänstlagen (2001:453)
            där det framgår att socialnämnden ska genomföra obligatoriska
            drogtester av förälder eller vårdnadshavare inför umgänge eller
            vid ansökan och omprövning av vården enligt LVU.
          </p>
          <head xml:id="i-qhDGPxXb4MwQmF1AjH1jf" type="h3">
            Genomför ett tydliggörande av lagstiftningen avseende kravet
            på återförening
          </head>
          <p xml:id="i-FhManjjsRZRHYfpYXnaogm">
            Nuvarande lagstiftning i föräldrabalken och förarbetena till
            6 kap. 8 § föräldrabalken innebär att placering i ett familjehem
            bör inriktas på att få till stånd en återförening mellan det placerade
            barnet och föräldrarna, även om denna återförening kan ta lång
            tid. Denna lagstiftning bör förtydligas för att säkerställa att
            det är barnets bästa som är vägledande vid övervägande av återförening.
            Vid övervägande av återförening behöver det även förtydligas vilket
            stöd som behövs från samhället och vad som krävs från den enskilde,
            avseende både barnet som är placerad och dess föräldrar, för att
            en återförening ska kunna ske med ett framgångsrikt resultat.
            Det kan exempelvis handla om drogfrihet, deltagande i föräldrastödsprogram
            eller deltagande i skolundervisning. Vid övervägandet ska även
            följande aspekter beaktas:
          </p>
          <p xml:id="i-G9iMGQpC6jv2iWzwS6Y5KK">
             den unges och familjehemsföräldrarnas inställning till en återförening
          </p>
          <p xml:id="i-RfXk2WdrMmfRQ1JTtwTQRs">
             den unges relation till familjehemsföräldrarna och deras förmåga
            att tillgodose den unges behov av en trygg och god uppväxt
          </p>
          <p xml:id="i-AZWSKnZ1MQUPqyJKoKcHQW">
             familjehemsföräldrarnas inställning till och förmåga att tillgodose
            den unges behov av kontakt med sina föräldrar och andra närstående
          </p>
          <p xml:id="i-9XcPRL9SrUq3GCnwtPX6Tb">
             den unges relation till sina föräldrar.
          </p>
          <head xml:id="i-CCCnDkAFFEUWfKEwvinME8" type="h3">
            Stärkt uppföljning och utvärdering av socialnämndens skyldighet
            att överväga vården
          </head>
          <p xml:id="i-UtSnNHkQjBFET7VKd9gjD4">
            Regeringens bedömning är att socialnämndens skyldighet att överväga
            vården inte bör ändras. Däremot är Moderaternas, Centerpartiets
            och Kristdemokraternas uppfattning att uppföljning och utvärdering
            av socialnämndens skyldighet att överväga vården måste stärkas
            och utvecklas. Intentionen i lagen är god, men det finns brister
            när det gäller att se till att denna skyldighet att överväga vården
            verkligen utförs i enlighet med nuvarande bestämmelser i socialtjänstlagen
            och att det ska ske minst var sjätte månad.
          </p>
          <head xml:id="i-3HLjUTkSEKB7XUA4KfwqGV" type="h3">
            Underlätta för familjehem att ta över vårdnaden
          </head>
          <p xml:id="i-JNXhzBQPM5g95LxDRCmYim">
            Det finns juridiska, ekonomiska och praktiska hinder som försämrar
            möjligheterna för familjehem att ta över vårdnaden vid en vårdnadsöverflyttning.
            Det handlar exempelvis om att socialtjänstens stöd till familjehemmet
            upphör efter överflyttningen av vårdnaden eller om att beslut
            om vårdnadsöverflytt ofta överklagas av de biologiska föräldrarna,
            vilket utöver en stor stress och press kan medföra omfattande
            kostnader för juridiska processer. Moderaterna, Centerpartiet
            och Kristdemokraterna är bekymrade över att dessa hinder har medfört
            att det sker för få överflyttningar trots att det skulle ha varit
            det bästa för barnet eller den unge. Vi föreslår därför att det
            i enlighet med förslagen i slutbetänkandet Barns och ungas rätt
            vid tvångsvård – Förslag till ny LVU (SOU 2015:71) ska genomföras
            en bred översyn av regelverket avseende vårdnads­överflyttning
            i syfte att underlätta för familjehem att ta över vårdnaden av
            placerade barn när det är till barnets bästa.
          </p>
          <head xml:id="i-NukmNKMfsH438vWXxV3D98" type="h3">
            Inför ett nationellt register över familjehem och stärkt kompetensutveckling
          </head>
          <p xml:id="i-JPL2Bcy9prnsrkoWr4agHd">
            Moderaterna, Centerpartiet och Kristdemokraterna anser att det
            är av största vikt att skapa goda villkor och förutsättningar
            för familjehem för att säkra att kvaliteten är så god som den
            någonsin kan vara. Familjehemmen utgör en mycket viktig resurs
            för att kunna ge barn och unga en möjlighet att hitta rätt i sitt
            liv. Familjehem är en vanlig familj som erbjuder sig att under
            kortare eller längre tid åta sig att ge kärlek och trygghet till
            ett barn eller en ung människa. För att stödja familjehemmen och
            deras möjlighet att skapa trygghet för barn i behov av samhällets
            stöd och vid behov ta över vårdnaden är det viktigt att de blir
            erbjudna tillfredsställande stöd från socialtjänsten och kontinuerlig
            kompetensutveckling. Det är också viktigt att det sker bra matchning
            mellan barn och familjehem. Därtill föreslår vi att det upprättas
            ett nationellt register över familjehem. Av registret bör det
            även framgå om det har förekommit miss­förhållanden från familjehemmens
            sida för att undvika att det sker nya placeringar av barn i behov
            av samhällets stöd i dessa hem.
          </p>
          <p xml:id="i-Jo7uB2UpcTXEEFQHzjWnvt">
            Ett nationellt register skulle möjliggöra både uppföljning av
            och rapportering om familjers lämplighet att vara familjehem.
            Det skulle dessutom bli lättare att följa detta över kommungränserna
            vid eventuella placeringar i andra kommuner. Dessa förslag om
            kompetensutveckling och nationellt register skulle sammantaget
            medföra en förbättrad kvalitet och rättssäkerhet avseende familjehem
            och jourhem.
          </p>
          <head xml:id="i-G1fGMZawg2xoJrEzrsjTwR" type="h3">
            Barnets bästa måste väga tyngst vid placering av barn som behöver
            samhällets stöd
          </head>
          <p xml:id="i-KgSFTApKwQvJoYuQqRcSZv">
            Sammanfattningsvis är det utomordentligt viktigt att det finns
            en långsiktig plan för boendet vid placering av barnet och unga
            som behöver samhällets stöd. Det ger bättre förutsättningar för
            ökad trygghet för barnet. När föräldrar inte kan ta sitt grundläggande
            ansvar för sina barn måste samhället träda in och säkerställa
            de mest socialt utsatta barnens trygghet. Det är en avgörande
            brist i nuvarande lagstiftning gällande vård av barn och unga
            att det inte är tillräckligt tydligt vad vården syftar till och
            vad barn och unga och deras föräldrar kan förvänta sig av den
            och att barnets bästa inte väger tyngst.
            <ref xml:id="i-Y93mUrN7WmZ3er9vYc3mvw" target="i-WMWx9YAJnp4XotPLjDQ4Qr">
              [4]
            </ref>
            Nu måste regering och riksdag ta sitt ansvar på allvar avseende
            att stärka de socialt mest utsatta barnens trygghet. Låt oss sätta
            igång.
          </p>
        </div>
        <div xml:id="i-2wvVN74Xr3HYtjBuZzrKP1" type="signatureBlock">
          <list xml:id="i-AMGhaGDLJ16VDDYUVzjyXq">
            <item xml:id="i-35vh4UG4a6Uv23nBKsQXh1" who="i-Ws7TTEJpudwigKX5RjyhR4" type="signature">
              Camilla Waltersson Grönvall (M)
            </item>
            <item xml:id="i-3zueV1YFyEoVL522ZrJiKZ" who="i-TqkCALix3mzcE3yNqV7Nee" type="signature">
              Martina Johansson (C)
            </item>
            <item xml:id="i-ARaaLRfB8CHBVEc6KPXxzA" who="i-Fnk9Zpnk5sS5WYPNBLTPx3" type="signature">
              Pia Steensland (KD)
            </item>
          </list>
        </div>
        <div xml:id="i-EfGjn3csynrzYi27PdMz7Y" type="motNotes">
          <noteGrp xml:id="i-7DHiv6LTHPKGa7uDVuknPa">
            <note xml:id="i-2r2ngMqyScUm6mCNtrmZvX">
              [1] Se t.ex. remissvaren från Förvaltningsrätten i Stockholm,
              Domstolsverket samt Förvaltningsrätten i Malmö, som avstyrker
              förslaget.
            </note>
            <note xml:id="i-XLYrWdoYLuBsDqvSEeuYEo">
              [2] Prop. 2020/21:35 Regelbundna överväganden av vårdnadsöverflyttning
              och särskilda lämplighetskrav för offentliga biträden.
            </note>
            <note xml:id="i-KYyoZ9CmchzAt68CeYRJ6E">
              [3] Omhändertagen – samhällets ansvar för utsatta barn och unga
              (SOU 2000:77).
            </note>
            <note xml:id="i-WMWx9YAJnp4XotPLjDQ4Qr">
              [4] Barns och ungas rätt vid tvångsvård (SOU 2015:71).
            </note>
          </noteGrp>
        </div>
      </div>
    </body>
  </text>
</TEI>
