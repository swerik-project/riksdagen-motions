<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0234/mot_200304_MJ_0234-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ234 pnr: v351
          </p>
          <p>
            Motion till riksdagen 2003/04:MJ234
          </p>
          <p>
            av Kjell-Erik Karlsson m.fl. (v)
          </p>
          <p>
            Miljöstörningar från arbetsmaskiner
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening att regeringen
            bör verka för att Sverige skall fortsätta att vara drivande i
            utvecklingen av avgas- och bullerkrav för arbetsmaskiner inom
            konstellationen EU och USA. 2. Riksdagen tillkännager för regeringen
            som sin mening att regeringen bör verka för att utveckla ekonomiska
            och andra styrmedel för att minska utsläppen från arbetsmaskiner
            och expositionen för dessa. 3. Riksdagen tillkännager för regeringen
            som sin mening att regeringen bör verka för att utveckla ekonomiska
            och andra styrmedel för att minska bullret från arbetsmaskiner
            och expositionen för detta.
          </p>
          <p>
            Inledning
          </p>
          <p>
            Miljöstörningar, såsom utsläpp och buller från olika slags arbetsmaskiner,
            ökar. Med arbetsmaskiner avses här vissa typer av bla. traktorer,
            grävmaskiner, motorsågar och gräsklippare. Miljöstörningarna är
            inte enbart en miljöfråga utan också en fråga om arbets- och boendemiljö.
            I vissa arbeten/arbetsmiljöer utsätts de som arbetar med och omkring
            maskinerna för mycket höga doser av farliga luftföroreningar.
            Ofta är skyddsutrustningen undermålig eller används sällan. Boendemiljöer
            kan under långa tider ha sämre kvalitet på grund av buller och
            utsläpp från arbetsmaskiner. För små arbetsmaskiner är både bullerkraven
            och utsläppskraven obefintliga och/eller omoderna. Tekniken är
            ofta enkel och det är svårt att utveckla reningsteknik och tystare
            modeller för små arbetsmaskiner. Små, bensindrivna maskiner svarar
            för några procent av kolväteutsläppen men det är ändå ett svårt
            problem eftersom de som använder maskinerna exponeras för mycket
            höga halter.
          </p>
          <pb facs="riksdagen-motions-pdf/data/200304/mot_200304_MJ_0234/mot_200304_MJ_0234-0002.pdf"/>
          <p>
            2003/04:MJ234
          </p>
          <p>
            Miljöstörningar från arbetsmaskiner tenderar att öka
          </p>
          <p>
            Den svenska marknaden för arbetsmaskiner är totalt sett mycket
            liten. Försäljningsvolymerna är för små för att utveckla specifika
            svenska produkter. Sverige kan sträva efter att importera produkter
            som har de bästa miljöegenskaperna som finns på världsmarknaden.
            Arbetsmaskiner som grupp är mycket heterogen. Man kan t.ex. skilja
            mellan små och stora arbetsmaskiner. De som är mest intressanta
            från allmän miljösynpunkt är de stora dieseldrivna arbetsmaskinerna
            och snöskotrarna. De små bensindrivna arbetsmaskinerna påverkar
            hälsan hos dem som är i närheten av dem, men utsläppen totalt
            sett är mycket små. De stora dieseldrivna arbetsmaskinerna står
            för ungefär en femtedel av kväveoxidutsläppen och den andelen
            ökar eftersom biltrafikens andel minskar i takt med att fler vägfordon
            har katalysator som renar bort kväveoxidutsläppen. Dessa större
            maskiner är dessutom en stor källa till partikelutsläpp och buller.
            Bullret från arbetsmaskiner är ett växande problem eftersom maskinerna
            inom t.ex. jordbruket tenderar att bli större och mer bullriga
            och används sent på kvällar och på helger. Snöskotrar upplevs
            av många som ett stort bullerproblem eftersom de framförs i för
            övrigt tysta områden som ofta används för rekreation. Både snöskotrar
            och arbetsmaskiner inom skogs- och jordbruket kan höras vida omkring.
            De tysta områdena blir allt färre. Skärpningar i regelsystemet
            för bullret från snöskotrar har skett men anses av många vara
            otillräckliga. Avgaskraven för större arbetsmaskiner är harmoniserade
            inom EU och till största delen mellan EU och USA. Dessa krav styr
            i huvudsak det utbud som finns på den internationella marknaden.
            Att dessa krav utvecklades var bland annat ett resultat av svenska
            påtryckningar. Regeringen och Vänsterpartiet gjorde bedömningen
            att det var meningslöst att införa nationella regler. Arbetet
            koncentrerades på det internationella regelverket utifrån svenska
            kunskaper och krav. De första EU-kraven för större dieseldrivna
            maskiner var också i sin samtid bra. Just nu pågår förhandlingar
            om en skärpning av dem, och även den kommande troliga skärpningen
            är ett steg i rätt riktning. För små maskiner är situationen sämre.
            Tekniken är mycket enklare och det är svårt att få fram ren teknik
            för vissa grupper av maskiner. Avgaskraven för dessa maskiner
            behöver utvecklas. Idag är regler — om de finns — bristfälliga
            och föga enhetliga. Det handlar om alla aspekter — vilka bränslen
            som ska tillåtas, hur motorerna ska konstrueras, regler och råd
            för hur de ska användas etc. De små bensindrivna maskinerna svarar
            t.ex. för några procent av kolväteutsläppen, men dessa utsläpp
            är värda att uppmärksammas eftersom de som brukar maskinen eller
            på annat sätt utsätts för avgasutsläppen exponeras för höga halter.
            Ett av problemen som vi har är att de statligt finansierade avgasundersökningarna
            i Sverige har minskat kraftigt. Inom EU har Sveriges roll som
            pådrivande minskat kraftigt under senare år. Detta trots att ambitionsnivån
            inom EU är låg när det gäller att utveckla maskiner med
          </p>
          <pb facs="riksdagen-motions-pdf/data/200304/mot_200304_MJ_0234/mot_200304_MJ_0234-0003.pdf"/>
          <p>
            2003/04:MJ234
          </p>
          <p>
            bättre prestanda när det gäller buller och utsläpp. En viktig
            markering är att utgångspunkten bör vara att Sverige ska fortsätta
            vara drivande i utvecklingen av avgas- och bullerkrav för arbetsmaskiner
            inom konstellationen EU och USA. Detta ska ges regeringen till
            känna.
          </p>
          <p>
            Vänsterpartiets krav — utveckla och skärp styrmedel för miljöstörningar
            från arbetsmaskiner
          </p>
          <p>
            Utöver de internationella reglerna finns det ett antal styrmedel
            som kan användas på nationell nivå: - Miljöstyrande skatter på
            själva produkterna har vi svårt att utveckla i dagsläget eftersom
            dessa maskiner är obeskattade. Istället kan man använda = miljöstyrande
            skatter på olika sorts bränslen och bränsleförbrukning. - Upphandlingskrav
            är ett annat medel. Vägverket har sådana, liksom vissa kommuner.
            Kraven är dock skiftande. Fanns det bra samordnade upphandlingskrav
            på den offentliga sidan skulle det vara ett starkt styrmedel eftersom
            dessa beställare är en så stor del av marknaden. - Miljömärkning
            fungerar bra för mindre arbetsmaskiner och arbetsredskap, men
            miljömärkning skulle kunna utvecklas mer både till att omfatta
            fler produktgrupper och till att utveckla skärpta och mer enhetliga
            kriterier. Nordiska Svanen har tagit fram kriterier för gräsklippare
            vilket kan tjäna som gott exempel. Miljömärkning kan också vara
            en metod att främja övergången till helt annan mer miljövänlig
            teknik, t.ex. soldrivna eller biobränsledrivna maskiner. - Tillsynen
            av att avgasutrustningen hos arbetsmaskiner är obefintlig. Det
            finns ingen kontroll av befintliga maskiner, ej heller någon marknadskontroll
            som visar vad som säljs i Sverige. Även kontrollen av buller är
            bristfällig och slumpartad. Slutsatsen blir att det finns ett
            batteri av åtgärder som Sverige kan utveckla för att förbättra
            situationen i landet. Det skulle också vara en god grund för det
            den fortsatta utvecklingen av Sveriges internationella arbete
            på området. Regeringen bör få i uppdrag att verka för att utveckla
            ekonomiska och andra styrmedel för att minska utsläppen från arbetsmaskiner
            och expositionen för dessa. Detta ska ges regeringen till känna.
            När det gäller buller från arbetsmaskiner är situationen likartad.
            Regeringen bör även här få i uppdrag att verka för att utveckla
            ekonomiska och andra styrmedel för att minska bullret från arbetsmaskiner
            och expositionen för detta. Detta ska ges regeringen till känna.
          </p>
          <pb facs="riksdagen-motions-pdf/data/200304/mot_200304_MJ_0234/mot_200304_MJ_0234-0004.pdf"/>
          <p>
            2003/04:MJ234
          </p>
          <p>
            Stockholm den 26 september 2003
          </p>
          <p>
            Kjell-Erik Karlsson (v) Owe Hellberg (v) Sten Lundström (v) Sven-Erik
            Sjöstrand (v) Karin Svensson Smith (v) Karin Thorborg (v)
          </p>
        </div>
      </div>
    </body>
  </text>
</TEI>
