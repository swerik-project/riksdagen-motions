<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00238">
  <teiHeader>
    <fileDesc>
      <titleStmt>
        <title>Tillgänglighet för jobben</title>
        <author corresp="i-8Nio1rUw3hSjL6pvCGw22Y">av Carina Hägg (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillgänglighet för jobben</title>
          <idno type="rdwebb">GY02A238</idno>
          <rs type="number">A238</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A238/text</ref>
          <ref type="dokument_url_html">http://data.riksdagen.se/dokument/GY02A238</ref>
          <ref type="dokumentstatus_url_xml">http://data.riksdagen.se/dokumentstatus/GY02A238</ref>
          <ref type="doc">http://data.riksdagen.se/fil/7B3BFEC0-3E1E-40BA-987B-7449BDD8B59B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7PF169gj7y5HYfpHQ32YSs" type="signed"/>
        <correspContext corresp="i-7PF169gj7y5HYfpHQ32YSs">
          <note type="signatory" corresp="i-8Nio1rUw3hSjL6pvCGw22Y"/>
        </correspContext>
        <correspAction xml:id="i-7Cbin8ywCwqQvSHwYoq5AU" type="numbering">
          <date when="2010-10-26"/>
        </correspAction>
        <correspAction xml:id="i-TvTu4uXpNCBC4w4tfThJuq" type="submission">
          <date when="2010-10-22"/>
        </correspAction>
        <correspAction xml:id="i-Em1yNxx31giDrz2V4nJ6zn" type="transfer">
          <date when="2010-10-19"/>
        </correspAction>
        <correspAction xml:id="i-TxRDBL77VFQXBEp1dHHGdL" type="assigned"/>
        <correspContext corresp="i-TxRDBL77VFQXBEp1dHHGdL">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7XCk76TsEtpzpg2PiU5AhU" type="motBody">
        <div xml:id="i-RCQKGr1PSphT2u5bkZZu7c" type="motProposal" subtype="förslag">
          <head xml:id="i-SmQMAffucJ1YyQZD6S8Lnk">
            Förslag till riksdagsbeslut
          </head>
          <p xml:id="i-FKwBMHQnPJKbpPRmyPtDJP">
            Riksdagen tillkännager för regeringen som sin mening vad som
            anförs i motionen om tillgänglighet för jobben.
          </p>
        </div>
        <div xml:id="i-VXB74cj817H8nfUPnjQTcv" type="motContent">
          <head xml:id="i-FnCsuEgUtQzmhij1H2PAMA" type="h1">
            Motivering
          </head>
          <p xml:id="i-XMgGG3oxGgGPsufgxtoqde">
            Bristande tillgänglighet påverkar vår vardag och förhindrar oss
            från att vara delaktiga på lika villkor.
          </p>
          <p xml:id="i-T1EoYQNHiYytoGf7wdHwqr">
            Att vårt samhälle har en hög tillgänglighetsgrad är oerhört viktigt
            ur en demokratisk synpunkt och jämlikhetssynpunkt. Vi ska alla
            kunna delta på lika villkor och kunna utöva våra demokratiska
            rättigheter.
          </p>
          <p xml:id="i-2RkShafk9RwV1BU7fgBsNb">
            I Sverige har frågan om bristande tillgänglighet och diskrimineringslagstiftning
            diskuterats vid flera tillfällen sedan början av 1990-talet. Senast
            var det den parlamentariska Diskrimineringskommittén som 2007
            föreslog att det inte skulle vara tillåtet att missgynna en person
            med funktionsnedsättning genom att underlåta att vidta sådana
            skäliga åtgärder som skulle kunna leda till att denne skulle kunna
            ta del av till exempel en vara eller tjänst på lika villkor som
            personer utan funktionshinder.
          </p>
          <p xml:id="i-WrwZydf7GV9JMzodf75vRh">
            Underlåtenhet att vidta åtgärder för tillgänglighet skulle enligt
            förslaget anses vara diskriminering. Vilka åtgärder som skulle
            vidtas byggde i hög grad på de krav som finns i annan lagstiftning,
            till exempel plan- och bygglagen. I det fall där det inte finns
            lagstiftning eller reglering skulle detta utredas vidare. En skälighetsbedömning
            skulle enligt förslaget göras med hänsyn till om åtgärderna skulle
            kunna bedömas vara för betungande i förhållande till verksamheten
            eller om det finns andra hänsyn som måste tas, till exempel kulturhistoriska.
          </p>
          <p xml:id="i-9mQCQn4YwpYYggrYqsyqhr">
            Ansvarigt statsråd valde att plocka bort bristande tillgänglighet
            i den nya sammanslagna diskrimineringslagen som gäller från och
            med den 1 januari 2009. Statsrådets uppfattning var att förslaget
            behövde beredas ytterligare och därför utredas mera.
          </p>
          <p xml:id="i-PiWWjnRC6L1YMmwz3RVxWJ">
            Utredaren Hans Ytterberg föreslår att ett förbud mot diskriminering
            i form av bristande tillgänglighet för personer med funktionsnedsättning
            införs i diskrimineringslagen, vilket får tillföljd att om någon
            underlåter att vidta skäliga åtgärder ska denna dömas för diskriminering.
          </p>
          <p xml:id="i-EFV4BLZfx3eYoJJ411VXWq">
            Den socialdemokratiska regeringen satte ett ambitiöst mål att
            2010 skulle offentliga lokaler vara tillgängliga för alla, oavsett
            om man har ett funktionshinder eller inte. Det är ett mål som
            inte uppnåtts.
          </p>
          <p xml:id="i-2hdPpeFjtbMJWNjW5h9QJz">
            Vi kan konstatera att det fortfarande finns brister i det offentliga
            rummet. Det har blivit betydligt bättre men det finns fortfarande
            många brister kvar att åtgärda.
          </p>
          <p xml:id="i-MnypjqzdobzoNTFwe2yLe5">
            Jag tänker exempelvis på lokaler som är offentliga och där det
            finns samhällstjänster som vi alla har behov att ta del av. Det
            gäller banker, affärer, restauranger, kulturlokaler och så vidare.
          </p>
          <p xml:id="i-DLH1MC2Npqer2Tk9STZozb">
            Det finns både bra och dåliga exempel på hur man har lyckats
            att anpassa lokaler så att de inte diskriminerar grupper i samhället
            från att vara delaktiga på samma villkor som all andra. Dessa
            positiva exempel borde lyftas fram för att uppmuntra även andra
            att vidta åtgärder.
          </p>
          <p xml:id="i-NNyiVAdMnSsmS8fK3PQcwL">
            Tillgängligheten till kommersiella lokaler regleras av tydliga
            regler vid ny-, om- och tillbyggnad det handlar då om bygglov.
            Detta är ett område där det finns mycket övrigt att önska. Vi
            kan så gott som årligen ta del av artiklar där funktionshindrade
            hindras från att vara delaktiga i det offentliga rummet på grund
            av lokaler som inte är anpassade.
          </p>
          <p xml:id="i-ScsWHdMSSUt6gHc46qezvv">
            I andra fall kan det gälla nya lokaler där man ändrat i planen
            under byggnationen, inte på ett sådant sätt att man behöver nytt
            bygglov utan i detaljer som påverkar tillgängligheten negativt.
            Alltför ofta får design gå före det praktiska. Detta ställer till
            problem för många. Jag anser att lagstiftningen behöver ses över
            för att funktionshindrade ska kunna få tillgång till alla lokaler
            i såväl kommunala, statliga som kommersiella lokaler.
          </p>
          <p xml:id="i-47YQ5HFBcQZcb33kTA6Gp9">
            Regeringen undertecknade den 30 mars 2007 FN:s standardregler
            för funktionshindrade, Agenda 22. Det är ett åtagande som förpliktar
            och som måste följas av faktiska åtgärder från statens sida.
          </p>
          <p xml:id="i-5ixAxBY4FEz7doBa9Ey3RT">
            Det är inte bara den fysiska miljön som har brister i tillgängligheten.
            Många företag, organisationer, kommuner och myndigheter har även
            bristfälligheter på sina hemsidor.
          </p>
          <p xml:id="i-FRgMSXmZx22Dvju9BLZnrZ">
            Utvecklingen går allt mer mot att tillhandahålla information
            till medborgarna via den egna hemsidan. De flesta företag, organisationer,
            kommuner och myndigheter använder detta sätt för att kommunicera.
            Men alltför ofta glöms tillgänglighetsperspektivet bort.
          </p>
          <p xml:id="i-QwLu7s28ZJpFiR7DWSKKSd">
            Kommuner och myndigheter tillhör dem som ändå lyckats relativt
            bra eftersom många har haft 2010 som ett mål för att uppnå en
            bättre tillgänglighet även för sina Internetbaserade tjänster.
          </p>
          <p xml:id="i-3giAf4zN7v9dnQcJ2FsZhV">
            Företag, organisationer och även de politiska partierna har fortfarande
            mycket kvar att göra. Hemsidorna har ofta en opedagogisk struktur
            som gör det svårt att hitta det man efterfrågar. Språket som används
            är inte tillräckligt användarvänligt. Många dokument är utlagda
            i format som gör att de är svåra att ta del av. Det saknas en
            genomtänkt strategi för hur hemsidorna är uppbyggda och för vem.
          </p>
          <p xml:id="i-DBmmBcep9GdpSxRrzTi4wP">
            Vi kan fortfarande se många brister inom tillgängligheten och
            dessa blir ett stort hinder för personer med funktionsnedsättningar
            att arbeta och delta i samhället på lika villkor.
          </p>
          <p xml:id="i-SAN6RBDT8rHVLHa9aip41D">
            Det är dags att gå från ord till handling när det gäller frågan
            om tillgänglighet för alla. Detta är vad en arbetslinje för alla
            måste handla om.
          </p>
        </div>
        <div xml:id="i-UmRPuJfDWqX98iXxNDkvND" type="motSignatures">
          <list xml:id="i-UQw5jtMAXReJBYhBoYNrrg">
            <item xml:id="i-Unfc8QweAHJzihMgs73EZe" who="i-8Nio1rUw3hSjL6pvCGw22Y">
              Carina Hägg (S)
            </item>
          </list>
        </div>
      </div>
    </body>
  </text>
</TEI>
