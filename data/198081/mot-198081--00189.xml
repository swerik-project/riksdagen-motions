<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00189">
  <teiHeader>
    <fileDesc>
      <titleStmt>
        <title>om datapolitiken</title>
        <author>av Kerstin Anér m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om datapolitiken</title>
          <idno type="rdwebb">G402189</idno>
          <rs type="number">189</rs>
          <ref type="dokument_url_text">http://data.riksdagen.se/dokument/G402189/text</ref>
          <ref type="dokument_url_html">http://data.riksdagen.se/dokument/G402189</ref>
          <ref type="dokumentstatus_url_xml">http://data.riksdagen.se/dokumentstatus/G402189</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-EjgCsasV3xuCur7HxqaNHA</idno>
            <name>HADAR CARS</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-95F4sSt2W2tyXAwECzMBoc</idno>
            <name>BONNIE BERNSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BHmXUFR7iiJdPJsNKDm9ot" type="signed"/>
        <correspContext corresp="i-BHmXUFR7iiJdPJsNKDm9ot">
          <note type="signatory" corresp="i-HZV5H2PBrEbNREbjvh2nWq"/>
          <note type="signatory" corresp="i-EjgCsasV3xuCur7HxqaNHA"/>
          <note type="signatory" corresp="i-95F4sSt2W2tyXAwECzMBoc"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__189/mot_198081__189-001.pdf"/>
      <fw xml:id="i-QescMN5XWvZgJK2RNNGWnm">
        Mot. 1980/81:189 2
      </fw>
      <div xml:id="i-6ewqP4uyhzi1tv3B4rzunG" type="motHeader">
        <div xml:id="i-9DYMMaMJ6EPqGhH1hou3Le" type="motTitle"/>
        <div xml:id="i-WVXgG73Ae2Lx7EPLeRUfYA" type="motSubmissionInfo"/>
      </div>
      <div xml:id="i-SFZc8s8MNWMVSLL4Q8uQaj" type="motBody">
        <div xml:id="i-QFXcSSfviQLWxbNwtvN12E">
          <p xml:id="i-WACFzFLF4xH5sLY6Ka3bgc">
            a ESS. SEE
          </p>
          <p xml:id="i-B8SXKFWmPZD11WVfnWYGu7">
            Mot. 1980/81 189-193
          </p>
          <p xml:id="i-Cn81omLZHp3yoNc3tGy43w">
            . Motion
          </p>
          <p xml:id="i-2du58aMPzfqNrmW2ickzqH">
            1980/81:189
          </p>
          <p xml:id="i-6cVhQZVfBMT53EHEggtuVQ">
            av Kerstin Anér m. fl. om datapolitiken
          </p>
          <p xml:id="i-9QkrWkwyTcCXUJyxAeFQ73">
            Debatten om datorernas hot och möjligheter har under en stor
            del av 1970-talet rört sig om riskerna för intrång i integriteten.
            Folkpartiet har på detta område legat i täten med konstruktiva
            förslag. Integriteten är fortfarande en fråga som ligger svenska
            folket varmt om hjärtat, därom vittnar ett flertal opinionsundersökningar
            och mycket i debattklimatet. Men samtidigt har datadiskussionen
            fått nya, ytterst väsentliga inslag.
          </p>
          <p xml:id="i-NksnzZhaYtsS9wfwNFXjuv">
            Datautvecklingen
          </p>
          <p xml:id="i-JE5cUugVE7W8Ekq69o4cT2">
            Allt fler medborgare berörs av den allt snabbare datautvecklingen.
            o Kostnaderna för bearbetning i datorer har sjunkit kraftigt —
            hjälpmedlet har blivit billigare. o Kapaciteten i datorerna har
            ökat mycket kraftigt. o Behandling av ord, text och bild på kontor
            med hjälp av datorer kommer att öka dramatiskt. Oo Små billiga
            ”persondatorer” kommer att finnas på många arbetsplatser som ett
            komplement till de stora företagsdatorerna. Oo Datautbildningen
            behöver ökas kraftigt. o Arbetsinnehållet ändras i många jobb.
            Datatekniken kommer att förändra arbetsmiljön för många. o Många
            tråkiga, farliga och smutsiga jobb kommer också att försvinna.
            o Individen kommer att utsättas för ökade krav på uppgiftslämnande
            samtidigt som myndigheternas möjligheter att utnyttja befintlig
            register- information ökar. Oo Myndigheterna kommer att kunna
            lämna allmänheten mycket bättre service än nu. o Vi får ökad sårbarhet
            i samhället. o Vi blir alltmer utlandsberoende. Det behövs åtgärder
            och omställning i många branscher. Det finns anledning tro att
            omställningen blir särskilt markerad inom kontors- och serviceområden
            som handel, bank, försäkring. Risk finns för att vissa grupper
            —t. ex. äldre lågutbildade kvinnor — ensidigt ”drabbas” av den
            nya datatekniken. Utöver detta ser man som möjligt att hemlivet
            påverkas kraftigt av datorer. Kanske tar det ännu någon tid dit,
            men många nya informations- tjänster står på lut. I debatten har
            bl. a. följande nämnts:
          </p>
          <p xml:id="i-V1LvbNwNZ7iyGUcgvwCsKf">
            1 Riksdagen 1980/81. 3 saml. Nr 189-193
          </p>
          <pb facs="riksdagen-motions-pdf/data/198081/mot_198081__189/mot_198081__189-002.pdf"/>
          <p xml:id="i-CEBBnhYcrp9eqoHZyAsVP5">
            o Ett penninglöst, eller åtminstone penningsnålt, samhälle, där
            ”elektro- niska plånböcker” och allmänt tillgängliga terminaler
            hanterar det mesta av dagens penningflöde. o Effektivare samhällsinformation
            till hemmet och till lokala informations- centraler. o Möjlighet
            till vidgat politiskt deltagande genom att många människor kan
            ge synpunkter ”nedifrån och upp”. Oo Datorstödd konsumentupplysning,
            med jämförelse mellan olika varor och tjänster, följt av direkt
            bokning och beställning. o Individualiserad undervisning samt
            medicinsk information per terminal — kompletterat av mänskliga
            råd. Oo Nya former av elektronisk underhållning och förströelse
            — individuella såväl som för grupper av deltagare.
          </p>
          <p xml:id="i-ShGbAYt65xYjw816qcCJKY">
            Blir nu detta ett teknikdominerat samhälle, där människan får
            allt mindre att säga till om? Blir det ett ojämlikt samhälle,
            där man måste vara expert för att kunna hänga med? Eller — får
            vi först med sådana tjänster verkligen tid för varandra och tillfällen
            till kreativitet och deltagande? Och dessutom — vem bör då sköta
            allt detta nya? Är det då mer eller mindre dramatiskt än när t.
            ex. bilen eller telefonen kom? Liberaler har varit föregångare
            när det gäller krav på ökad demokrati genom t. ex. allmän och
            lika rösträtt, yttrandefrihet, tryckfrihet m. m. i syfte att stärka
            den enskilde medborgarens skydd gentemot överheten i form av myndigheter
            eller kapital. Samma grundsyn finns i botten i folkpartiets arbete
            på lagstiftning till skydd för den personliga integriteten i datasystem
            som innehåller personuppgifter. Samma grundsyn kommer att styra
            libera- lers syn på arbetet med datafrågorna i fortsättningen:
            — Datasystem får inte vara redskap för maktövergrepp mot den enskilde
            individen. Rätt kontrollerad och styrd kommer datatekniken att
            vara människan till stor hjälp i ett alltmer komplext och sårbart
            samhälle. Politiker har ett stort ansvar för att den pågående
            utvecklingen inte går förbi oss. Det innebär att redan nu måste
            det skapas skydd för att denna och kommande generationer kan fortsätta
            leva i ett fritt och demokratiskt samhälle. För att åstadkomma
            detta föreslår vi i denna motion en rad olika åtgärder.
          </p>
          <p xml:id="i-AdqUKDbKegcWd5crCdcQwB">
            Datorer i arbetslivet
          </p>
          <p xml:id="i-95qyBtsjtLSfeszGqSxujV">
            Den första datoriseringsvågen inom industrin åstadkom fler kvalificerade
            arbeten och färre rutinjobb. Minidatorrevolutionen däremot åstadkommer
            mindre efterfrågan på specialister, mer på lågutbildade. Allt
            fler uppgifter läggs på programmerare med relativt kort och smal
            utbildning, vilka saknar det breda kunnande, inte minst om mänskliga
            krav på arbetsplatsen, som de egentligen skulle behöva.
          </p>
          <pb facs="riksdagen-motions-pdf/data/198081/mot_198081__189/mot_198081__189-003.pdf"/>
          <fw xml:id="i-Bir5ZssVY2CSeufSLnQ4ek">
            Mot. 1980/81:189 3
          </fw>
          <p xml:id="i-LRLjsGYcZwEFkL7owE74rQ">
            På kontor suddas gränsen mellan ADB-teknik och annan kontorsservice
            alltmer ut. Datakomponenterna i sammanhanget förlorar relativt
            sett i betydelse. Kontor är arbetsplatser där beslut fattas, dels
            lång-, dels kortsiktiga. De långsiktiga kan ha nytta av att stödjas
            av datorer men kan aldrig ersättas av dem. De kortsiktiga sätts
            i ökad utsträckning på data därför att de är rutinmässiga eller
            kan göras sådana. Omkring 80 96 av dem kan behandlas på detta
            sätt. De 20 20 som blir kvar bör då ges ökad kvalitet genom att
            personalen ges mer utbildning och kan fatta bättre, mer individuella,
            mer verklighetsanpassade beslut. Detta kommer framför allt att
            gälla den kvinnliga personalen, som hotas att ersättas totalt
            av datorerna. Det är viktigt att särskilda åtgärder sätts in för
            att ge dem en vidareutbildning på arbetsplatsen som ger dem möjlighet
            att övergå till en högre nivå av sina gamla arbetsuppgifter på
            datatillämpning inom olika områden. Det förutsätter vidare att
            de anställda får reell möjlighet att påverka datoriseringen. Fackligt
            veto är ett alltför trubbigt instrument för detta. Det kan finnas
            olika fackliga förbund på samma arbetsplats, och de kan ha olika
            synpunkter. Det är mycket effektivare att få fram arbetsformer
            som ger de verkligen berörda möjlighet och tid att sätta sig in
            i frågan och säga ifrån. Förhållandet mellan den professionella
            kunskapen hos den som skapar resp. beställer datamaskiner för
            en fabrik eller ett kontor och den människokunskap som är nödvändig
            för att datorn skall fungera humant har skildrats av en ergonom
            på FOA (Hans Furustig) på följande sätt:
          </p>
          <p xml:id="i-ELrSZazNP1DECbxeksULgH">
            Det förefaller som om det i alla lägen inte vore tillräckligt
            med formell kunskap och erkänd arbetsmetodik för att utveckla
            goda människa-maskin- system. Det är vad planeraren och rådgivaren
            syftar till på lång sikt, vad han eller hon medvetet och kanske
            också omedvetet värderar som påverkar sättet att utvälja kunskap
            och att välja metodik. Den ingenjörsmässiga inriktningen betraktar
            tekniken och i synnerhet maskinen som ett tekniskt faktum, som
            något som är oberoende av omvärlden. Den sociala inriktningen
            däremot betraktar teknikens relationer med människan och samhället
            som ett studieobjekt. Det bästa vore att båda dessa saker, tekniken
            och dess förhållande till människan, kunde studeras samtidigt.
            Man kan något tillspetsat säga, att ett system börjar och slutar
            med värderingar. Det börjar med dens värderingar som ser ett behov,
            vill göra något åt det och satsar mot ett visst mål. Det slutar
            med att någon — förmodligen någon annan — värderar slutresultatet
            och avgör om det skall fortsätta, ändras eller läggas ner. Man
            kan alltså inte nöja sig med att diskutera värderingar i slutstadiet
            — man måste ha ögonen öppna för dem från början.
          </p>
          <p xml:id="i-Ncrm51jQUfQKZYQscFVWLZ">
            Med denna illustration som bakgrund hävdar vi att om datorerna
            skall kunna göra den nytta som förväntas av dem vid rationaliseringar
            på
          </p>
          <pb facs="riksdagen-motions-pdf/data/198081/mot_198081__189/mot_198081__189-004.pdf"/>
          <fw xml:id="i-D7utBDSN6sbfipzXiZJE1T">
            Mot. 1980/81:189 4
          </fw>
          <p xml:id="i-Cn6ACQZMELL9eiCfjgf5vK">
            arbetsplatsen, måste de programmeras och inorganiseras på arbetsplatsen
            så att de tjänar den mänskliga arbetsmiljön och inte medför ökad
            stress, opersonlighet och högt förbestämt arbetstempo. Eftersom
            informationsbehandling inom alla samhällsområden kommer att omfatta
            en allt större del av bruttonationalprodukten, är det ett starkt
            samhällsintresse att investeringar i ADB-system över huvud taget
            leder till sådana system som har positiva effekter på människor
            och samhälle och att de negativa effekterna undviks. Den tekniska
            komplexiteten i framtida system kommer att öka, men samtidigt
            kommer paradoxalt nog denna komplexitet att vara osynlig för slutanvändarna,
            om de inte med avsikt görs medvetna om den. Det är då särskilt
            viktigt att systemen från början utformas med tanke på att människorna
            och inte systemen blir de styrande. Detta kräver mer utvecklade
            teorier, metoder och hjälpmedel för samverkan mellan slutanvändarna
            och utvecklarna av informationsbehandlingssyste- men. Metodiken
            för användarinverkan är ytterst dåligt utforskad. ADB- psykologi
            och ADB-sociologi måste komma in på universiteten. Insikten i
            de sociala och mänskliga aspekterna på det datoriserade arbetet
            måste i undervisningen delges alla datakunniga. De behöver inte
            själva vara specialister men måste veta tillräckligt för att se
            var de måste slå larm och kräva experthjälp. För detta behövs
            alltså dataforskning som inte enbart utförs av tekniker eller
            inom tekniska fakulteter. Beteendevetenskap och annan humanistisk
            vetenskap måste komma in i dataforskningen redan på grundstadiet.
          </p>
          <p xml:id="i-BihU6ef7hGDTheztFdhGzJ">
            Offentliga data
          </p>
          <p xml:id="i-BAs4tGub9VM1DctiAjwaM2">
            Statsmakterna har ett särskilt ansvar för de datorer som de själva
            beställer och betalar. Dessa datorer måste arbeta effektivt, utan
            onödiga kostnader, utan att skapa mer besvär än de avskaffar och
            utan att göra verksamheten onödigt sårbar. De måste användas så
            att medborgarna upplever datorerna som sina tjänare, inte som
            sina herrar. De stora statliga datasystemen har under hela sin
            verksamma period lidit av vad som alltid kallas barnsjukdomar,
            och det ser inte ut att bli lättare i fortsättningen. Detta är
            inte alls någon snävt teknisk fråga, utan det är mera en fråga
            om en ändrad metod och modell för kunskapsutnyttjandet inom ett
            verksam- hetsområde som alltmer förskjuts till skedena innan arbetsorganisationen
            och de manuella rutinerna tas i drift. Det ställs således ökade
            krav på förutseende, kunskapsutnyttjande och kunskapssamverkan
            redan innan en tillämpning tas i drift, samtidigt som den tekniska
            utvecklingen och spridningen av tillämpningar till nya verksamhetsområden
            är snabb. I ett sådant läge — när det alltmer gäller att tänka
            efter före, ibland utan att man har egna erfarenheter — borde
            frågor om tester, erfarenhetsförmedling och
          </p>
          <pb facs="riksdagen-motions-pdf/data/198081/mot_198081__189/mot_198081__189-005.pdf"/>
          <fw xml:id="i-2Tx8KTWnfK9XqtA1VNDc6u">
            Mot. 1980/81:189 5
          </fw>
          <p xml:id="i-RUN2vVH66nyjqN2FbDGGAe">
            om olika intressenters verkliga möjligheter att påverka hur beslut
            tas i utvecklingsprocessen vara alltmer väsentliga och ett gemensamt
            intresse för alla berörda. En utvecklad MBL som fungerar i effektiva
            former skulle här vara en god hjälp. Behovet av att anpassa styrinstrument
            och styrningen späds också kontinuerligt på av den snabba tekniska
            utvecklingen, den ökade specialise- ringen inom olika yrken och
            av funktioner samt av den långsamma beslutsprocessen för att åtgärda
            olika problem. Det brådskar att ändra styrningen så att den får
            en mer offensiv inriktning. Risken för att endast bli upptagen
            med att passivt behandla problem i efterhand är annars överhängande.
            Detta behandlar alltså den sida av de statliga datasystemen som
            gäller deras effektivitet. För att åstadkomma den behövs en stark
            inriktning av datadelegationens arbete mot ökat engagemang och
            beslutsberedskap. Den andra sidan av de offentliga datasystemens
            effektivitet — kraven på att de verkar till medborgarnas fördel
            och inte bara kontrollerar dem — är också en faktor som datadelegationen
            bör ha sin uppmärksamhet riktad på. Hit hör följande krav: Oo
            Datorer bör användas för att säkerställa att medborgerliga rättigheter
            verkligen når fram, inte bara för kontroll av skyldigheter. Datorn
            bör inte lägga bevisbördan på medborgaren, det bör vara tvärtom.
            Oo Människor som avkrävs uppgifter av myndigheter bör alltid upplysas
            om ändamål och skäl bakom detta. Oo Medborgarnas åsikter bör inhämtas
            till myndigheterna, bl.a. med datatekniska hjälpmedel, i mycket
            högre grad än hitills.
          </p>
          <p xml:id="i-RBhy2tgTfMzUyb1ahPxS2E">
            Direktreklam
          </p>
          <p xml:id="i-U4JjxNK3pjNstLxNE5D1g5">
            En tredje viktig sida av de offentliga datasystemens funktion
            är deras egenskap av att utgöra en ”allmänning” av stort ekonomiskt
            värde för dem som har möjlighet att utnyttja dem. Enligt svensk
            offentlighetsprincip måste offentlig information ställas till
            vars och ens förfogande utan att denne behöver ange skäl. I dataåldern
            har denna rätt plötsligt gett upphov till stora ekonomiska fördelar
            för starka organisationer och företag, som kan utnyttja den. Detta
            brukar kallas för kommersiellt missbruk av offentlighetsprinci-
            pen, men ordet kommersiell leder här som så ofta vilse. Det är
            inte alls bara företag som utnyttjar adressregistren. Det kan
            också vara ideella, religiösa, politiska och etniska organisationer,
            som kanske vill värva medlemmar eller på annat sätt använda sig
            av någon typ av selekterad utsändning. Uppenbarligen kan man inte
            bedöma dessa på samma sätt som kommer- siella direktreklamföretag.
            Men det är också tydligt att de inte alla över en kam kan behandlas
            som mera etiskt högtstående. Somliga av dem kan vara sådana att
            medborgarna kan vilja skydda sig extra mycket från dem —
          </p>
          <pb facs="riksdagen-motions-pdf/data/198081/mot_198081__189/mot_198081__189-006.pdf"/>
          <fw xml:id="i-Gp6mRVXVZWGmReeKrb3hPA">
            Mot. 1980/81:189 6
          </fw>
          <p xml:id="i-XqM2w377YUYNNcqyb6baHP">
            extrema sekter, extrema politiska partier, krigande invandrarfraktioner,
            välgörenhetsföreningar med mindre nogräknade metoder etc. Varje
            ansträngning att öka medborgarnas tillgång till offentliga data
            följs alltså av en växande skugga: den ökar samtidigt möjligheten
            att komma över data för gruppegoistiska ändamål. Dessa senare
            ändamål kan stå mer eller mindre i konflikt med andra gruppers,
            eller med de enskilda medborgarnas intressen. Ibland kan de vara
            alldeles harmlösa. Men man får inte glömma att all den information
            och därmed makt som utnyttjandet av offentliga data kan ge en
            grupp alltid i någon grad betyder minskad makt för någon annan
            grupp. Hela detta problemkomplex kan inte behandlas, förrän man
            fått en genomlysning av den ekonomiska nytta som olika organisationer
            och företag kan ha av data ur offentliga databaser. Då först har
            man en grund för att se hur man fördelningspolitiskt bör bedöma
            tillgängligheten av data som inte används för det av lagstiftarna
            avsedda ändamålet, nämligen att kontrollera myndigheternas arbete
            och berika den offentliga debatten. Avvägningarna här är givetvis
            mycket svåra. Men det går inte heller i längden att blunda för
            att data inte bara är viktiga ur yttrandefrihetssynpunkt utan
            också ur ekonomiska aspekter. ”Allmänningar” är notoriskt svåra
            att inordna i ekonomiska system på ett rättvist och hållbart sätt;
            det hindrar inte att man måste göra försöket. Både forskning och
            olika utredningar bör inriktas på detta problem, främst datadelegationen
            och datalagstiftningskommittén.
          </p>
          <p xml:id="i-H9NfHS1hScGsG9NKFRmyka">
            Datakommunikation
          </p>
          <p xml:id="i-16jCCTukk1QsnkN936UAW6">
            Datamonopol bör motarbetas, såväl i statliga som i privata samman-
            hang. Teledata kan organiseras så att några centrala sändare (offentliga
            eller privata) ställer uppgifter till förfogande, ev. med möjlighet
            till ett visst svar från användarna. Det kan också organiseras
            så att de enskilda TV- innehavarna får möjlighet att ta kontakt
            med varandra, ev. bilda grupper för att påverka utformningen av
            det utsända materialet. Det senare är svårare och dyrare men har
            mycket stor betydelse för en demokratisk utveckling av det nya
            mediet. De fåtaliga centrala sändarna får i varje fall inte tillåtas
            bli några monopol, de måste få verklig konkurrens, och de måste
            göras känsliga för publikens krav och synpunkter. Det är aldrig
            en neutral och värderingsfri fråga vilka uppgifter som matas in
            i en datacentral och vilka som får stanna utanför. Det är samtidigt
            väsentligt att medborgarna kan ha tillgång till databan- kerna
            utan att det går att kontrollera vem som har frågat vad. Datalagen
            måste tillämpas även på sådana kundlistor. Anonymitetsskyddet
            får inte upphävas av en ny teknisk uppfinning. En utflyttning
            av arbetsuppgifter till hemmiljö kan bli möjlig. Detta kan vara
            bra för vissa grupper, t. ex. handikappade. Samtidigt bör den
            sociala
          </p>
          <pb facs="riksdagen-motions-pdf/data/198081/mot_198081__189/mot_198081__189-007.pdf"/>
          <fw xml:id="i-To84xzkhRJa8gHjBxj5ReJ">
            Mot. 1980/81:189 Z
          </fw>
          <p xml:id="i-RUX49zhpS4GTrSZXzo6RDa">
            gemenskapen på arbetsplatserna värderas högt. Mänskliga kontakter
            som äger rum via datanät blir ofta stela och kan inte ersätta
            mänsklig gemenskap. När biblioteken datoriseras, måste stora ansträngningar
            göras för att vanliga människor inte skall lämnas utanför. Information
            får inte bli dyrare och mer svåråtkomlig för att den datoriseras.
            Kommersiellt deltagande på datanäten är en naturlig del i en marknads-
            ekonomi som vår. Detta innebär att t. ex. datorförmedlad konsumentupp-
            lysning och annan rådgivning om varor och tjänster bör kunna äga
            rum i regi av t. ex. branschinstitut och inte bara härröra från
            konsumentverket. En användaretik bör då tillämpas i efterhand
            på sätt som liknar Pressens opinionsnämnd.
          </p>
          <p xml:id="i-WRYxxfuQ1DzsEqPTtR6dvR">
            Datorerna i hemlivet
          </p>
          <p xml:id="i-ChfoeS336GLJKaagUte5QD">
            Närradions idé bör tillämpas på datakommunikationspolitiken.
            Nya medier bör göras tillgängliga för organisationer och intressegrupper.
            Särskilt gäller detta för de många små och ännu ej etablerade
            grupperna, som härmed kan få viktiga språkrör. Datorerna i grannskap
            och hemliv bör i mindre utsträckning användas för ren privatisering
            av tillvaron än som ett sätt att främja en kvalificerad gruppkontakt
            kring gemensamma intressen. Folkbildningen bör uppmärk- samma
            sådana nya möjligheter till kontakt och erfarenhetsutbyte.
          </p>
          <p xml:id="i-UYnwtw4cojZ4k2jejbtMQj">
            Sårbarheten
          </p>
          <p xml:id="i-SuC3yquQX2DRipfoR9oPo4">
            Datatekniken har slutligen också den effekten att den knyter
            oss samman med andra länder på ett ännu oupplösligare sätt än
            tidigare. Vi blir beroende både av datanät och av databanker i
            andra länder, av databehandling som sker utanför våra gränser
            och av leverans av reservdelar, maskiner och tekniskt kunnande.
            Dessutom blir vi sårbara på ett helt nytt sätt när all administration,
            enskild och offentlig, går via data och därför kan sättas ur spel
            relativt enkelt. Att bota detta genom att dra sig ur det internationella
            sammanhanget är ett i vissa kretsar populärt recept, men det är
            minst lika dyrt som sjukdomen, i varje fall för ett land vars
            levnadsstandard till avgörande del beror av export. Men kan inte
            förorda isolering från utlandet som botemedel mot en viss sårbarhet
            utan att räkna upp alla andra effekter samma isolering skulle
            få. Vi är dessutom inte enbart utsatta för inflytanden och påverkan,
            utan kan göra vissa saker själva också; Sveriges datalagar och
            datainitiativ över huvud taget väcker stor uppmärksamhet i internationella
            sammanhang, och vi har möjlighet att få igenom våra krav på internationella
            datakonventioner och andra överenskommelser. Däremot måste man
            givetvis här som alltid se efter hur stor sårbarhet vi kan acceptera
            i utbyte mot vilka fördelar. Proportionerna
          </p>
          <pb facs="riksdagen-motions-pdf/data/198081/mot_198081__189/mot_198081__189-008.pdf"/>
          <fw xml:id="i-VDg15cxJxEJ7yDMbg8ZmG6">
            Mot. 1980/81:189 8
          </fw>
          <p xml:id="i-Bo6x44AsLuXNWm6xxwtUvk">
            måste ju vara rimliga. Och det är möjligt att vi i farten accepterat
            en alldeles för stor sårbarhet för våra inhemska datasystem, i
            utbyte mot en snabbhet och effektivitet som kanske inte är så
            oumbärlig. Detta är en av de effekter av existerande och kommande
            datasystem som datadelegationen bör se över som en del av sitt
            arbete på en datapolitik. Därvid är att märka att den tekniska
            utvecklingen går så fort att förhållanden ändras med mycket kort
            varsel. För den mera interna sårbarheten gäller två olika typer
            av åtgärder, dels att stora datasystem inte får upprättas utan
            tillräcklig reservkapacitet, dels att de helst bör spridas geografiskt
            och organisatoriskt. Fackkunskapen om hur de sköts och hur eventuella
            nödsituationer kan klaras manuellt måste också vara tillräckligt
            utspridd. Den andra sidan är åtgärder mot databrottslighet. Här
            gäller dels att effektiva bevakningsåtgärder inte får försummas,
            dels att vissa typer av ekonomisk databrottslighet faktiskt ännu
            inte finns i brottsbalken och alltså inte kan beivras ens om de
            blir upptäckta. Man kan t. ex. koppla in sig på en linje mellan
            en terminal och en dator och ta ut de data som sänds på linjen
            — t. ex. viktiga forskningsdata eller försäljningsdata. Eftersom
            tjuven varken har stulit papper eller vad som i lagen kallas ”upptagning
            för ADB” utan något immateriellt, dvs. information i elektronisk
            form, finns ingen brottsbeskrivning som stämmer på detta. Själva
            intrånget på datalinjen kan möjligen kallas databrott, men man
            kan inte stämma honom eller henne för de ekonomiska skador han/hon
            eventuellt förorsakat genom att sälja de stulna data till en konkurrent.
          </p>
          <p xml:id="i-6aZiwSWVx2kDbkYM46P3f4">
            Utlandsaspekter
          </p>
          <p xml:id="i-AAvVo3dvLEp3PuRV49pkz1">
            Integritetsfrågorna och sårbarhetsfrågorna kan av många skäl
            inte lösas enbart på det nationella planet. Dataflödena över gränserna
            är en realitet, både vad gäller personliga och ekonomiska data.
            De kommer att öka alltmer. Förhoppningsvis kommer snart någon
            form av internationell konvention på området att vara färdig för
            undertecknande. Den svenska datalagen får därigenom inte urholkas.
            Vi måste kunna vägra tillstånd att behandla data utomlands, om
            det inte finns garantier för att de behandlas under motsvarande
            integritetslagar i det andra landet.
          </p>
          <p xml:id="i-CQR1ZfUTadbswvMxmoxqFS">
            Hemställan
          </p>
          <p xml:id="i-L9Zw2NPRQogGKC5z3ya8ok">
            Med hänvisning till vad ovan anförts hemställs” 1. att riksdagen
            hos regeringen hemställer om att generella direktiv utfärdas innebärande
            att uppgiftsinsamling för databe- arbetning alltid skall åtföljas
            av upplysningar om för vilket ändamål uppgiftsinsamlingen sker,
            ;
          </p>
          <p xml:id="i-NWUx3AentTHrdtd7kBW3Rd">
            "Se även motionerna 1980/81: 190-193.
          </p>
          <pb facs="riksdagen-motions-pdf/data/198081/mot_198081__189/mot_198081__189-009.pdf"/>
          <fw xml:id="i-7vspxrpFC6bYY13uED8MMX">
            Mot. 1980/81:189 g
          </fw>
          <p xml:id="i-GXZK4m6F2Q2rP9pXSUZeJx">
            2. att riksdagen hos regeringen hemställer om en karläggning
            av den ekonomiska nyttan för enskilda, organisationer och företag
            av att ha tillgång till skilda offentliga databaser, 3. att riksdagen
            som sin mening ger regeringen till känna vad i motionen anförts
            vad gäller att ställa datanäten till avnämarnas förfogande på
            ett sådant sätt att monopolsituationer motver- kas, 4. att riksdagen
            som sin mening ger regeringen till känna vad i motionen anförts
            rörande svensk anslutning till internationella konventioner, innebärande
            att det integritetsskydd som svensk datalagstiftning ger då ej
            får urholkas.
          </p>
          <p xml:id="i-5WbG6DC24GMtkypN8QXf7b" type="date">
            Stockholm den 12 januari 1981
          </p>
          <p xml:id="i-7bbXtQSyNxvAv6Gk78YoRD" type="signatureBlock">
            KERSTIN ANÉR (fp) HADAR CARS (fp) BONNIE BERNSTRÖM (fp)
          </p>
        </div>
      </div>
    </body>
  </text>
</TEI>
