<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--02557">
  <teiHeader>
    <fileDesc>
      <titleStmt>
        <title>Förslag till slutlig reglering av statsbudgeten för budgetåret  1982/83, m. m. (kompletteringsproposition) (prop. 1981/82:150)</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förslag till slutlig reglering av statsbudgeten för budgetåret  1982/83, m. m. (kompletteringsproposition) (prop. 1981/82:150)</title>
          <idno type="rdwebb">G5022557</idno>
          <rs type="number">2557</rs>
          <ref type="dokument_url_text">http://data.riksdagen.se/dokument/G5022557/text</ref>
          <ref type="dokument_url_html">http://data.riksdagen.se/dokument/G5022557</ref>
          <ref type="dokumentstatus_url_xml">http://data.riksdagen.se/dokumentstatus/G5022557</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ax8AsVpTCHR4CkYfoqc5BJ" type="signed"/>
        <correspContext corresp="i-Ax8AsVpTCHR4CkYfoqc5BJ">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__2557/mot_198182__2557-001.pdf"/>
      <fw xml:id="i-7FGftJH3hZDk5He64UHa57">
        Motion 1981/82:2557
      </fw>
      <div xml:id="i-URhSj3NjgJtihu79VGJ1NX" type="motHeader">
        <div xml:id="i-F2rfhv45ePzHaR9SrvMGJE" type="motTitle"/>
        <div xml:id="i-PMqsDqJLzFJGYPBJQBE7wJ" type="motSubmissionInfo"/>
      </div>
      <div xml:id="i-JMyt8i35HX93WkZQQnG5qm" type="motBody">
        <div xml:id="i-EUxxL6s6Yp4vvKs2scN6A5">
          <p xml:id="i-HrS24yJhNoLKiZbRwcjzDu">
            Lars Werner m. fl. Förslag till slutlig reglering av statsbudgeten
            för budgetåret 1982/83, m. m. (kompletteringsproposition) (prop.
            1981/82:150)
          </p>
          <p xml:id="i-22eGaKMdqwHwJp9ne6j3x5">
            I
          </p>
          <p xml:id="i-XPSx8FTjUD3qioQdwuENhG">
            Den s. k. besparingspolitiken är rent resursslöseri. Den skapar
            arbetslös- het, outnyttjade tillgångar, social utslagning och
            ekonomisk förstörelse. Politiken har bidragit till att fördjupa
            landets ekonomiska problem, även om den gynnat begränsade grupper
            av företag och kapitalägare. Grundtanken bakom besparingspolitiken
            ligger i den s.k. nyliberala filosofin som är på modet inom stora
            delar av borgerligheten. Samhället skall, enligt denna filosofi,
            gradvis minska sin efterfrågan på statliga åtgärder. Politikens
            beslutsområde skall minskas och ge ökat utrymme åt den s.k. fria
            konkurrensen och de kapitalistiska marknadskrafterna. Re- sultatet
            av detta blir ett mer uttalat och brutalt klassamhälle, baserat
            på en än mer oinskränkt rätt för de starkare och ett försämrat
            läge för folkets flertal. Detta ligger i den s. k. fria konkurrensens
            natur. En klarsynt borgerlig tidningskommentar till August Palms
            första socia- listiska föredrag i Sverige uttryckte detta på följande
            måleriska språk: ”— — — den fria konkurrensen, denna sporre för
            duglighet och flit, visar sig i vår närvarande samhällsordning
            ofta nog fördärvlig, ty om på dess bana de tio nå målet, så duka
            de tusende under och hemfalla åt fattigdom, ja kanske brott.”
            Denna insikt har dagens nyliberala profeter tappat. Det präglar
            också den politik som bedrivs utifrån deras ideologiska grund-
            ståndpunkter. Den nyliberala filosofin och den på den vilande
            ekonomiska nedskär- ningspolitiken är en reaktion mot kapitalismens
            minskade utrymme, mot den motsättning som finns i den borgerliga
            statens av klasskampen på- tvingade samhällsansvar och de privata
            kapitalens expansions- och makt- intressen, mot den motsättning
            som finns mellan den offentliga sektorns kollektiva och icke —
            mer än undantagsvis — marknadsstyrda sociala och kulturella aktiviteter
            som står emot privata vinstintressen och den borger- liga ideologins
            individualism och egoism, och mot den motsättning som finns mellan
            nationella intressen och de stora multinationella bolagens behov
            av fri rörlighet. Den nyliberala ideologin är också en reaktion
            på arbetarrörelsernas och de fackliga organisationernas ökade
            styrka. Målet för den nyreaktionära borgerliga ideologin och politiken
            är att tränga tillbaka arbetarklassen och ge den rena kapitalismen
            ett ökat utrym- me. Därför har också denna ideologi och dess politik
            mäktig uppbackning.
          </p>
          <pb facs="riksdagen-motions-pdf/data/198182/mot_198182__2557/mot_198182__2557-002.pdf"/>
          <fw xml:id="i-7SnbDtS5JbeoDr1HSC92XE">
            Mot. 1981/82:2557 8
          </fw>
          <p xml:id="i-XgcPvaYa2bTS4Jcoh61mVF">
            Den ekonomiska politik som de borgerliga regeringarna bedrivit
            och som den nu föreliggande kompletteringspropositionen är en
            fortsättning på måste ses mot denna idémässiga och maktpolitiska
            bakgrund. De bor- gerliga krafterna i Sverige, såväl som i många
            andra länder, vill utnyttja den ekonomiska krisen till att pressa
            tillbaka de lönarbetande ekonomiskt, politiskt och ideologiskt
            för att ge plats åt en mera omodifierad och renodlad kapitalism.
          </p>
          <p xml:id="i-BNCKFRmATXZXoVnBvQP2Hf">
            Detta politikens syfte och innehåll döljs genom ett envetet och
            påkostat propagerande av vissa, som det skall tyckas, enkla och
            klara ekonomiska påståenden. Härigenom skall politiken ges en
            rationell grund och ett skimmer av vetenskaplig objektivitet.
            Härigenom skall också en politik riktad mot folkflertalets intressen
            framställas som om den vore en politik för hela landets bästa.
            Den ekonomiska politiken har motiverats med att konsumtionen är
            för hög och att det gått för dåligt för svensk exportindustri.
            Den påstått höga konsumtionen, såväl den privata som den offentliga,
            har äventyrat export- industrin antingen genom att ge den för
            höga kostnader eller också genom att den blivit ”undanträngd”.
            Som följd härav har vi fått förluster av marknadsandelar och stora
            underskott i den utrikes balansen. Dessutom påstås den offentliga
            sektorn ha levt över sina tillgångar, och därigenom har vi fått
            ett stort budgetunderskott i statsbudgeten. Problemen skall i
            enlighet med denna analys då lösas genom neddragning av den privata
            konsumtionen och genom nedskärningar av den offentliga verksamheten.
            Därigenom menar man skapas ett bättre ”kostnadsläge” för exporten,
            och den ges ett större expansionsutrymme. Man har också velat
            ge intrycket av att de svenska underskotten är extrema. Detta
            visade man en tid genom att anföra en helt felaktig statistik
            om den svenska utrikesbalansen. Man uppgav att bytesbalansen samman-
            taget varit negativ med 38,1 miljarder kronor mellan åren 1971—1978.
            Detta blev ett motiv för svångremspolitiken och linjen att allt
            skulle dras ned för att ge exportindustrin utrymme. Vi var tvungna
            att ”exportera oss ut ur krisen”, hette det, och heter det i varje
            regeringsutlåtande om den ekonomiska politiken. Men faktum är
            att det sammanlagda bytesbalans- underskottet mellan 1971 och
            1978 faktiskt bara belöpte sig på 7,6 miljar- der kronor. Den
            officiella statistik som låg till grund för den borgerliga åtstramningspolitiken
            visade alltså fel på 30,5 miljarder kronor. Den siffra politiken
            grundades på var fem gånger så stor som den faktiska. Ett relativt
            bytesbalansunderskott fick Sverige först 1980 — men detta var
            ändå mind- re än många jämförbara länders. Och: detta ökade underskott
            kom efter år av borgerlig återhållsamhets- och åtstramningspolitik.
            En stor del av de senaste årens utlandsupplåning har ägt rum för
            att
          </p>
          <pb facs="riksdagen-motions-pdf/data/198182/mot_198182__2557/mot_198182__2557-003.pdf"/>
          <fw xml:id="i-JmTrGCTFwxaecn8XxogiJM">
            Mot. 1981/82:2557 9
          </fw>
          <p xml:id="i-FgfwVE8VZYY96JA77AnxHF">
            täcka företagens kapitalutflöde — och det är således inte bara
            ”för stor” inhemsk konsumtion som förklarar den ökade utlandsupplåningen.
            Där- till bör fogas, vad som är ett grundläggande förhållande:
            för närvarande är bytesbalansunderskott något mycket normalt för
            alla oljeimporterande industriländer, och Sverige har inte alls
            någon extrem utlandsskuld. De förlorade marknadsandelar som redovisades
            var länge överskattade, man tog inte hänsyn till den ökade tjänsteexporten.
            Dessutom är inte heller en viss nedgång i marknadsandelar något
            märkvärdigt när världens utri- keshandel och export från ”nya
            länder” ökar och när det skett en prisför- skjutning till oljans
            förmån. Det har inte gått så dåligt för svensk export. Trots att
            vissa viktiga svenska industribranscher kommit att utgöra krisbranscher
            har exporten hållits väl uppe. Vad som däremot hänt är att konsumtionen
            i Sverige under 1970-talet bara ökade hälften så mycket som i
            omvärlden. Och inte heller har den offentliga sektorns tillväxt
            i Sverige varit anmärkningsvärt stor. Om vi betraktar förändringarna
            av olika komponenter i den svenska försörjningsbalansen under
            perioden 1970—1975 och jämför detta med förändringarna 1976—1981
            så skall vi finna att dramatiska förändringar mellan perioderna
            har ägt rum för den privata konsumtionen, (och hela konsumtionen)
            för den privata bruttoinvesteringen (och de totala investe- ringarna)
            och importen. Dessa förändringar går i samma riktning. Medan den
            privata konsumtionen mellan 1970—1975 ökade med 18,8 miljarder
            kronor i 1975 års priser, minskade den med 705 milj.kr. 1976—1981
            i samma penningvärde. Den totala konsumtionen ökade 1970—1975
            med 29 196 miljoner, men bara med 11 126 miljoner 1976—1981. De
            privata bruttoinvesteringarna ökade med 7 561 miljoner mellan
            1970 och 1975, men minskade med 6 805 miljoner mellan 1976 och
            1981. Tack vare att de kommunala investeringarna ökat under den
            senare perioden (men minskat under den förra) blir skillnaden
            för de totala bruttoinvesteringarna att de växte med 5,5 miljarder
            1970— 1975, men att de minskade med 5,2 miljar- der 1976—1981.
            Importen hade ökat mellan 1970 och 1975 med 12 513 miljoner, men
            minskade mellan 1976 och 1981 med 1 737 miljoner. Expor- ten däremot
            ökade 1970—1975 med 13 659 miljoner och 1976— 1981 med 14 769
            miljoner. Den samlade BNP-förändringen var 1970—1975 en ök- ning
            med 36 924 miljoner, medan ökningen 1976—1981 bara var 14 572
            miljoner." Vad visar alla dessa siffror? De visar att regeringen
            och SAF i förening så gått in för att hålla nere efterfrågan på
            hemmamarknaden att detta bidragit till att strypa investeringarna.
            Visserligen har detta medfört också en minskad import. Men priset
            har varit arbetslöshet, sänkt konsumtion
          </p>
          <p xml:id="i-RtwVuU2SVEY69tLwsMVboY">
            + Också lagerinvesteringarna har fluktuerat dramatiskt, men detta
            synes ligga mera i deras natur av ”buffert”.
          </p>
          <pb facs="riksdagen-motions-pdf/data/198182/mot_198182__2557/mot_198182__2557-004.pdf"/>
          <fw xml:id="i-YQyyzkrR27UYfUb8biF5j7">
            Mot. 1981/82:2557 10
          </fw>
          <p xml:id="i-X8DA2WD5ehg62LrdXRuCMS">
            och levnadsstandard och attacker på den sociala tryggheten. Den
            svaga hemmamarknadsefterfrågan medför ett lågt kapacitetsut- nyttjande.
            Detta har också trendmässigt fallit sedan slutet på 1960-talet.
            Ett lågt kapacitetsutnyttjande medför sänkt produktivitet (eftersom
            resurserna inte utnyttjas), vilket i sin tur ökar produktionskostnaderna
            för varje producerad enhet. Bl. a. härigenom försvagar och försvårar
            en dålig hem- mamarknad exporten. Eftersom de flesta exportföretagen
            också har en betydande försäljning på hemmamarknaden får deras
            exportökning dra ”dubbelt lass”. Den skall såväl kompensera den
            vikande hemmamarkna- den som vara drivmotor i enlighet med regeringens
            och storfinansens strategi. Det är en mycket liten sannolikhet
            som talar för att exporten skulle klara detta. Industrin har ej
            utnyttjat sin fulla kapacitet, inte till följd av att den ”trängts
            undan” av den offentliga sektorn, utan därför att hemmamarkna-
            dens efterfrågan varit för låg. Industrin har stött bort arbetskraft,
            ca 180 000 sedan 1965, på grund av rationaliseringar och bristande
            efterfrå- gan, inte på grund av den offentliga sektorn. Industrins
            kapitalister har också goda finansiella tillgångar, även om de
            inte satsas i industrin utan i spekulation. Krisens verkliga karaktär
            är att det är en kapitalistisk överproduktions- kris. Genom kapitalismens
            internationalisering eller tilltagande multina- tionalisering
            har den fått speciella drag. Mycket talar för att den period av
            kraftig expansion för de kapitalistiska ekonomierna vi haft sedan
            1945, det som ibland kallas den tredje industriella revolutionen,
            nu sedan en tid har börjat att gå mot sitt slut. Detta resulterar
            bl. a. i hårdnande motsättningar mellan de multinationella bolagen
            och nationalstaterna, mellan området för kapitalisternas profitintressen
            och den offentliga verksamheten, mel- lan olika grupper av kapitalister
            men främst mellan kapital och arbete, där kapitalet söker förstärka
            sina positioner genom att tränga tillbaka de arbetande. Detta
            gynnar på kort sikt vissa kapitalister, vissa företag, men på
            lång sikt pressar det ned efterfrågan, de arbetandes konsumtion
            och därmed utrymmet för produktionen. Svångremspolitik i denna
            situation svarar mot de stora kapitalens intres- sen, men är inget
            sätt att komma ur krisen. Tvärtom fördjupas denna för de arbetande,
            för dem som lever av den offentliga sektorn, för de hemma- marknadsproducerande
            företagen och de hemmamarknadsproducerande delarna av exportföretagen.
            Dessa hoppas emellertid att de skall ha igen detta genom att de
            arbetande trängs tillbaka.
          </p>
          <p xml:id="i-ReJHwoyyaDVSbJZKTtgNPi">
            II
          </p>
          <p xml:id="i-JQTmDjAvpWhvC92N2JrmDU">
            Regeringens politik av nedskärningar av den offentliga sektorns
            verk- samhet skapar arbetslöshet, växande sociala problem osv.
            Härigenom
          </p>
          <pb facs="riksdagen-motions-pdf/data/198182/mot_198182__2557/mot_198182__2557-005.pdf"/>
          <fw xml:id="i-XKvKUPi71E9Y1jx6coKhUY">
            Mot. 1981/82:2557 11
          </fw>
          <p xml:id="i-VsvAjjvZvi4FTnxKQtA49X">
            motverkas nedskärningarnas och försämringarnas påstådda sparsyfte.
            Re- geringen tvingas nämligen till ökade arbetsmarknadspolitiska
            insatser. Nedskärningarna är bl. a. motiverade med att den offentliga
            sektorn skulle tränga undan främst exportindustrin. Men nedskärningarna
            drab- bar till övervägande delen överföringarna (transfereringarna)
            som via den offentliga sektorn sker mellan olika ”hushåll”. Pensionärernas,
            de sjukas och barnens köp av förnödenheter är ju inte någon ”offentlig
            sektor” som tränger undan industrin. Tvärtom är det ju inköp som
            innebär ökade beställningar till olika varu- och tjänsteproducerande
            företag. Nedskärningarna av transfereringarna ändrar inkomstfördelningen.
            De är ett led i regeringens och hela borgerlighetens politik för
            ökade skillna- der. Regeringen har vidtagit en rad olika åtgärder
            för att genomdriva en sådan fördelningspolitik. Försämringar av
            pensioner, av bostadsbidrag, av sjukförsäkringen, av arbetslöshetsförsäkringen
            slår allra hårdast mot de sämst ställda. Likaså gör fördyringar
            inom sjuk- och tandvård. De olika borgerliga regeringarna har
            gjort gemensam front med SAF för att hålla tillbaka de arbetandes
            löner. Också den arbetslöshetsskapande ekonomis- ka politiken
            har fördelningspolitiska följder till de sämst ställda klassernas
            nackdel. Däremot har de borgerliga regeringarna infört en rad
            lättnader och nya förmåner för de rika och bolagen. Skattefonds-
            och aktiefondssparande, lättnad vid aktievinstbeskattningen, sänkta
            arbetsgivaravgifter och mins- kade marginalskatter är några viktiga
            exempel på detta. Denna fördelningspolitiska offensiv för ökade
            inkomstskillnader har också krönts med en stor politisk framgång
            i det att det lyckats två av de borgerliga partierna att nå en
            överenskommelse med socialdemokratins ledning om en skattereform
            som kommer att kraftigt minska det inkomst- utjämnande inslaget
            i skattesystemet. Denna skattereform kommer, om den genomförs,
            att innebära stora ökningar i inkomsterna efter skatt för rikt
            folk, medan många av de lågavlönade snarast kommer att få inkomst-
            minskningar, då skattereformen skall finansieras genom ett avdrag
            på det s.k. löneutrymmet. Den som 1982 tjänar ca 70 000 gör en
            skattevinst om hans inkomst stiger, som förutsätts i överenskommelsen,
            med ca 600 kr., medan den som har en inkomst på 250 000 gör en
            skattevinst på mer än 30 000 kr. enligt samma förutsättning. Men
            eftersom 2 26 av löneutrymmet skall räknas bort blir slutresultatet
            för 70 000-kronorsinkomsttagaren en ren inkomstminskning, medan
            250 000-kronorsinkomsttagaren fortfaran- de gör en vinst på nära
            25 000. Dessutom är löner i klassen 250 000 ofta satta efter individuella
            överenskommelser, varför ett s.k. löneutrymmes- avdrag där sannolikt
            icke kommer att spela någon som helst roll. Summan blir att de
            lågavlönade får betala skatteminskningar för de rika. Utöver att
            öka orättvisorna i fördelningen kommer de ekonomiska effekterna
            av skatteöverenskommelsen att bli små. Regeringen påpekar att
            ”incitamentstrukturen förändras” genom att hushållen blir ”räntekänsli-
          </p>
          <p xml:id="i-rCky42pbXt2RTdhgPfASH">
            EA LS ERE) be San RME NE FRA AGE BEEN
          </p>
          <pb facs="riksdagen-motions-pdf/data/198182/mot_198182__2557/mot_198182__2557-006.pdf"/>
          <fw xml:id="i-KEroQRwUpVV7J3GwJgjMyC">
            Mot. 1981/82:2557 12
          </fw>
          <p xml:id="i-H1qnqHYbfMYGc9fPad1gkw">
            gare” och att det lönar sig att arbeta mer. Men faktum är att
            reformen kommer att överföra inkomster till de grupper vilkas
            marginella varupro- duktionsbenägenhet är låg (dvs. de redan rika
            använder inte en så stor del av ökade inkomster till ökad konsumtion
            utan får större möjligheter till spekulation) från grupper som
            har en hög sådan ”benägenhet”. Detta kommer sannolikt att helt
            överväga eventuellt positiva effekter på den ekonomiska aktiviteten.
            Skattereformen kommer inte att skapa nya jobb. Den blir av intet
            värde för de stora grupper ungdomar och kvinnor som inte kommit
            in på arbetsmarknaden eller som inte fått något arbete. Fram-
            för allt är den fördelningspolitiskt orättfärdig.
          </p>
          <p xml:id="i-6xVMirvDqDZkzMc9enyt2e">
            IV
          </p>
          <p xml:id="i-4u3anVAiWCEvjDMZ9366Hp">
            Regeringens politik vilar på föreställningen att ökad makt åt
            storfinan- sen och ökade sociala klyftor är nödvändiga. Därför
            bedriver regeringen sin sociala nedrustningspolitik och sin ekonomiska
            politik för en råare kapitalism. Detta åstadkommer också den s.
            k. åtstramningspolitiken och verkningarna av den samlade borgerliga
            offensiven. Dessa resultat är ännu bara i sin början men redan
            fullt tydliga. Om den borgerliga politiken skulle ha till syfte
            att förbättra landets ekonomiska läge och villkoren för folkflertalet,
            så är den totalt misslyckad. För att nå sina verkliga syften är
            politiken baserad på falska förutsättning- ar. Krisens natur är
            icke den regeringen tror. Dess orsaker beror varken på ”överkonsumtion”
            eller för stor offentlig sektor. De stora underskotten är tillika
            icke krisens orsaker utan dess följder. Eftersom borgerligheten
            tar fel på krisens orsaker och natur — och gör detta ibland t.
            o. m. med uppenbart manipulerad statistik — har den ingen politik
            som leder landet ut ur krisen. Tvärtom. Den omskrutna åtstramningspolitiken,
            med vilken regeringen försöker ge sig själv ett sked av handlingskraft
            och politiskt mod, leder till en fördjupning av den ekonomiska
            krisen. Därför måste regeringens riktlinjer för den ekonomiska
            politiken och budgetpolitiken avvisas.
          </p>
          <p xml:id="i-UxYBSTC49j8j4wXhRGGzmd">
            Vv
          </p>
          <p xml:id="i-DyDK2vxrSs38LzAY5LAsyh">
            Den nuvarande krisen är en del av en mera långsiktig stagnationsperiod,
            som är en följd av den moderna kapitalismens struktur. Den aktuella
            lågkonjunkturen är en tillfällig skärpning av de strukturella
            stagnations- tendenserna. Den kommer tillfälligt att mildras av
            ett konjunkturomslag, men ett sådant kommer i sin tur bara att
            utgöra ett förstadium till en ny akut skärpning av stagnationstendenserna.
            Eftersom lågkonjunkturen har allvarliga följder genom nedläggning
            av arbetsplatser, stor arbetslöshet, standardnedpressning och
            sociala problem måste den bekämpas med kort- siktigt offensiva
            och aktiverande insatser. Men då vi samtidigt står i vad som ännu
            troligen bara är inledningen till en lång period av stagnation
            är sådana insatser otillräckliga. Det krävs långsiktiga breda
            och djupa struk-
          </p>
          <pb facs="riksdagen-motions-pdf/data/198182/mot_198182__2557/mot_198182__2557-007.pdf"/>
          <fw xml:id="i-YagKLAbqL5qyK4vQfqeioi">
            Mot. 1981/82:2557 13
          </fw>
          <p xml:id="i-BkvjQNM3xeNc9GFMvuqTkQ">
            turella förändringar av samhällsekonomin för att bryta dess långsiktiga
            stagnationstendenser. Vad som krävs på längre sikt — men ju förr
            dess bättre — är ändrade maktförhållanden över näringslivet så
            att detta kan styras efter samhälle- liga målsättningar i stället
            för efter de enskilda bolagens och koncerner- nas privata vinstintressen.
            Multinationaliseringen av ekonomin måste bry- tas för att möjliggöra
            en verkningsfull ekonomisk politik. Kapitalström- marna måste
            kunna styras och kontrolleras av samhället för att få slut på
            tendensen att alltmer används för spekulation i stället för till
            investeringar i produktion. Allt detta kräver att storfinansens
            makt över näringslivet bryts och ersätts med folkmakt över produktionen
            och därmed över grun- den för samhällets utveckling. Den omedelbart
            verkande politiken måste stå i samklang med de struk- turella
            förändringar som krävs. Den kan inte bedrivas vare sig oavsett
            eller i motsättning till de nödvändiga — men mera långsiktiga
            — målsättning- arna. Den bereder antingen mark för eller reser
            hinder för dessa mål. Den politik som den akuta situationen nödvändiggör
            ligger emellertid väl i linje med vad som krävs på längre sikt.
            Ett mildrande av krisen genom en aktivt arbetsskapande politik
            kan begränsa storfinansens och spekula- tionens grepp över vilka
            som skall få jobb och vilka som skall ställas utan, kan begränsa
            storfinansens och spekulationens grepp över vilka orter som skall
            utvecklas och vilka som skall gå under. Däreigenom kan förbättrade
            förutsättningar skapas för en ökad planmässighet och styrning
            av ekono- min efter samhälleligt uppställda mål. Ett mildrande
            av krisens verkningar genom en rättfärdig fördelningspolitik kan
            dämpa spekulation, inflation och även arbetslöshet. Ett tillbakavisande
            av de sociala försämringarnas politik minskar utslagning, splittring
            inom de arbetande klasserna och främjar solidaritetens och jämställdhetens
            ideal. Arbete, ekonomisk rätt- visa och social trygghet stärker
            de klasser som måste bära upp rörelsen för de grundläggande samhällsförändringar
            som krävs.
          </p>
          <p xml:id="i-R3CrBvtt9ky4SrJuAEKAjm">
            VI
          </p>
          <p xml:id="i-QYjytH68PfrozcpeGVV9MC">
            Redan ett tillbakavisande av den borgerliga åtstramningspolitiken
            för ett försvar av sociala rättigheter, den offentliga sektorn
            och de arbetandes levnadsstandard skapar förbättrad efterfrågan,
            större marknad, ökad eko- nomisk aktivitet och flera jobb. Detta
            ger ekonomin ökad tillväxt och kommer — som en bieffekt och icke
            nödvändigtvis som ett mål i sig — att minska de underskott som
            finns i den offentliga sektorn och i betalnings- balansen. Det
            bör sålunda vara ett omedelbart mål inom den ekonomiska politi-
            ken att återställa det reella värdet och innehållet i erövrade
            sociala rättig- heter, som redan har blivit åtgångna av den borgerliga
            nedskärningspoli- tiken eller som inom kort riskerar att saboteras
            av denna politik. Främst
          </p>
          <pb facs="riksdagen-motions-pdf/data/198182/mot_198182__2557/mot_198182__2557-008.pdf"/>
          <fw xml:id="i-HzYDoDjX447z1fots5Zg9A">
            Mot. 1981/82:2557 14
          </fw>
          <p xml:id="i-2cgZLVxZnPaBAwP9qEGA9G">
            gäller det att återställa de försämrade villkoren för den kommunala
            sek- torn, som en del i en långsiktig politik för en väsentligt
            ändrad kostnads- fördelning mellan stat och kommun. Den borgerliga
            politiken av nedskär- ningar har inneburit nära nog ett sabotage
            mot socialt och kulturellt viktiga delar av den kommunala verksamheten.
            Det gäller också att ändra beräkningsgrunderna för basbeloppen
            så att dessa åter motsvarar den verkliga inflationen. Detta är
            en åtgärd av särskilt värde för landets pensionärer. Det gäller
            vidare att inte bara återställa utan också ytterligare öka subventionerna
            på viktiga livsmedel, så att effekten till slut blir lika med
            ett slopande av matmomsen. Det gäller att avvisa förslagen — eller
            upphäva besluten om regeringen när detta behandlats redan lyckats
            i sina propåer — om försämrad arbetslöshetsersättning och införande
            av karensdagar i sjukförsäkringen. Ett återställande av det den
            borgerliga regeringspolitiken börjat att rasera måste utgöra första
            steget i en plan för en planmässig utbyggnad av den offentliga
            sektorn som också ställer i sikte nya socialt viktiga reform-
            mål som en förkortning av arbetstiden, en utbyggd och förbättrad
            omsorg av barn, gamla, handikappade och sjuka. En utbyggnad av
            den offentliga sektorn bör också innefatta upprustning, modernisering
            och utvidgning av det kollektiva trafiknätet. Allt detta skapar
            redan på kort sikt förbättrad efterfrågan och därige- nom ett
            högre kapacitetsutnyttjande, sug efter mera investeringar och
            en förbättrad ekonomi. Försvaret av sociala rättigheter och den
            offentliga sektorns socialt vik- tiga verksamhet måste kombineras
            med en politik för ekonomisk rättvisa. Skattepolitiken spelar
            här en viktig roll. Ett progressivt skattesystem måste försvaras.
            En ändrad kostnadsfördelning mellan stat och kommuner som kan
            ge ett utrymme — utan nedskärningar — som kan användas för minskningar
            av den kommunala skatten bör genomdrivas, varigenom progressiviteten
            i de statliga inkomstskatteskalorna inte bara kan bevaras utan
            i viss mån skärpas för de högsta inkomsterna. En sådan fördelnings-
            politiskt rättvis skattepolitik fordrar att skatteöverenskommelsen
            mellan regeringspartierna och socialdemokratins ledning, vilken
            när detta skrivs är under utskottsbehandling, icke genomförs.
            Men för en rättvis fördelning bör också andra åtgärder vidtas.
            Aktie- fonds- och skattefondssparandet med dess skattefördelar
            för dem — före- trädesvis rikt folk — som nyttjar dessa sparfomer
            måste avskaffas. Vidare bör värdepappershandeln på börsen beläggas
            med omsättningsskatt. Spe- kulationsvinster bör klämmas åt genom
            en skärpning av reavinstbeskatt- ningen. Skärpta regler och insatser
            för att komma åt skattefiffel och ekonomisk brottslighet — i enlighet
            med förslag vi ställt i en särskild motion till innevarande riksdag
            — måste genomföras. Hela avdragssystemet måste starkt revideras.
          </p>
          <pb facs="riksdagen-motions-pdf/data/198182/mot_198182__2557/mot_198182__2557-009.pdf"/>
          <fw xml:id="i-RLfE1kCkEWX3hn2ykRNcLA">
            Mot. 1981/82:2557 15
          </fw>
          <p xml:id="i-2gQGd1Pd1tMUkAo6d9m1ze">
            En politik för uppfyllande av dessa riktlinjer för social trygghet
            och ekonomisk rättvisa kommer att ha en stimulerande verkan på
            ekonomin. Den är i de arbetandes och folkflertalets intresse,
            utan att den därför i större grad griper in i den ekonomiska strukturen.
            Som en politik för att dra landet ur den ekonomiska krisen är
            den emellertid inte tillräcklig. Den måste kombineras med en offensiv
            och aktivt arbetsskapande politik. En aktivt arbetsskapande politik
            måste bestå av åtgärder som kan ge- nomföras såväl omedelbart
            som av projekt vars genomförande kräver en längre tidsperiod.
            Genast bör AMS tilldelas de medel verket anser sig behöva för
            att kunna kortsiktigt mildra arbetsmarknadssituationen (se härom
            i särskild motion väckt med anledning av kompletteringsproposi-
            tionen). Vidare måste ett program för 100 000 nya samhällsnyttiga
            arbeten, främst inom de offentliga sektorn, genomföras under en
            treårsperiod. Genom ett ökat byggande, en utbyggd barnomsorg,
            förbättringar inom den kollektiva trafiken osv. kan ett sådant
            program förverkligas och såväl fylla viktiga behov som ge gynnsamma
            spridningseffekter på samhällseko- nomin. Men det gäller också
            att göra direkta insatser på industriproduktionens område. Industrins
            investeringar inom Sverige har minskat på ett mycket allvarligt
            sätt under senare år. 1981 utgjorde de endast 18 miljarder kronor,
            vilket bara är drygt 3 2o av BNP. Samtidigt investerade svenska
            dotterbolag utomlands ca 20 miljarder kronor. Detta säger dels
            något om effekten av den extremt efterfrågedämpande politiken
            i vårt land, men dels något om det svenska kapitalets ökade multinationalisering.
            Vad som fordras i denna situation är ett samhälleligt program
            för ska- pande av nya industriarbetsplatser. Vi har i flera motioner
            redovisat den närmare inriktningen av ett sådant program, som
            bör vara av storleksord- ningen 100 000 nya industrijobb under
            en tioårsperiod. Då de vikande investeringarna i Sverige icke
            är följden av någon kapitalbrist går det att genom produktions-
            och skärpt vinstbeskattning bygga upp samhällsfon- der som kan
            ge grundplåten för ett sådant industriprogram. Industriprogrammet
            måste kompletteras med statlig kontroll över investerings-, kapital-
            och kreditströmmarna i samhället. Näraliggande krav är här att
            valutalagstiftningen tillämpas med skärpt restriktivitet mot utlandsinvesteringar
            och industriutflyttning. Denna lagstiftning bör också skärpas.
            Förberedelser måste vidtas för en nationalisering av de stora
            privata affärbankerna, försäkringsbolagen, investmentbolagen och
            stiftel- serna. Ett genomförande av en sådan nationalisering banar
            vägen för att bryta storfinansens makt också över de avgörande
            viktiga storföretagen.
          </p>
          <p xml:id="i-DdaNAPRdJiYESvipz7WCu1">
            VI
          </p>
          <p xml:id="i-NPd2R7bcBKJUBuw5DPaPt9">
            De riktlinjer för den ekonomiska politiken och budgetpolitiken
            som här sammanfattats utgör en kombination av kort- och långsiktiga
            åtgärder,
          </p>
          <pb facs="riksdagen-motions-pdf/data/198182/mot_198182__2557/mot_198182__2557-010.pdf"/>
          <fw xml:id="i-8zH8cCYZXP7U8cU8tufSUt">
            Mot. 1981/82:2557 16
          </fw>
          <p xml:id="i-ETUc5oZ9VWZRf2bpDjGoDU">
            som dels skulle lindra de akuta ekonomiska problemen och utgöra
            ett brott med den skadliga borgerliga politiken, dels skulle innebära
            väsentliga strukturella ingrepp för att öka planmässigheten och
            den samhälleliga styrningen och därmed förutsättningarna för att
            dra landet ur stagnatio- nens och krisernas system. Med hänvisning
            till ovanstående föreslås 1. att riksdagen beslutar att avslå
            vad som i proposition 1981/ 82:150 anförs om de allmänna riktlinjerna
            för den ekonomiska politiken och godkänner vad som härom anförs
            i motionen, 2. att riksdagen beslutar att avslå vad som i proposition
            1981/ 82:150 anförs om de allmänna riktlinjerna för budgetregleringen
            och godkänna vad som härom anförs i motionen.
          </p>
          <p xml:id="i-5EV4YPTqxcTX1Qhk1ndP8E" type="date">
            Stockholm den 13 maj 1982
          </p>
          <p xml:id="i-4NVh1FbeRdMSdsCjBmqrGH">
            LARS WERNER (vpk) EIVOR MARKLUND (vpk) C.-H. HERMANSSON (vpk)
            NILS BERNDTSSON (vpk) BERTIL MÅBRINK (vpk) EVA HJELMSTRÖM (vpk)
          </p>
          <p xml:id="i-Dexzh5KgtsU2Lw1CZsAEDi">
            LiberTryck Stockholm 1982
          </p>
        </div>
      </div>
    </body>
  </text>
</TEI>
