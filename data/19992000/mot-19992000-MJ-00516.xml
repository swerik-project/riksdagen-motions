<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0516/mot_199900_MJ_0516-0001.pdf"/>
      <div type="motHeader" xml:id="i-HfssVmUshcr5JdG7GXVxGe">
        <div type="motTitle" xml:id="i-NxE6PQgDyDgbfd5GxykCxo"/>
        <div type="motSubmissionInfo" xml:id="i-VTuwDgCntnfwLW8myLo3CE"/>
      </div>
      <div type="motBody" xml:id="i-4z47RKDGsBCjYErdhHYcif">
        <div xml:id="i-MTVoSwH8tkc7pRQsv2Yb8F">
          <p xml:id="i-N4udd61DY8KtPn5juo87g3">
            1999/2000 mnr: MJ516 pnr: mp545
          </p>
          <p xml:id="i-NFj1NbsL1We88j3t4yHfm9">
            Motion till riksdagen
          </p>
          <p xml:id="i-VJBD1GZ3w7J9Htr3CErrLH">
            1999/2000:MJ516 av Gudrun Lindvall m.fl. (mp)
          </p>
          <p xml:id="i-TPouedxW1Fy9WF4b3kQC3e">
            Struts i Sverige
          </p>
          <p xml:id="i-3cHUq92prxytG71xdDdfH7">
            Strutsfarmning blir allt vanligare i landet. Enligt uppgift finns
            idag ca 200 strutsfarmer i landet. Det är svårt att få fram uppgift
            om hur många fåglar det finns. För många av oss känns det lite
            märkligt med denna fågel från det torra och varma Afrika i ett
            snöigt och kallt Sverige.
          </p>
          <p xml:id="i-BUmUc24rbRrJbTLcLD8E4N">
            Det finns problem
          </p>
          <p xml:id="i-M7etVWNQQmrYigiX1dhMtT">
            Flera frågor runt slakten har diskuterats under åren. En del
            strutsar har farit illa vid transporterna till slakterier och
            transportfordon är inte anpassade till djuren. Även dödsfall har
            enligt uppgift förekommit. Nu slår Statens Veterinärmedicinska
            Anstalt (SVA) larm. Man har obduce- rat 200 strutsar, som verkar
            ha dött av luftvägsinfektioner, förstoppning eller för att de
            panikrusat in i stängsel. Man föreslår ett ”körkort” för att få
            starta strutsfarmning, en utbildning med examination. Man vill
            att Jordbruksverket skall hålla i densamma.
          </p>
          <p xml:id="i-CNsjiHt9NNvzQqcgHfTjZF">
            Bättre regler för strutshållning
          </p>
          <p xml:id="i-5pDY1Qoh64xYE8UNVVsvro">
            Vi stödjer idén om ”körkort” för strutsfarmning. Skall djurskyddslagen
            tas på allvar måste kunskapen om de djur man håller vara stor.
            Annars är risken uppenbar att djurskyddslagens intentioner, t
            ex vad avser 4 8 om naturliga beteenden, inte uppfylls. Men det
            är också viktigt att myndigheternas regelverk är klart och entydigt.
            De problem som SVA funnit tyder på att bestämmelserna runt strutsfarmningen
            inte håller måttet. Eftersom strutsarna nu funnits i landet sedan
            ett antal år, borde det vara på tiden med en översyn för att komma
            till rätta med problemen. En sådan översyn måste också behandla
            frågan om det går att ha ett så exotiskt djur farmat i vårt klimat.
            Är problemen som SVA hittat orsakat av detta eller är skälen andra?
          </p>
          <p xml:id="i-B9KRy3bkWcUSQx5TUqe88P">
            Varför inte körkort för all djurhållning?
          </p>
          <p xml:id="i-4egLM3qnCXcSstqEFarz1U">
            SVA:s idé om ”körkort” för professionell djurhållning är bra.
            Den skulle — rätt utförd — kunna innebära att varje djurägare
            får de kunskaper som är nödvändiga på ett tidigt stadium. Den
            svenska djurhållningen håller i de allra flesta fall en hög standard.
            Ett bevis på kunskap torde vara mest nödvändigt
          </p>
          <pb facs="riksdagen-motions-pdf/data/199900/mot_199900_MJ_0516/mot_199900_MJ_0516-0002.pdf"/>
          <p xml:id="i-2E6zqYZq2f6KGohFsH9AgT">
            vad gäller djur som är nya för landet och där någon nationell
            beprövad Mot. 1999/2000 erfarenhet inte finns. MJ516 Vi föreslår
            att denna modell med utbildning och examination utreds i avsikt
            att införas även på andra djurslag än struts. För struts, där
            förhåll- andena är speciella eftersom det är ett nytt djur i landet,
            bör förslaget från SVA genomföras. Detta bör ges regeringen till
            känna.
          </p>
          <p xml:id="i-ARDJ2Fr3BwSvUYtowz3L2D">
            Hemställan
          </p>
          <p xml:id="i-BN88FsFLmMHG8Kup1HAj9o">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            behovet av översyn av strutsfarmningen, 2. att riksdagen som sin
            mening ger regeringen till känna vad i motionen anförts om utbildning
            och examination (strutskörkort) för att få hålla struts, 3. att
            riksdagen som sin mening ger regeringen till känna vad i motionen
            anförts om behovet av bättre regler för strutsfarmning, 4. att
            riksdagen som sin mening ger regeringen till känna vad i motionen
            anförts om utredning om utbildning och examination även för hållande
            av andra djurslag (djurhållningskörkort).
          </p>
          <p xml:id="i-TfT85PqHmqaoz9AiWGxj3r">
            Stockholm den 30 september 1999
          </p>
          <p xml:id="i-8f7GvYtvqDCNLZuG47imXC">
            Gudrun Lindvall (mp) Gunnar Goude (mp) Kia Andreasson (mp) Mikael
            Johansson (mp) Matz Hammarström (mp)
          </p>
        </div>
      </div>
    </body>
  </text>
</TEI>
