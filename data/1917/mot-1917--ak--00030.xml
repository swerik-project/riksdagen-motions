<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__30/mot_1917__ak__30-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 30. 1
          </p>
          <p>
            Nr 30.
          </p>
          <p>
            Av herr Palmstierna, om skrivelse till Kungl. Maj:t i fråga om
            införande av statsmonopol å spannmålsimporten till riket.
          </p>
          <p>
            De hårda påfrestningar, världskriget medfört för samhället, har
            blottat åtskilliga brister och svagheter i dess ekonomiska byggnad.
            Bland annat har det visat sig, hur betänkligt det är, då landet
            för sitt behov av brödsädesimport är alldeles beroende av den
            enskilda företagsamheten. Det visade sig nämligen mycket snart,
            att spannmålsinförseln under oro- liga tider icke med säkerhet
            kunde försiggå, så länge enskilda, vilka uteslutande ha sitt näringsintresse
            för ögonen, bedriva denna utom- ordentligt viktiga gren av vår
            nationalhushållning. Redan innan någon blockadkedja lagt svårigheter
            i vägen för vår transoceana handel eller tonnagebristen hunnit
            göra sig gällande för- märktes, att spannmålsimportörerna icke
            voro i stånd att tillförsäkra landet erforderlig mängd brödsäd
            utifrån. De enorma prisfluktuationerna å världsmarknaden och oron
            för väldiga prisfall, om fred efter något halvår skulle slutas,
            avhöll dem från att engagera sig för längre leve- rans till de
            uppkomna höga priserna. De enskilda hade icke heller möjlighet
            att fullt överblicka vad landet behövde eller skyldighet att med
            egen risk täcka de osedvanliga förluster, som kunde uppstå. Först
            efter någon tid märktes hur det var ställt, men då hade mycket
            dyr- bara veckor gått förlorade och staten var först i december
            1914 organi- serad för att börja själv bedriva sin stora spannmålsimportaffär.
            Det kan vara skäl uti att efter statens livsmedelskommissions
            årsbe- rättelse återgiva en kort sammanfattning av de förhandlingar,
            vilka ägde rum under den första krigshösten: Bihang till riksdagens
            protokoll 1917. 4 saml. 15 häft. (Nr 30.) 1
          </p>
          <pb facs="riksdagen-motions-pdf/data/1917/mot_1917__ak__30/mot_1917__ak__30-002.pdf"/>
          <p>
            2 Motioner i Andra kammaren, Nr 30.
          </p>
          <p>
            &gt;»Den 1 september 1914 anhöll kommissionen hos kvarnföreningens
            medlemmar om upplysning bland annat rörande deras åtgöranden för
            att under den närmaste tiden till landet införa vete och råg.
            Såsom svar härå hemställdes från några kvarnar, tillhörande de
            mindre bland kvarn- föreningens företag, om kommissionens direkta
            medverkan för införsel av utländsk spannmål, medan det övervägande
            flertalet angav sin ställning vara den, att kommissionens medverkan
            visserligen vore önskvärd för ordnande av valutadispositioner
            o. d., men att kvarnarna eljest tillsvidare kunde bedriva sin
            normala import utan ingripande från statens sida. För att med
            kommissionen å föreningens vägnar överlägga i detta ämne utsåg
            kvarnföreningen, efter anmodan av kommissionen, särskilda repre-
            sentanter. Dessa överläggningar ägde rum den 17 september, och
            be- kräftades härvid av kvarnarnas representanter, att något särskilt
            in- gripande från statens sida för import av spannmål icke vore
            av nöden, enär kvarnarna komme att i vanlig ordning tillgodose
            behovet av ut- ländsk spannmål. Under sådana omständigheter beslöt
            kommissionen — vilken fann det önskvärt att så litet intrång som
            möjligt måtte göras i den normala spannmålshandelns gång, men
            tillika icke blott ville för- hjälpa denna till ostörd fortgång
            utan jämväl utöva en ur det allmännas synpunkt nödig kontroll
            över dess handhavande — att tills vidare in- taga en avvaktande
            hållning gent emot frågan om särskilda åtgärder för importbehovets
            tillfredsställande, men samtidigt för möjliggörande av nära samarbete
            med kvarnarna inbjuda dem att låta sig särskilt represente- ras
            i kommissionen. Till dylik representant utsågs av kvarnföreningen
            direktör Gust. Åkerlindh, Stockholm, med direktör Ryno Bohman,
            Stock- holm, såsom suppleant, och ha dessa stått i ständig förbindelse
            med kommissionen, — — — — Den 20 oktober behandlades spörsmålet
            i närvaro av representanter för kvarnoföreningen och framgick
            då, att man numera från kvarnarnas sida icke ansåg sig kunna vidhålla
            sin utfästelse rörande importens verk- ställande genom kvarnarna
            utan statens direkta medverkan. Anledningen härtill angavs vara
            den, att prisen såväl å spannmål som å tonnage under den sista
            tiden stigit vida utöver vad förut kunnat beräknas och att kvar-
            narna under sådana omständigheter icke vågade ikläda sig risken
            för de eventuella prisfall under förra hälften av år 1915, vilka
            kunde bli en följd av fredsslut eller av den sydamerikanska marknadens
            pristryck- kande inflytande. Beslut fattades då om att överenskommelse
            borde träffas mellan staten och kvarnarna, enligt vilken antingen
            staten åtoge
          </p>
          <pb facs="riksdagen-motions-pdf/data/1917/mot_1917__ak__30/mot_1917__ak__30-003.pdf"/>
          <p>
            Motioner i Andra kammaren, Nr 30. 3
          </p>
          <p>
            sig importen eller ock kvarnarna verkställde denna mot statens
            garanti för förluster på grund av eventuella senare prisfall.
            Ett förslag till dylik överenskommelse förelåg vid kommissionens
            sammanträde den 25 oktober och justerades preliminärt vid konferenser
            närmast följande dagar. Den 7 november närvoro kommissionens ledamöter
            i statsrådsberedningen, varvid bland annat av kommissionen framhölls
            nödvändigheten av att spannmåls- importen ordnades genom statens
            medverkan och föredrogs nyssnämnda förslag till överenskommelse,
            vilket av kommissionen överlämnades. Under närmast följande dagar
            höllos talrika överläggningar mellan kommissionen och ledamöter
            av statsrådet, varvid från sistnämnda håll meddelades, att Kungl.
            Maj:t funne den form för överenskommelse mellan staten och kvarnarna
            lämpligast, enligt vilken staten importerade spannmålen för egen
            räkning och denna magasinerades hos kvarnarna med rätt för dem
            att på vissa villkor övertaga viss del därav. Den 14 november
            ingick kommis- sionen med formlig hemställan till Kungl. Maj:t
            om bemyndigande att för statens räkning få inköpa 60,000 ton spannmål.
            Sedan kommissionen i senare skrivelse den 30 november, vilken
            skrivelse var avsedd atttjäna som särskild anledning för Kungl.
            Maj:t att omedelbart och utan riksdagens hörande avgöra ärendet,
            ytterligare understrukit ärendets synnerligen brådskande natur,
            meddelade Kungl. Maj:t den 1 december sitt beslut, en- ligt vilket
            kommissionen bemyndigades att inköpa 60,000 ton utländsk brödsäd.
            &gt;
          </p>
          <p>
            Det bör till denna framställning erinras, att den, som hade tillfälle
            följa vad som försiggick, fick det intrycket, attimportörerna
            i det längsta ville undvika, att staten tog hand om deras importverksamhet,
            något som utan tvivel fördröjde den nödvändiga åtgärden och medverkade
            till de inom riksdagen vid fera tillfällen beklagade förseningarna
            av våra span- målsinköp med därav följande förluster. Nu är det
            givet, att det icke går i en handvändning att knyta nödiga förbindelser
            och förvärva erforderlig yrkesvana och det är med förvåning man
            erfar, hur väl statens livsmedelskommission, trots sin provisoriska
            affärsorganisation, förmått att sedan den väl kom i gång fylla
            sitt maktpåliggande uppdrag. Men det är i hög grad vanskligt för
            landet att ha det så ställt att under oroliga förhållanden i världen
            staten i en hast skall behöva ikläda sig åligganden, för vilka
            den icke gjort sig beredd. Det bör fördenskull träffas sådana
            anordningar för
          </p>
          <pb facs="riksdagen-motions-pdf/data/1917/mot_1917__ak__30/mot_1917__ak__30-004.pdf"/>
          <p>
            4 Motioner i Andra kammaren, Nr 30.
          </p>
          <p>
            framtiden, att en bättre beredskap må förefinnas och säkrast
            vinnas denna genom införande av statsmonopol å spannmålsimporten.
            För detta talar f. ö. flera vägande skäl. Viktigast torde vara
            att därmed den bästa utgångspunkten intages för ett mer ändamålsenligt
            ordnande av handeln med spannmål. Det är ju väsentligen två syften,
            vilka härvid böra eftersträvas. Det ena är att lantmännen, spannmålsproducenterna,
            under alla förhållanden få sig tillförsäkrad en inkomst, vilken
            uppehåller den nuvarande spann- målsodlingen inom landet och skyddar
            denna för hastiga prisfluktuatio- ner å världsmarknaden. Det andra
            är att konsumenterna behörigen och i möjligaste mån skyddas mot
            prisstegringar å mjöl. Producenter och konsumenter ha det gemensamma
            intresset att mellanhänder resp. kvar- nar icke på deras bekostnad
            fördyra brödet och att prisnivån inom lan- det är jämn och så
            befriad från hastiga rörelser som möjligt. Den meningen torde
            vara allmän, att de nuvarande förhållandena icke tillgodose dessa
            krav och att fördenskull åtgärder böra vidtagas för att få ett
            bättre sakernas tillstånd. Producenterna klaga över markna- dens
            brist på enhetlighet och över mellandhandsvinsten; konsumenterna
            över onödig skatt på deras viktigaste livsmedel. Kungl. Maj:t
            har även genom beslut den 5 augusti 1910 beslutit en utredning
            av det svenska jordbrukets avsättningsförhållanden, men därvid
            väsentligen tagit sikte på en sida av problemet, nämligen hur
            den inhemska marknaden må enhetliggöras. Däremot äro övriga spannmålshandeln
            berörande spörsmål icke f. n. föremål för någon undersökning.
            Härutinnan bör ändring vidtagas, i all synnerhet som erfarenheten
            under kristiden ytterligare accentuerat aktualiteten härav. Det
            torde då också vara lämpligast att välja det förfarande, som lättast
            enar produ- center och konsumenter och som leder in på de närmast
            liggande be- hoven, och ger uppslag till ett metodiskt arbete
            på lösningen av spann- målshandelsfrågan i ett sammanhang. Åtskilligt
            talar för att detta sker, om till en början spörsmålet om en tjänligare
            anordning av spannmåls- importen och den införda spannmålens utförsäljning
            tas i övervägande. Praktiken är den bästa läromästaren och kristidens
            offentliga verk- samhet på detta område har visat, att sedan staten
            övertagit spannmåls- importen, har den även fått ett nyttigt inflytande
            över kvarnhanteringen och genom överenskommelser med de större
            kvarnarna, förenade i den s. k. kvarnringen, kunnat bestämma över
            priset vid utförsäljning av den förmalda utländska spannmålen.
            Ett statsmonopol å spannmålsinförseln
          </p>
          <pb facs="riksdagen-motions-pdf/data/1917/mot_1917__ak__30/mot_1917__ak__30-005.pdf"/>
          <p>
            Motioner i Andra kammaren, Nr 30. 5
          </p>
          <p>
            medför således att det allmänna får behörig möjlighet att reglera
            för- hållandena inom kvarnindustrien. Från såväl producenter som
            konsu- menter hävdas med full rätt att denna näringsgren väl må
            erhålla sin skäliga nettovinst å nedlagt kapital, men icke därutöver
            bereda sig för- tjänst genom att pressa ned bondens inkomst och
            stegra mjölpriset för bagare och konsumenter. Det är ett offentligt
            intresse att övervaka att något sådant icke äger rum och kravet
            härpå borde vara av beskaffen- het att kunna förena eljes i mångt
            och mycket skillda läger. Det är så mycket större skäl att bringa
            denna sak i förgrunden som monopoliseringstendenserna inom kvarnindustrien
            på senare år starkt framträtt och i och för sig varit ägnade att
            påkalla uppmärksamhet från det allmännas sida. Före kriget voro
            de större kvarnarna, sedan en hård konkurrens slagit om i sin
            motsats, enade uti en kartell, som dock icke var av särskild fasthet.
            Väsentligen avsågs att åstadkomma med en priskonvention åsyftade
            fördelar d. v. s. enhetliga mjölpris och för- säljningskonditioner
            i övrigt. Redan detta monopoliseringssträvande var nog så beaktansvärt,
            men senare har under krisen inom denna liksom andra näringsgrenar
            monopoliseringen yttermera vidgats och stärkts. Nu bedrives också
            enhetliga uppköp å den inhemska marknaden och den naturliga utvecklingen
            pekar hän emot bildandet av ett för kvarnarna gemen- samt inköps-
            och försäljningsbolag, såvida icke den fullständiga förtrust-
            ningens väg beträdes. Förlidet år voro rykten gängse att planer
            i denna riktning voro å bane och även om de för tillfället äro
            nedlagda ligger det i sakens natur, att de förr eller senare bli
            förverkligade. Sannolikt då efter kriget mer normala tider inträtt.
            Nu är det långt ifrån förkastligt att en kvarntrust bildas. Tvärtom
            kan denna medföra samma fördelar som andra truster, nämligen väsent-
            liga besparingar i administration av näringsgrenen, minsta kapitalförbruk-
            ning och säkrare handelsledning. Men detta bör likväl icke bringa
            oss att förbise de faror, en trust icke minst på detta område
            innebär i form av ökad makt att exploatera lantmän och konsumenter
            till egen vinning. Har staten tidigare visat intresse av att uppehålla
            den fria konkurrensen såsom näringslivets regulator, bör den,
            när detta verktyg numer icke fungerar, på andra vägar söka åvägabringa
            det intressenas rättvisa av- vägande, monopolet i enskild hand
            förhindrar. Den utveckling av förhållandena inom kvarnindustrin,
            som härmed angivits, bör särskilt mana till att icke dröja tills
            omständigheterna bli- vit mindre gynnsamma än nu för ett inskridande.
            Erfarenheten från
          </p>
          <pb facs="riksdagen-motions-pdf/data/1917/mot_1917__ak__30/mot_1917__ak__30-006.pdf"/>
          <p>
            6 Motioner i Andra kammaren, Nr 30.
          </p>
          <p>
            sockerindustrins behandling från statsmaktens sida bör i detta
            samman- hang åberopas. Tyvärr ha de sg. k. trustsakkunniga icke
            i uppdrag att framställa på deras utredning grundade förslag angående
            den trustpolitik, det allmänna bör föra, varför detta icke kan
            anföras såsom skäl för att saken nu ej skulle bli föremål för
            åtgärd från riksdagens sida. Införandet av statsmonopol å spannmålsimporten
            synes på ett mer ändamålsenligt sätt än tullsystemet fylla vad
            detta ursprungligen avsåg och det utan att konsumenterna bli obehörigt
            lidande. Den uppfattningen har nämligen på grund av erfarenhetens
            vitt- nesbörd gjort sig gällande, att en fix tull å spannmål är
            ett groft till- yxat medel, vilket på längden icke gagnar dem
            för vilkas skydd det avsågs. Efter någon tid investeras tullen
            i fastighetsvärdet och en senare generation jordägare har icke
            den nytta därav som den, vilken var spann- målssäljare, då tullen
            trädde i kraft. Den fixa tullen ger icke heller någon garanti
            för, att jordbrukaren får ett säkert minsta pris för sin gröda
            eller att prisen hålla sig stabila. Prisrörelsen blir lika stor
            som förut, och detta är till skada såväl för producenter som konsumenter,
            i synnerhet de sistnämnda, vilka alltid få betala, då priset går
            i höjden, men det dröjer innan de få känning av en prissänkning
            å världsmarkna- den. Det är mellanhänder och spekulanter, vilka
            dra fördel av prisets häftiga växling, knappast någon annan. När
            den tendensen också för- märkes, att tullen kommer att stå helt
            ovanpå världsmarknadspriset såsom hos oss, åtminstone i fråga
            om vetetullen, blir dess funktion icke längre att utfylla marginalen
            mellan detta och produktionspriset, utan en ursprungligen oavsedd
            börda lägges på landets konsumenter, vilken till och med blir
            till nackdel för produktionen, i det stigande jordpris utan motsvarande
            ökning av avkastningen avhålla från nyodlingar. Dessa kända olägenheter
            med den fixa tullen ha medfört, att man flerstädes reflekterat
            på, att i stället för det fixa tullbeloppet införa en glidande
            skala, — en glidtull lagd på fakturapris eller månatliga note-
            ringar — varigenom en del av här nämnda olägenheter ansetts kunna
            undgås. I vårt västra grannland har detta system till synes vunnit
            åt- skilliga sympatier enligt vad förhandlingarna i maj 1915 i
            norska stor- tinget ådagalägga. Men det visade sig där som annorstädes,
            att man från denna föres över till tanken på statsmonopol i någon
            form såsom en lättare utförd, således mer praktisk, säkrare verkande
            och spekulations- hindrande åtgärd, vilken samtidigt icke besväras
            av ett tullsystems olägen- heter,
          </p>
          <pb facs="riksdagen-motions-pdf/data/1917/mot_1917__ak__30/mot_1917__ak__30-007.pdf"/>
          <p>
            Motioner i Andra kammaren, Nr 30. 7
          </p>
          <p>
            Det synes att man hos oss, där tullfrågan speciellt i fråga om
            spann- mål ända sedan 80-talets början livligt debatterats och
            efter allt att döma långt ifrån förlorat i aktualitet under de
            sista åren, bör taga detta spörsmål om statsmonopol å spannmålsimporten
            under förutsättningslöst och noggrant övervägande. När under de
            två sista riksdagarna tanken på en statens pris- reglerande verksamhet
            utan tull framförts — motion av hrr Christierns- son, Sandler
            och Månsson år 1915 och under debatten i andra kammaren 26 februari
            1916 — har det visat sig såväl inom bevillningsutskottet som riksdagen
            i övrigt, att man i skillda läger, trots tankens relativa nyhet,
            icke saknade sympatier för något dylikt. Anledningen härtill är
            också uppenbar. Med statsimport och därmed följande prissättning
            å den utländska varan har staten nämligen i sin hand att ge lantmannen
            full garanti för det minsta pris han skäligen behöver för produktionens
            uppehållande, och konsumenten slipper följa med prisstegringarna
            å världsmarknaden. Den brödfördyring, som den fixa tullen medför,
            undgås härigenom. Samtidigt vinnes nödig stabilitet å marknaden,
            och staten kommer icke att göra sådan ekonomisk förlust, som ett
            totalt slopande av spannmålstullarna skulle medföra, i det att
            den kan beräkna affärsvinst å monopolets hand- havande. Att förslag
            om utredning i detta ärende nu framlägges har sin or- sak däri,
            att vi för närvarande ha ett faktiskt monopol å spannmåls- importen
            utan tullar, något som ingen funnit anledning göra anmärk- ning
            på under de år, som förflutit, och att man fördenskull lättast
            kan tillgodogöra sig den erfarenhet, som dagligen vinnes under
            nuvarande förhållanden, varjämte det synes ändamålsenligast att
            från det rådande läget övergå till ett formellt statsmonopol,
            om detta efter en utredning visar sig bäst. Att utan vidare släppa
            allt vad under krisen tillgodo- gjorts och glida tillbaka till
            det gamla är föga klokt. Inför den eventualiteten att vi kunna
            bli beroende av ett enskilt monopol å spannmålsimporten, och då
            landets beredskap under oroliga tider kräver, att denna viktiga
            gren av vår nationalhushållning ligger i statens hand, samt enär
            det kan ifrågasättas om icke en såväl för pro- duktionen som konsumenterna
            bättre anordning än systemet med fixa tull- tariffer å spannmål,
            genom att staten på annat sätt reglerande ingriper i spannmålshandeln,
            möjligen kan vinnas, synes det vara påkallat att be- gära utredning
            rörande införandet av statsmonopol å spannmålsimporten till riket.
          </p>
          <pb facs="riksdagen-motions-pdf/data/1917/mot_1917__ak__30/mot_1917__ak__30-008.pdf"/>
          <p>
            8 Motioner i Andra kammaren, Nr 30. Det hemställes fördenskull,
            att riksdagen i skrivelse till Kungl. Maj:t måtte hemställa,
          </p>
          <p>
            att Kungl. Maj:t ville låta verkställa utredning angående lämpligheten
            av att införa statsmonopol å spannmålsimporten till riket, samt
            för riksdagen fram- lägga de förslag till ändrad tullagstiftning
            m. m., var- till denna utredning må föranleda.
          </p>
          <p>
            Stockholm den 17 januari 1917.
          </p>
          <p>
            Erik Palmstierna.
          </p>
          <p>
            Stockholm, Nya Tryckeri-Aktiebolaget 1917.
          </p>
        </div>
      </div>
    </body>
  </text>
</TEI>
