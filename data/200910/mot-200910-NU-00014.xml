<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00014">
  <teiHeader>
    <fileDesc>
      <titleStmt>
        <title>med anledning av prop. 2009/10:148 Företagsutveckling – statliga insatser för finansiering och rådgivning</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:148 Företagsutveckling – statliga insatser för finansiering och rådgivning</title>
          <idno type="rdwebb">GX02N14</idno>
          <rs type="number">N14</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N14/text</ref>
          <ref type="dokument_url_html">http://data.riksdagen.se/dokument/GX02N14</ref>
          <ref type="dokumentstatus_url_xml">http://data.riksdagen.se/dokumentstatus/GX02N14</ref>
          <ref type="doc">http://data.riksdagen.se/fil/ED5570BB-DB61-450D-B3D4-143C4A11F978</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UWLD5TVGMyVqBBWEHyJtqL</idno>
            <name>Renée Jeryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WLuUFU4Nh3sNJkrs3ERpLW" type="basedOn"/>
        <correspContext corresp="i-WLuUFU4Nh3sNJkrs3ERpLW">
          <ref>Proposition 2009/10:148</ref>
        </correspContext>
        <correspAction xml:id="i-5ZjvvaeMAVz1sH2bVLJwmQ" type="signed"/>
        <correspContext corresp="i-5ZjvvaeMAVz1sH2bVLJwmQ">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-KAgkDWA5iGbn9XFLkj9FoB"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-UWLD5TVGMyVqBBWEHyJtqL"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-122QwSSpyGJQiTJjmrUJCM"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-FL3Tee8NjTSCkq4XGmHcyw"/>
        </correspContext>
        <correspAction xml:id="i-Szk7jWumc2UvwX7KqquxYm" type="referral">
          <date when="2010-04-16"/>
        </correspAction>
        <correspAction xml:id="i-XrKuDQdviV9qqg33xP9wep" type="dismissal">
          <date when="2010-04-15"/>
        </correspAction>
        <correspAction xml:id="i-WjKWvy6xiYVt6rXh7AJSM1" type="dismissal">
          <date when="2010-04-15"/>
        </correspAction>
        <correspAction xml:id="i-R85TSBwF9N7hfhG4berXVM" type="transfer">
          <date when="2010-04-14"/>
        </correspAction>
        <correspAction xml:id="i-6hgu2W6rxttt1ML1Dz52YS" type="submission">
          <date when="2010-04-14"/>
        </correspAction>
        <correspAction xml:id="i-TgMmauBd2vHwy7wmy8Hpd4" type="assigned"/>
        <correspContext corresp="i-TgMmauBd2vHwy7wmy8Hpd4">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B8xmECY3BaDpjhRuPSRHJE" type="motBody">
        <div xml:id="i-3YtzZWaNKKr9K2ssjpuy48" type="motProposal" subtype="förslag">
          <head xml:id="i-Fc1o6wLfpuhntppcTnov9S">
            Förslag till riksdagsbeslut
          </head>
          <list xml:id="i-NZagUgZb43uriKWUzj2Rax" style="ol">
            <item xml:id="i-CUjQ5QueeVkVvJ5LRigBHn">
              Riksdagen avslår regeringens förslag till riktlinjer i de delar
              som gör gällande att statliga insatser i största möjliga mån ska
              bedrivas med medverkan av privata aktörer.
            </item>
            <item xml:id="i-3VuVsgiX41y5hsN8qqQ6ss">
              Riksdagen tillkännager för regeringen som sin mening vad som
              anförs i motionen om en ny fond för kapitalförsörjning.
            </item>
            <item xml:id="i-99cYcAzp6qax35LMUJUKee">
              Riksdagen tillkännager för regeringen som sin mening vad som
              anförs i motionen om Almis utveckling.
            </item>
          </list>
        </div>
        <div xml:id="i-FeQe8xFjUQv2gqi9xBt1d" type="motContent">
          <head xml:id="i-9wiTtSwHQEE3p46SegYUBm" type="h1">
            Våra kommentarer till regeringens förslag
          </head>
          <p xml:id="i-Rm2JLzz2cXNf2D9EA5ZXL">
            I propositionen föreslås riktlinjer för statens insatser för
            företagsfinansiering, information och rådgivning riktad till befintliga
            och blivande företagare. Regeringen hävdar att riktlinjerna syftar
            till att öka effektiviteten i främjandesystemet inom dessa områden
            och renodla statens roll inom företagsfrämjandet. Regeringen slår
            fast att insatserna ska vara marknadskompletterande. Vidare anser
            regeringen att de statligt finansierade rådgivningstjänsterna
            i större utsträckning bör utföras av privata aktörer, vilket man
            motiverar med det ökade behovet av branschspecifik spetskompetens
            i de kvalificerade rådgivningstjänsterna. Regeringens avsikt är
            därtill att statliga företagsfrämjande insatser mer regelbundet
            ska följas upp och utvärderas, dels på aktörsbasis, dels med avseende
            på systemet som helhet.
          </p>
          <p xml:id="i-NC9kwsd2ezShA4AaWM2g7G">
            Propositionen består i allt väsentligt av till intet förpliktande
            riktlinjer samt myndighetsuppdrag syftande till att kartlägga
            och analysera främjandesystemet. Endast ett någorlunda skarpt
            förslag läggs fram: inrättandet av ett marknadsnära råd med uppdrag
            att vara rådgivande till Myndigheten för tillväxtpolitiska utvärderingar
            och analyser (Tillväxtanalys). Rådet ska stödja myndigheten i
            uppdraget att följa kapitalmarknadens utveckling och dess påverkan
            särskilt på små och medelstora företags tillgång till kapitalförsörjning.
          </p>
          <p xml:id="i-526JGFGRa4B4mjXccBr4Dp">
            Vi har inget att invända mot de förslag som regeringen lägger
            fram när det gäller kartläggning och analys i syfte att hitta
            potentialer för att effektivisera det statligt finansierade främjandesystemet.
            Främjandesystemet är i dag fragmentiserat och vår bedömning är
            att det finns betydande skalfördelar att hämta genom att bättre
            samordna de olika aktörerna och i vissa fall även fusionera dem.
          </p>
          <p xml:id="i-JfM8dFy8RkuJyxZuBosvJn">
            Vi ser med stor skepsis på regeringens starka fokus på att låta
            privata aktörer utföra statligt finansierade främjandeinsatser.
            Denna inriktning menar vi går stick i stäv med ambitionen att
            bättre samordna och styra det statliga främjandesystemet. Redan
            i dag finns en uppsjö av organisationer som uppbär statligt stöd
            för sin verksamhet. Att bjuda in ytterligare privata aktörer skulle
            vara att göra främjandesystemet än mer svåröverblickbart, med
            allt vad det innebär för möjligheten att styra och samordna.
          </p>
          <p xml:id="i-UptStxyuCkw9xTeNWsDYu9">
            Det är anmärkningsvärt att regeringen, utöver inrättandet av
            ett råd till stöd för myndigheten Tillväxtanalys löpande utredningsuppdrag,
            inte lägger fram ett enda skarpt förslag. Framför allt ser vi
            med häpnad på den totala avsaknaden av reella insatser på riskkapitalområdet.
            Regeringen drar den mycket tveksamma slutsatsen att Sverige i
            en internationell jämförelse har en väl fungerande formell riskkapitalmarknad,
            detta trots den helt motsatta signalen från fack, näringsliv och
            berörda myndigheter.
          </p>
          <p xml:id="i-6gxvHASttPJjxvRtVA48ws">
            I debattartikel i DN den 4 april i år konstaterar tunga företrädare
            för näringsliv, fack och tillväxtmyndigheter att venture capital-marknaden
            i Sverige fungerar dåligt och att det behövs en injektion genom
            statliga insatser. Författarna föreslår att staten under en övergångsperiod
            engagerar sig i en ny typ av offentligprivata fonder som framgångsrikt
            införts i en rad andra länder. Staten bör enligt författarna agera
            katalysator genom att förbinda sig att investera uppemot fem miljarder
            kronor i ett antal fonder. 1
          </p>
          <p xml:id="i-BkWNSgd9XgLppRmbP1ssDp">
            Regeringen konstaterar också att det fortfarande finns stora
            brister i de finansiella marknadernas funktionssätt, bl.a. beroende
            på informationsasymmetrier, svårigheter att bedöma risker, höga
            analyskostnader i förhållande till relativt små kapitalbehov och
            brist på säkerheter. Det här är klassiska problem i bedömningen
            av krediter där industriella utvecklingscentrum (IUC) och kreditgarantiföreningar
            (KGF) är bra komplement till marknadsmisslyckandet hos kreditinstituten.
          </p>
          <head xml:id="i-MzdN326JWATtQyMVgGA6ti" type="h1">
            Rödgrön politik för företagsutveckling
          </head>
          <p xml:id="i-VtB97Kcmfm2F54KzjaiTbD">
            Många av framtidens jobb kommer att växa fram i små och medelstora
            företag. Därför måste villkoren för entreprenörskap stärkas. Entreprenörernas
            idéer, kreativitet, vilja och envishet skapar framtidstro och
            nya jobb. Vi vill också att det ska vara enkelt och tryggt att
            röra sig mellan företagande och lönearbete. Sverige behöver fler
            kvinnor och män som vågar vara nybyggare och eldsjälar.
          </p>
          <p xml:id="i-2eaUTdpKZkq1eeXuu18Lad">
            Vi har inte tid att vänta. Det tilltagande globala konkurrenstrycket
            kräver snabba och kraftfulla insatser. Vi häpnar över bristen
            på reella insatser i den proposition om företagsutveckling som
            regeringen förelagt riksdagen. Vad det svenska näringslivet behöver
            nu är inte fler utredningar utan konkreta åtgärder för att underlätta
            framväxten av fler konkurrenskraftiga företag.
          </p>
          <head xml:id="i-ScUhQpaCLK82nMpGbBtbKx" type="h2">
            En ny fond för kapitalförsörjning bör skapas genom en extra utdelning
            från Vattenfall
          </head>
          <p xml:id="i-94eqL5LsZMhYwh4vCD68vM">
            Nyföretagande utvecklas i dag mycket svagt i Sverige. Många företag
            uppger att de inte får del av den finansiering de behöver. I synnerhet
            verkar små företag ha drabbats av bankernas minskade utlåning.
            Det är allvarligt i en situation där de små och medelstora företagen
            står för en viktig del av en framtida ekonomisk återhämtning.
            Större företag växer ofta genom förvärv av andra företag medan
            små företag oftare växer av egen kraft.
          </p>
          <p xml:id="i-4E2HiRqE1jfvQSGpY3GxE4">
            Läget är särskilt allvarligt för miljötekniksektorn som drabbats
            hårt av den ekonomiska krisen. Om vi ska klara att skapa nya jobb
            som bidrar till den omställning av vår produktion som klimathotet
            kräver måste tillgången till investeringskapital i miljömässigt
            hållbara företag stärkas.
          </p>
          <p xml:id="i-6M113aTsKRBSUkqQF5FwAw">
            Den bristande kapitalförsörjningen drabbar hela innovationssystemet.
            På sikt hotar detta Sveriges position som ett högproduktivt och
            tillväxtorienterat land. Vi vill att Sverige ska konkurrera med
            kunskap, innovation och kreativitet inte med låga löner.
          </p>
          <p xml:id="i-zHfyY1gGkXjeFynqR8irL">
            Vi menar, i likhet med det gemensamma budskapet från fack, näringsliv
            och berörda myndigheter, att staten mer aktivt måste engagera
            sig på riskkapitalområdet. För att stärka förutsättningarna för
            ett växande entreprenörskap som skapar jobb och utveckling vill
            vi stärka tillgången på riskkapital. Vi vill genomföra en extra
            utdelning från Vattenfall med 5 miljarder kronor för att skapa
            en ny fond för kapitalförsörjning till exempelvis miljötekniksektorn.
          </p>
          <head xml:id="i-R3N2GSNeu3vkp1XSQT7SoG" type="h2">
            Utveckling av kreditgarantiföreningarnas uppbyggnad och organisation
          </head>
          <p xml:id="i-LKUfMibcqscqSS828t2GcC">
            Kreditgarantiföreningar är ekonomiska föreningar där medlemmarna
            går samman och gemensamt skapar säkerhet för banklån genom kapitalinsatser,
            bl.a. från medlemmar och kommuner. Kreditgarantiföreningarna är
            ett bra exempel på hur privat engagemang har kunnat förenas med
            offentligt. De relativt nystartade regionala kreditgarantiföreningar
            som växt fram i Sverige har spelat en viktig roll för många företagare
            utanför storstadsområdena, framför allt mindre familjeföretag,
            och företagarna själva anser att kreditgarantiverksamheten har
            varit till stor nytta och möjliggjort expansion. Vi rödgröna partier
            ser mycket positivt på riskkapitalföreningarnas verksamhet och
            vi avser att återkomma med en samlad syn på hur det offentliga
            kan bidra till föreningarnas vidare utveckling.
          </p>
          <head xml:id="i-W1vQKtZKRinLfT1Xdj3sk7" type="h2">
            Industriella utvecklingscentrum (IUC) skapar utveckling inom
            främst industrin
          </head>
          <p xml:id="i-H9yCadVnae52NaC4zMUbtL">
            IUC Sverige är en verksamhet som tillsammans med kompletterande
            regionala och nationella organisationer aktivt bidrar till att
            nya jobb skapas, effektivare organisationer byggs upp och att
            nya verksamheter bildas. IUC består i dag av 15 IUC-bolag och
            över 500 direkta delägare kompletterade av 2 000 indirekta delägare.
            IUC samarbetar regionalt med universitet, högskolor, industriforskningsinstitut,
            regionförbund, kommuner, fackföreningar m.fl. Av de mer än 500
            direkta delägarna är 91 % företag inom IUC. Med en kraftig nedgång
            i industriproduktionen och en kraftig ökning av antalet arbetslösa,
            behövs det en kraftsamling för att bryta denna utveckling.
          </p>
          <p xml:id="i-RWnwbWFZrPA5vgqRoTU1Hk">
            IUC arbetar med samverkansmodeller med industriforskningsinstituten
            för att identifiera företagens behov och skapa samarbete mellan
            företag och institut. De samordnar också utvecklingsprojekt tillsammans
            med små och medelstora företag och forskningsinstitut samt universitet
            och högskolor. IUC arbetar också med avknoppningar från större
            företag för att göra dessa framgångsrika. På IT-området jobbar
            man med utveckling av IT-system hos företag. IUC sysslar också
            med kompetensutveckling i småföretag. En tung del är de branschprogram
            för först och främst basindustriområden där man hjälper till att
            utveckla de små och medelstora företagens roll.
          </p>
          <p xml:id="i-KHwP9CvpjH8TP4VBgSL8uN">
            En viktig del i den rödgröna näringspolitiken är att stärka de
            regionala högskolornas specialisering och samarbete med det omgivande
            regionala näringslivet. IUC spelar en viktig roll i att på detta
            sätt stärka de lokala och regionala innovationssystemen. Vi avser
            att återkomma med en gemensam rödgrön hållning när det gäller
            statens roll i arbetet med att stärka de lokala och regionala
            innovationssystemen och i vilken utsträckning IUC kan vara en
            bärare av de statliga insatserna.
          </p>
          <head xml:id="i-UGYTs6JeHLYScpWFtnF371" type="h2">
            Almis utveckling
          </head>
          <p xml:id="i-TDmLR8MXB85uMHBNC2EoJ9">
            Almis nationella ansvar måste kvarstå. En oro finns över att
            Almi genom sin omstrukturering kommer att förlora sin nationella
            täckning. Det är viktigt att Almi har en god geografisk närvaro
            i alla delar av landet. Utredningar har visat att ju längre från
            kreditgivaren företaget ligger, desto svårare är det att få gehör
            för sina lånekrav. Det är även angeläget att Almi framöver utvecklar
            samverkan med organisationer som stöder nyföretagande, exempelvis
            IFS och NRC. Propositionen kommer inte med några konkreta förslag
            kring Almi. Regeringen hoppas på samarbetsvägar mellan Almi och
            Norrlandsfonden eftersom det finns överlappningar mellan verksamheterna.
            Eftersom flera remissinstanser pekar på att den statliga utredningen
            Innovationer och företagande Sveriges framtid hade en otillräcklig
            analys av hur ett nära samarbete mellan Almi och Norrlandsfonden
            skulle utformas menar vi att en utredning särskilt får se på denna
            fråga så att överlappningar undviks.
          </p>
          <head xml:id="i-AYhXRbQqJ6vyfXfLy1tJzq" type="h2">
            Tillvarata potentialen hos de kooperativa företagen
          </head>
          <p xml:id="i-HjR14Q9gQDNxD9N2Z2icvW">
            Vi vill också ta till vara potentialen hos de kooperativa företagen.
            Kooperation som företagsform kan passa dagens entreprenörer. Två
            miljoner människor kan i dag tänka sig att starta eget företag
            men många vill helst starta och driva företaget tillsammans med
            andra. Kooperativ är, enligt organisationen Coompanion, den relativt
            sett snabbast växande företagsformen. Kunskapen om kooperativa
            företag är emellertid otillräcklig hos myndigheter och banker.
            Vi anser att kooperativa företag bör ha likvärdiga möjligheter
            att få del av myndigheters stöd.
          </p>
        </div>
        <div xml:id="i-RzXEXUqUABC7r5SH1JUbeP" type="signatureBlock">
          <list xml:id="i-VmKgQfzBTmvmPsVBvgtpF3">
            <item xml:id="i-212dGnY3MyFEQWddRV6LVW" who="i-G8564CqEnhC5PBjZSwUxsE" type="signature">
              Tomas Eneroth (s)
            </item>
            <item xml:id="i-BzkxKoqDQxx1G6xvZC9AYc" who="i-FAhoYDeAxVXRZmnF5LnHgv" type="signature">
              Kent Persson (v)
            </item>
            <item xml:id="i-Nmo3JAS7Hdu2D4wjK6aWgG" who="i-C2s3YhmmVmNkgvznmmnD4x" type="signature">
              Per Bolund (mp)
            </item>
            <item xml:id="i-GY5j6fUtpRaUaUm5jKZZZF" who="i-KAgkDWA5iGbn9XFLkj9FoB" type="signature">
              Alf Eriksson (s)
            </item>
            <item xml:id="i-Cn9N8rfQ4kBhNDkimP9uq1" who="i-HA8qZKZU3je8nF69VtPrqk" type="signature">
              Eva-Lena Jansson (s)
            </item>
            <item xml:id="i-Nu77SiueEVQG7AjrBXe7kg" who="i-UWLD5TVGMyVqBBWEHyJtqL" type="signature">
              Renée Jeryd (s)
            </item>
            <item xml:id="i-Nh3PiMoyyK4qeDh7UqQQB3" who="i-MVzhVeKwRGmjHjHoSrReg9" type="signature">
              Börje Vestlund (s)
            </item>
            <item xml:id="i-FtKSFTtfTP1wA1KZRfheBF" who="i-122QwSSpyGJQiTJjmrUJCM" type="signature">
              Krister Örnfjäder (s)
            </item>
            <item xml:id="i-7zdEAHQWTGgemXPJMCvhaL" who="i-VhAPHtDbXzmUeiVRSdRFGD" type="signature">
              Karin Åström (s)
            </item>
            <item xml:id="i-dXyztqxzwRFfDrbuG4wHm" who="i-FL3Tee8NjTSCkq4XGmHcyw" type="signature">
              Carina Adolfsson Elgestam (s)
            </item>
          </list>
        </div>
      </div>
    </body>
  </text>
</TEI>
