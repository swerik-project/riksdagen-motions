<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00312">
  <teiHeader>
    <fileDesc>
      <titleStmt>
        <title>Vaccinationsfrågor</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:312 av Markus Wiechel (SD)</title>
          <idno type="rdwebb">HA02312</idno>
          <rs type="number">312</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA02312/text</ref>
          <ref type="dokument_url_html">https://data.riksdagen.se/dokument/HA02312</ref>
          <ref type="dokumentstatus_url_xml">https://data.riksdagen.se/dokumentstatus/HA02312</ref>
          <ref type="pdf">https://data.riksdagen.se/fil/9C33742C-83C8-4AFF-B36F-47FE595C1F33</ref>
          <ref type="docx">https://data.riksdagen.se/fil/6A1AE4E3-B2BA-4CE9-B2D2-474E18C87A52</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FBiyoyME1iGwBG9kBKdL1" type="signed"/>
        <correspContext corresp="i-FBiyoyME1iGwBG9kBKdL1">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction type="submitted" xml:id="i-2XXEbNkKaAn2GsaXZTidXe">
          <date when="2022-11-17"/>
          <time when="15:07:13"/>
        </correspAction>
        <correspAction type="reviewed" xml:id="i-5QVGUFZDMWjrR6uFqzbajF">
          <date when="2022-11-18"/>
          <time when="10:16:59"/>
        </correspAction>
        <correspAction type="referred" xml:id="i-PKKZFmsggKsmyUANh2qvnM">
          <date when="2022-12-01"/>
        </correspAction>
        <correspAction type="assigned" xml:id="i-4nP4CwSSvPf8w5fqVu2tRn">
          <date when="2023-06-21"/>
          <time when="11:43:09"/>
        </correspAction>
        <correspContext corresp="i-4nP4CwSSvPf8w5fqVu2tRn">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-FGdPQpYmKQ2aZqDvWfEA9G"/>
        <correspContext corresp="i-FGdPQpYmKQ2aZqDvWfEA9G">
          <ref type="uppgift">2022/23:SoU15</ref>
          <ref type="ref_dok_id">HA01SoU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU15</ref>
          <ref type="ref_dok_titel">Läkemedel och tandvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2Yhu2geAZqpKeuipUS3rNM"/>
        <correspContext corresp="i-2Yhu2geAZqpKeuipUS3rNM">
          <ref type="uppgift">2022/23:SoU20</ref>
          <ref type="ref_dok_id">HA01SoU20</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU20</ref>
          <ref type="ref_dok_titel">Folkhälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:312 av Markus Wiechel (SD) Vaccinationsfrågor</div>
      </div>
      <div type="motBody">
        <div type="motProposal" subtype="förslag">
          <head xml:id="i-HCWksz8NxSSPDfRDBfTRtW">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-96APoyEmw8aWVycvZtAtpc">
              Riksdagen ställer sig bakom det som anförs i motionen om att
              utreda åtgärder för ökad kunskap kring hepatit C och tillkännager
              detta för regeringen.
            </item>
          </list>
          <list>
            <item sortKey="Yrkande 2" xml:id="i-JrdYqKXm7MuSA3e2HKHBaV">
              Riksdagen ställer sig bakom det som anförs i motionen om att
              utreda möjligheten för alla invånare att testa sig för hepatit
              C och tillkännager detta för regeringen.
            </item>
          </list>
          <list>
            <item sortKey="Yrkande 3" xml:id="i-AXeUCFAgHiuxbXvu9wUtNj">
              Riksdagen ställer sig bakom det som anförs i motionen om att
              utreda möjligheten för de som drabbats av hepatit C att få en
              väl fungerande behandling på lika villkor och tillkännager detta
              för regeringen.
            </item>
          </list>
          <list>
            <item sortKey="Yrkande 4" xml:id="i-HeRXcfPxj6FWUmoSDqyAYG">
              Riksdagen ställer sig bakom det som anförs i motionen om att
              se över möjligheten till en nationell strategi för att eliminera
              hepatit C och tillkännager detta för regeringen.
            </item>
          </list>
          <list>
            <item sortKey="Yrkande 5" xml:id="i-2RWZrTZLacuQ5vmiggzPmQ">
              Riksdagen ställer sig bakom det som anförs i motionen om att
              utreda möjligheten till ökad information om vaccination mot HPV
              och tillkännager detta för regeringen.
            </item>
          </list>
          <list>
            <item sortKey="Yrkande 6" xml:id="i-S5mdSRQETYL25JNLTUHYzM">
              Riksdagen ställer sig bakom det som anförs i motionen om att
              se över införandet av en strategi för ett svenskt vaccin mot HSV-2
              och tillkännager detta för regeringen.
            </item>
          </list>
          <list>
            <item sortKey="Yrkande 7" xml:id="i-YGscegh5Z64FdCsFMVat6z">
              Riksdagen ställer sig bakom det som anförs i motionen om att
              överväga full ersättning till dem som drabbats av narkolepsi till
              följd av Pandemrixvaccinering, och detta tillkännager riksdagen
              för regeringen.
            </item>
          </list>
          <list>
            <item sortKey="Yrkande 8" xml:id="i-9a4jJvcvuBjiQG2RqQ6gsA">
              Riksdagen ställer sig bakom det som anförs i motionen om att
              beakta att snarast möjligt införa en nationell krisplan för att
              bekämpa sjukdomen tbc och inrätta kontroller i enlighet med WHO:s
              önskemål och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-McnETYPF6A3rqsUnbdAXMz">
            Åtgärder mot hepatit C
          </head>
          <p xml:id="i-SUBWQhQKZbf1L3reFd29j1">
            Hepatit C är en infektion som orsakas av hepatit C-viruset och
            primärt drabbar levern. Hepatit C är svårt att upptäcka då det
            ofta inte ger några symptom. Dock kan resultatet bli mycket allvarligt,
            och en kronisk infektion kan leda till ärrbildning i levern som
            efter många år leder till skrumplever. Patienter med skrumplever
            kan också drabbas av leversvikt, levercancer eller svullna vener
            i matstrupen och magen, vilket i sin tur kan leda till förblödning.
            Huvudsakligen drabbas människor av hepatit C via blodkontakt från
            intravenös droganvändning, icke-steril medicinsk utrustning och
            blodtransfusioner.
          </p>
          <p xml:id="i-6zao1fETjMMjmqs1zyF7Ni">
            Tidigare har sjukvården använt sig av Peginterferon och Ribavirin
            som standard­mediciner, och av de patienter som använt dessa botas
            mellan 50 och 80 procent. Under 2014 godkändes dock ett nytt läkemedel,
            Sofosbuvir, som läkemedel i Europa. Läke­medlet, som saknar biverkningar,
            kan bota smittade människor men ges idag enbart till de allra
            mest sjuka och erbjuds bara i vissa landsting. Skälet till att
            inte alla får läkemedlet är främst den höga kostnaden; exempelvis
            kostar en tremånadersbehandling 360 000 kronor. Under 2015 behandlades
            2 196 patienter, och under 2016 behandlades 2 442 patienter.
          </p>
          <p xml:id="i-CVukfAVd7YTbX9HKGHrEb4">
            Ungefär 41 000 svenskar bär idag på hepatit C-viruset i Sverige.
            Varje år diagnosticeras ytterligare 2 000 svenskar och ungefär
            180 svenskar dör som följd av viruset. Det finns idag ett stort
            kunskapsbehov kring frågan om hepatit C och de möjligheter som
            finns i och med de nya behandlingarna. Samtidigt bör vi vara medvetna
            om att sjukvården för drabbade inte sker på lika villkor.
          </p>
          <p xml:id="i-LJfKkfRSxCpCcwA8Zvzsra">
            I maj 2016 antog WHO:s World Health Assembly en ny strategi som
            uppmanar världens alla länder att arbeta fram nationella strategier
            för att bekämpa hepatit C. Inom denna strategi inkluderas ett
            stöd för de länder som vill och arbetar för att eliminera viruset.
            Flera europeiska länder har därför tagit fram egna nationella
            strategier för att eliminera hepatit C i linje med WHO:s rekommendationer,
            men tyvärr inte Sverige.
          </p>
          <p xml:id="i-RdmdrRBHRayB1fDXmick6L">
            Regeringen bör vidta åtgärder för att samtliga ska få chansen
            att testa sig för hepatit C samt utöka arbetet för kunskap kring
            hepatit C (som är sex gånger vanligare i Sverige än exempelvis
            hiv). Regeringen bör likaså garantera att samtliga drabbade erbjuds
            den medicin de behöver och får en likvärdig behandling oavsett
            vilket landsting de tillhör samt skapa en nationell strategi för
            att helt eliminera viruset.
          </p>
          <head type="h1" xml:id="i-A16SX9Go4zcLZhrj1zkWRR">
            Vaccinering mot HPV
          </head>
          <p xml:id="i-BUPcyi53nBo83ubv5jjHef">
            Sedan 2012 har flickor vaccinerats mot det så kallade humana
            papillomviruset (HPV), världens vanligaste sexuellt överförbara
            virus. HPV är ett mycket vanligt virus som finns i fler än hundra
            olika varianter. Vissa sorter kan ge den drabbade vårtor på händer
            eller fötter eller i underlivet, men majoriteten av de som smittas
            märker överhuvudtaget inte att de har HPV. De flesta typer av
            HPV är ofarliga, men det finns fall då den drabbade kan få cellförändringar
            och cirka 70 procent av alla fall av livmoderhalscancer tros bero
            på detta virus. För att förebygga detta kallas numer alla kvinnor
            som fyllt 23 år till gynekologisk cellprovtagning vart tredje
            år.
          </p>
          <p xml:id="i-WN69PhWfAB7QS9zrFW2nPT">
            Det finns idag vaccin mot HPV-viruset och ungdomar under 13 år
            har möjlighet att kostnadsfritt bli vaccinerade hos elevhälsan.
            Vaccinering bör ske så tidigt som möjligt, innan den berörda personen
            blivit sexuellt aktiv, men det går att bli vaccinerad även i ett
            senare stadium. Trots att man smittats av en typ av HPV-virus
            går det alltså att skydda sig mot andra typer vid en senare vaccination.
            Sedan hösten 2020 har lyckligtvis även pojkar kommit att inkluderas
            i det allmänna barnvaccinationsprogrammet och de kan därmed kostnadsfritt
            få vaccinera sig mot HPV och på så sätt få skydd mot bland annat
            kondylom och vissa ovanliga cancerformer. Det vill till att de
            nu också tar den möjligheten. Hundratals cancerfall per år kan
            undvikas enbart genom att många vaccinerar sig. Riksdagen bör
            därför ge regeringen i uppgift att öka informationen om vaccinationsmöjligheten
            gällande HPV i samhället.
          </p>
          <head type="h1" xml:id="i-CnV7u7PA3ApeuupNTykd4F">
            Åtgärder mot HSV-2
          </head>
          <p xml:id="i-XBt9NVUQxsZvQ1C4TGiek6">
            Herpes simplex virus 2 (HSV-2) orsakar könsherpes och infekterar
            genitala slemhinnor, följt av en livslång infektion i nervsystemet.
            En mycket stor andel av svenskarna är smittade och globalt bär
            cirka 500 miljoner människor på smittan, enligt Världshälso­organisationen
            WHO (90 procent av världens befolkning tros vara smittad med herpesvirus
            HSV-1 och 65 procent med herpesvirus CMV).
          </p>
          <p xml:id="i-PC78biZTPkdmqqBhXKL2Xt">
            Herpesvirus tillhör en virusfamilj (tillsammans med bland annat
            hiv och HTLV) som har spridit sig i vad som närmast kan betraktas
            som en pandemisk skala bland världspopulationer. Anledningen är
            förmågan att etablera latens (herpesviruset är också det mest
            latenta viruset), vilket innebär att viruspartiklar infekterar
            värdcellen med sin arvsmassa och därefter sitter virala gener
            kvar i cellerna i ett så kallat vilande läge.
          </p>
          <p xml:id="i-5DR8VUt6kDTxxrbJm22hPT">
            Herpesvirus är en stor familj med över 130 virus, varav HSV-1,
            HSV-2 och sju andra kan smitta människor. Att aktivt försöka förhindra
            herpesinfektioner har flera fördelar då de kan orsaka många olika
            kroniska sjukdomar hos människan, som återaktiveras under livet,
            varav vissa till och med är dödliga. Därtill har personer smittade
            med HSV‑2 en förhöjd risk att bli hivsmittade (60–90 procent av
            alla hivsmittade bär också på HSV-2). Fram tills nyligen har man
            ansett att herpes har varit i princip omöjligt att undvika och
            framför allt att bota. Nu har dock ett vaccin visat sig ha mycket
            lovande resultat i djurförsök, varför forskare önskar verka för
            att kunna vaccinera människor. Inte minst då svenska forskare
            ligger i framkant i detta avseende finns en enorm potential att
            kunna erbjuda omvärlden en viktig och hälsofrämjande produkt.
            Reger­ingen bör återkomma till riksdagen med en strategi för att
            snabba på processen med ett svenskt vaccin mot HSV-2.
          </p>
          <head type="h1" xml:id="i-3eTL8JjPLMwB6zvsj3FHsS">
            Ersättning för narkolepsi till följd av Pandemrixvaccinering
          </head>
          <p xml:id="i-69MCdMhi4KBtYYjgSVYuhH">
            Den 12 maj 2016 var för många narkolepsidrabbade en sorgens dag,
            och det innebar för många unga ett svek av deras respektive makthavare.
            Då beslutade en stor majoritet av Sveriges riksdag att fastställa
            taket på 10 miljoner kronor per person i ersättning från läkemedelsförsäkringen
            och staten till barn och unga som drabbats av narkolepsi efter
            att ha vaccinerats med Pandemrix, ett vaccin som användes flitigt
            i Sverige år 2009 då det genomfördes massvaccineringar mot svininfluensan.
            Det var först efter vacciner­ingen som det framkom att Pandemrix
            kunde öka risken för vissa personer att få narkolepsi.
          </p>
          <p xml:id="i-Aup8yQQYfbLLXCT9PcW8HF">
            Den neurologiska sjukdomen narkolepsi kan medföra ett enormt
            lidande. Kronisk trötthet, sömnattacker och störd nattsömn är
            bara några symptom som kan komma av sjukdomen. En stor andel av
            de drabbade och deras anhöriga svävar i stor ovisshet om vilken
            arbetsförmåga de kommer att ha i framtiden, som följd av sin sjukdom
            som de fått för att de följt uppmaningen om att vaccinera sig
            mot svininfluensan. För dessa skulle en garanti om full ekonomisk
            trygghet ha stor betydelse för livskvaliteten men också innebära
            ett tydligt ställningstagande från statens sida att de får det
            stöd de bör vara berättigade till, vilket de skulle få om de bodde
            i exempelvis Norge eller Finland. Det bör vara det minsta staten
            kan göra när människor uppmanats till att ta ett vaccin som orsakat
            ett livslångt och oåterkalleligt lidande.
          </p>
          <p xml:id="i-WxRFpTwDt1JPDGEWNk69bm">
            Regeringen bör säkerställa att de som drabbats av narkolepsi
            som följd av Pandemrixvaccinering ska få full ersättning.
          </p>
          <head type="h1" xml:id="i-ReRtVYyqaD5QG6em5gsRdE">
            Handlingsplan mot TBC
          </head>
          <p xml:id="i-DRk2LySpUxYCw8hWuLG1e">
            För inte så länge sedan kunde vi skryta med att Sverige var ett
            land fritt från tbc. Så är det dessvärre inte längre. Sakta men
            säkert har tbc-fall uppstått som en följd av att människor från
            framför allt fattigare delar av världen har flyttat till vårt
            land. Trots detta faktum saknas idag flertalet kontroller och
            när så är fallet krävs handling. Faktum är att vi idag nått en
            punkt där läget är så allvarligt att Världshälsoorganisationen
            (WHO) aktivt uppmanar Sverige att ta fram en nationell krisplan
            för att bekämpa sjukdomens spridning. Normalt sett brukar WHO
            rikta in sig på de länder som klassas som hög­incidentländer,
            men nu inkluderas alltså Sverige eftersom vi inte bara har bristande
            kontroll på dem som väljer att flytta till Sverige utan även har
            en ovanligt stor invandring till Sverige.
          </p>
          <p xml:id="i-QRk15ELGNx7hFaABGEe4JJ">
            Antalet smittade av tbc påverkas i stor utsträckning av resande
            och migrations­strömmar, varför vi lyckligtvis har sett en minskning
            de senaste åren men det är fortfarande ett folkhälsoproblem som
            vi helt saknade för ett antal år sedan. Att ta fram en nationell
            krisplan för att säkerställa tillgången till adekvat vård och
            hantering av tuberkulos i hela landet bör därför välkomnas. WHO
            påtalar i sin uppmaning särskilt vikten av en skärpt epidemiologisk
            övervakning. Vad de menar med detta är obligatoriska hälsoundersökningar
            av personer i riskgrupper samt uppföljande kontroller av personer
            som sedan tidigare konstaterats smittade för att säkerställa att
            påbörjade behandlingar slutförs.
          </p>
          <p xml:id="i-9uqXaMTQK6Q4KddU9aV7UX">
            Ansvaret för att ta fram en nationell tuberkulosplan, organisera
            smittspårning, identifiera riskgrupper för sjukdomen och ta fram
            strategier för att nå dessa grupper faller idag på Folkhälsomyndigheten.
            Riksdagen bör ge regeringen tillkänna att det snarast möjligt
            bör tas fram en lagstiftning som möjliggör önskad tuberkulosplan
            samt nödvändiga kontroller.
          </p>
        </div>
        <div type="motSignatures">
          <list>
            <item xml:id="i-RNS5VUf6seb8PgM2ak7X6g" who="i-Lw92TAaAVgG8Kdf7YxhViy">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
