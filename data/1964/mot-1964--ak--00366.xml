<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00366">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__366/mot_1964__ak__366-001.pdf"/>
      <fw xml:id="i-MqmfPSFE34nWU5bH7Ji7Mi">
        Motioner i Andra kammaren, nr 366 år 1964 15
      </fw>
      <div xml:id="i-2cPJHFHhXq1PLtNpda6kBM" type="motHeader">
        <div xml:id="i-YFgTC8SE9HeTS6QkMZ3CzZ" type="motTitle"/>
        <div xml:id="i-M5S3bXxsi1syYcY9zdvUMS" type="motSubmissionInfo"/>
      </div>
      <div xml:id="i-Qcwcf3y1XHB2sky8a4ZAxJ" type="motBody">
        <div xml:id="i-H3zLcU7aUWdXh78VeBFA7s">
          <p xml:id="i-VMKseQDaBuxVDaCMVDP1u3">
            Nr 366
          </p>
          <p xml:id="i-7vTYHpfjBNwCpNndpP3otA">
            Av herr Grebäck m. fl., i anledning av Kungl. Maj:ts framställ-
            ning om anslag till Avsättning till fonden för frilufts- livets
            främjande.
          </p>
          <p xml:id="i-EaoKDrHdpZvwykXD9PAYj3">
            (Lika lydande med motion nr 337 i Första kammaren)
          </p>
          <p xml:id="i-Km8bE5j9WrwVtXLCnvQXK6">
            Anslaget till fonden för friluftslivets främjande föreslås i
            årets statsverks- proposition bli höjt med 500 000 kr. till sammanlagt
            2,6 milj. kr. I skrivelse till Kungl. Maj:t har statens friluftsnämnd
            hemställt om en höjning till sammanlagt 5,1 milj. kr., d. v. s.
            med 2,5 milj. kr. utöver vad departements- chefen föreslår. Denna
            anslagsökning skulle möjliggöra en starkt utbyggd verksamhet vad
            gäller såväl den översiktliga planeringen som stödet till anläggning
            av kommunala fritidsbyar och andra fritidsanläggningar. Be- träffande
            nämndens hemställan i detaljfrågor hänvisas till statsverkspropo-
            sitionen bil. 12, s. 148—149. Nämndens hemställan har tillstyrkts
            inte bara av samtliga trettiofyra remissinstanser utan även av
            den statliga fritids- utredningen. Trots denna enhälliga uppslutning
            kring nämndens hemställan finner statsrådet inte anledning att
            nu tillgodose densamma. Som skäl åberopas att man först bör avvakta
            betänkandet från fritidsutredningen — d. v. s. från en av de tillstyrkande
            instanserna — innan någon utvidgning av nämndens verksamhet skall
            ske. Den stigande standarden i vårt samhälle liksom den ökade
            fritiden aktua- liserar enligt vår mening samhällets ansvar för
            fritidsverksamheten på ett helt annat sätt än tidigare. För att
            undvika en upprepning av de misstag som i rikt mått gjorts på
            stadsplaneringens område i vårt land måste man i god tid söka
            få en målmedveten planering av olika typer av fritidsanläggningar.
            En av huvudpunkterna i fritidsnämndens hemställan gäller just
            en utvidg- ning av den översiktliga planeringen samt rådgivningen
            i sådana frågor. Med hänsyn bl. a. till de svårigheter kommunerna
            har att komma till rätta med dessa problem, för att inte i efterhand
            ådra sig dryga och onödiga kost- nader för en dåligt planerad
            fritidsbebyggelse, ter sig statsrådets ställnings- tagande oförklarligt.
            Även i övrigt synes oss nämndens förslag till en utvidgning av
            verksam- heten vara väl avvägda och mot bakgrund av vad vi ovan
            anfört synnerligen väl motiverade. Vi skall i detta sammanhang
            endast beröra några prin- cipiella spörsmål beträffande uppgifts-
            resp. kostnadsfördelningen mellan stat och kommun för denna verksamhet.
            I princip bör detaljplaneringen av fritidsverksamheten, t. ex.
            vad gäller lokalisering samt uppförande av an- läggningar, läggas
            så långt ner på det kommunala planet som möjligt, för att
          </p>
          <pb facs="riksdagen-motions-pdf/data/1964/mot_1964__ak__366/mot_1964__ak__366-002.pdf"/>
          <fw xml:id="i-JTAVXccXSBguNn4cQoXRav">
            16 Motioner i Andra kammaren, nr 366 år 1964
          </fw>
          <p xml:id="i-WyYxoSeBQ6xkdKKSYCC66E">
            i största möjliga utsträckning synkroniseras med sambhällsplaneringen
            i övrigt. Vad gäller fritidsfrågan krävs emellertid i många fall
            ett samarbete mellan kommunerna, eftersom anläggningarna i en
            viss kommun ofta är av större intresse för invånarna i intilliggande
            t. ex. tätortskommun, än för invånarna i den egna kommunen. Detta
            kräver i sin tur komplicerade an- ordningar för kostnadsfördelningen
            mellan kommunerna och i stor ut- sträckning leder det väl också
            till att många anläggningar aldrig kommer till stånd. Särskilt
            kan detta befaras bli fallet, om finansieringen i huvudsak skall
            ske via kommunbudgeterna. Fritidsanläggningarna tjänar f. ö. inte
            bara den egna regionens befolkning utan kan i stor utsträckning
            sägas vara serviceinrättningar av rikskaraktär. Det måste mot
            denna bakgrund således vara en riktig princip, att staten genom
            bidrag av den typ fritidsnämnden förmedlar tar på sig en förhållandevis
            stor andel av kostnaderna. Därmed möjliggöres nämligen att planeringen
            av fritidsanläggningar kan ske i nära anknytning till den lokala
            samhällsplaneringen men att kostnaderna kan någorlunda jämnt fördelas
            på dem som får nytta av anläggningarna. För stora delar av vårt
            lands befolkning kan vidare den egna fritidsstugan inte antas
            bli ekonomiskt realiserbar eller ens det mest fördelaktiga alter-
            nativet till de mer kollektiva fritidsanläggningarna. Utbyggnaden
            av cam- pingplatser och semesterbyar i den form fritidsnämnden
            föreslagit måste således sägas vara en riktig åtgärd. Särskilt
            med hänsyn till att nämndens förslag i allt väsentligt tillstyrkts
            av den instans -— 1962 års fritidsutredning — vars förslag statsrådet
            vill avvakta innan ytterligare åtgärder vidtages finner vi inga
            skäl att nu minska på nämndens anslagskrav. Vi föreslår alltså
            att anslaget för näst- kommande budgetår höjes till 5,1 milj.
            kr. samt att det får disponeras på det sätt nämnden föreslagit.
            Med stöd av vad ovan anförts hemställes, att riksdagen vid behandling
            av statsverkspropositionens tionde huvudtitel, punkt 74, måtte
            till Avsättning till fonden för friluftslivets främjande för budgetåret
            1964/65 anvisa ett anslag av 5 100 000 kr., att disponeras i enlighet
            med vad statens friluftsnämnd förordat.
          </p>
          <p type="date" id="i-KqeX8rbMqfZ7ocMgdH4vwJ">
            Stockholm den 24 januari 1964
          </p>
          <p xml:id="i-MkJdXe3BD7Q38Js5WKZNYt" type="signatureBlock">
            Erik Grebäck
          </p>
          <p xml:id="i-5yeRTZy6t5WCbm9qq2ugp8">
            Karl G. H. Boo Einar Larsson Erik Larsson
          </p>
          <p xml:id="i-7b7sNcM2BwVwdHZSGEZUaH">
            i Borrby i Norderön
          </p>
          <p xml:id="i-VBAV8NYw6VrXMkwGuzH7Ks">
            ESSELTE AB, STHLM 64 412086
          </p>
        </div>
      </div>
    </body>
  </text>
</TEI>
