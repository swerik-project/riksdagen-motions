<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-UU-00405">
  <teiHeader>
    <fileDesc>
      <titleStmt>
        <title>Den svenska krigsmaterielexporten</title>
        <author corresp="i-T576BDaw5pvVYLHtf4Pt4X i-T576BDaw5pvVYLHtf4Pt4X">av Lennart Rohdin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den svenska krigsmaterielexporten</title>
          <idno type="rdwebb">GK02U405</idno>
          <rs type="number">U405</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GK02U405/text</ref>
          <ref type="dokument_url_html">http://data.riksdagen.se/dokument/GK02U405</ref>
          <ref type="dokumentstatus_url_xml">http://data.riksdagen.se/dokumentstatus/GK02U405</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-T576BDaw5pvVYLHtf4Pt4X</idno>
            <name>Lennart Rohdin</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-T576BDaw5pvVYLHtf4Pt4X</idno>
            <name>Lennart Rohdin</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AdyNZ37RQLWChq3Nj2gEkp" type="signed"/>
        <correspContext corresp="i-AdyNZ37RQLWChq3Nj2gEkp">
          <note type="signatory" corresp="i-T576BDaw5pvVYLHtf4Pt4X"/>
          <note type="signatory" corresp="i-T576BDaw5pvVYLHtf4Pt4X"/>
        </correspContext>
        <correspAction xml:id="i-6Uwn4QnvykcA1CmFkvhTmV" type="referral">
          <date when="1996-10-11"/>
        </correspAction>
        <correspAction xml:id="i-6fm17JNbyCQgwaGcuJs4jg" type="dismissal">
          <date when="1996-10-11"/>
        </correspAction>
        <correspAction xml:id="i-MevDUD65Akrbk8LbHCwU2F" type="submission">
          <date when="1996-10-07"/>
        </correspAction>
        <correspAction xml:id="i-TekvFGG7C5K6SHt6gsWE5U" type="referral">
          <date when="1996-10-11"/>
        </correspAction>
        <correspAction xml:id="i-TWNuHtWgettyKW2BagAWnQ" type="dismissal">
          <date when="1996-10-11"/>
        </correspAction>
        <correspAction xml:id="i-Gq4PNHUDVweKVctXB6znkX" type="submission">
          <date when="1996-10-07"/>
        </correspAction>
        <correspAction xml:id="i-8vt74T55rui2Bc9nanbULJ" type="assigned"/>
        <correspContext corresp="i-8vt74T55rui2Bc9nanbULJ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_U_0405/mot_199697_U_0405-0001.pdf"/>
      <div xml:id="i-KkgmHVaiKcZqStYrR4y3Sw" type="motHeader">
        <div xml:id="i-JpqKmVu89g9FaMqTVtmF6p" type="motTitle"/>
        <div xml:id="i-5vgHdFGbZ4X8JKD1VXRDm8" type="motSubmissionInfo"/>
      </div>
      <div xml:id="i-3qgkU98wMgsP2fPPDX3xvT" type="motBody">
        <div xml:id="i-PAueNxXTNAo7CbsxovHXnf">
          <p xml:id="i-TnnzaRPdqX9Po3kEhtEjPF">
            U405
          </p>
          <p xml:id="i-5ij42BCzPNBCz3z6csJ9qJ">
            Motion till riksdagen
          </p>
          <p xml:id="i-WdBxjAm6chWSo3EgrxZMnu">
            1996/97:0405
          </p>
          <p xml:id="i-4C5qrwksWfr3SQkLahJ9Xn">
            av Lennart Rohdin (fp) Den svenska krigsmaterielexporten
          </p>
          <p xml:id="i-LVrvFGCg2tGLHZwQCLovyx">
            Mot. 1996/97 U405-409
          </p>
          <p xml:id="i-QzUVPzs8V2NLny42J95WbP">
            Svensk krigsmaterielindustri har haft stor säkerhetspolitisk
            betydelse för vårt land. För att underlätta för företagen att
            kunna överleva och fortsätta att leverera krigsmateriel till det
            svenska försvaret krävs det också en viss export. Det är dock
            viktigt att exporten är utomordentligt restriktiv, så att Sverige
            inte blir en exportör till konfliktfyllda regioner eller till
            förtryckare. När det svenska försvaret nu minskar sina materielinköp,
            riskerar kraven att företagen som kompensation ska få mer generösa
            exportmöjligheter att öka. Ibland hävdas dessutom att förändrade
            exportvillkor vore en förutsättning för ett ökat försvarsindustriellt
            samarbete med industrin i andra europeiska stater eller i USA.
            Ofta framförs emellertid motsvarande krav från industrin i dessa
            stater till resp. regeringar där.
          </p>
          <p xml:id="i-2cR4HMbcWscti3rwpGqFgU">
            1Sammanvägning av olika intressen?
          </p>
          <p xml:id="i-KjNmGdUDWYzDNEs94tSr4T">
            Riksdagen slog den 13 december 1995 fast att de säkerhets/försvars-
            och utrikespolitiska kraven är två olika faktorer som båda var
            för sig måste vara uppfyllda för att det skall få ske export av
            svensk krigsmateriel. För att undgå missförstånd och tolkningsdiskussioner
            är det viktigt att full klarhet råder om att det inte ska ske
            någon "sammanvägning" av de försvars- och utrikespolitiska behoven
            då exportärenden skall avgöras. För att kunna godkänna export
            krävs det enligt de riktlinjer, som riksdagen åter ställde sig
            bakom, att exporten: "1. bedöms erforderlig för att tillgodose
            det svenska försvarets behov av materiel eller kunnande eller
            i övrigt är säkerhetspolitiskt önskvärd, samt 2. inte står i strid
            med principerna och målen för svensk utrikespolitik." Det betyder
            att en krigsmaterielaffär, för att få genomföras, måste uppfylla
            samtliga av riktlinjernas exportvillkor. Beträffande "målen för
            svensk utrikespolitik" får jag citera ur utrikes- och försvarsutskottets
            betänkande, som antogs av riksdagen i december 1995. Under avsnittet
            om krigsmaterielexport slås fast att "framträdande mål i Sveriges
            utrikespolitik är bl.a. att främja demokrati, mänskliga rättigheter,
            avspänning och nedrustning samt att bidra till en höjd levnadsstandard
            i de fattiga länderna".
          </p>
          <p xml:id="i-PVUWjLfeT5ucddstGdydys">
            2Produktutveckling för export
          </p>
          <p xml:id="i-tqhoT1cAR5HMSpFE6q8m7">
            Alltsedan 1971 har det varit en viktig förutsättning att endast
            krigsmateriel som används eller planeras bli använd inom det svenska
            försvaret får exporteras. Den parlamentariska Krigsmaterielexportutredningen,
            KMU,
          </p>
          <pb facs="riksdagen-motions-pdf/data/199697/mot_199697_U_0405/mot_199697_U_0405-0002.pdf"/>
          <p xml:id="i-XM9QKJBpS8taS4eJL6J5ML">
            (SOU 1989:102) föreslog således att internationell samverkan
            inte bör få leda till utveckling och tillverkning enbart inriktad
            på utländska marknader. Formuleringen återgavs i regeringens proposition
            om krigsmaterielexport (prop 1991/92:174) från 1992 och bör därför
            ses som ett av förarbetena till riktlinjerna för krigsmaterielexport.
            Nu, när det svenska försvarets beställningar minskar, förs det
            en diskussion om att mjuka upp denna princip, så att svenska företag
            ska kunna utveckla nya produkter, som enbart kommer att säljas
            på export. Detta vore en alltför långtgående förändring av grunderna
            för den svenska krigsmaterielexportpolitiken.
          </p>
          <p xml:id="i-TqYz25gstu9qpfifdsy4A4">
            3Påverka inom Europeiska unionen
          </p>
          <p xml:id="i-GQttMHoW8ttcEabeM3jRSq">
            Den europeiska försvarsindustrin befinner sig i en liknande situation
            som den svenska. De inhemska beställningarna minskar och kraven
            på ökade exportmöjligheter blir allt starkare. Det är viktigt
            att EU motverkar att de enskilda medlemsstaterna driver en egoistisk
            nationell vapenexportpolitik, som skulle motverka övergripande
            mål om nedrustning och avspänning. Sverige bör ta initiativ till
            att förmå medlemsstaterna inom hela EU att driva en mer restriktiv
            vapenexportpolitik. Det kan exempelvis ske genom förslag om bindande
            vapenembargon mot olika stater och områden. Att EU- parlamentet
            bedömer dessa frågor, trots vad som stadgas i Romfördraget, vara
            ett väsentligt gemenskapsintresse framgår av parlamentets uppmaningar
            att inte exportera någon militär materiel till Indonesien, så
            länge ockupationen av Östtimor fortsätter.
          </p>
          <p xml:id="i-BGU2ajFVoVmzkpAzjq85jA">
            4Demokrati som övergripande villkor
          </p>
          <p xml:id="i-DwrZ3ZgZrtWBbRKrmXW8bB">
            Att främja demokratin måste vara en huvudlinje i svensk utrikespolitik.
            Om man tar detta på allvar, så får det konsekvenser. Sverige bör
            endast exportera krigsmateriel till stabila demokratier. Det är
            motbjudande att det från och till sker export av svensk krigsmateriel
            till diktaturer, som t ex till stater som skulle fängsla medborgare
            som protesterade mot krigsmaterielimporten. Lika klart är att
            Sverige bör undvika att exportera till stater som är eller riskerar
            att bli indragna i konflikter med sina grannar. Instabiliteten
            i oroliga regioner uppfordrar till stor restriktivitet med export
            också till f n ”acceptabla” regimer i sådana områden, inte minst
            med tanke på komplicerade frågor om följdleveranser till dessa
            stater, även när de inhemska politiska förhållandena kan ha förändrats
            till det sämre. Dessa viktiga frågor bör tex utesluta Gulfstaterna
            i Mellanöstern från nya krigsmaterielaffärer.
          </p>
          <p xml:id="i-D5y9XF4npo5fHSYiaEWxFH">
            5Öppenhet
          </p>
          <p xml:id="i-W6PqaXE6jfEzrXy93muTr5">
            Regeringen lämnar varje år en skrivelse om krigsmaterielexporten
            till riksdagen. Denna ger en tämligen bra bild av den svenska
            exporten av krigsmateriel. Det är viktigt att fortsätta utvecklingen
            mot allt större öppenhet. Inom ramen för FN bör Sverige kräva
            att också mindre krigsmaterielaffärer rapporteras till FN-registret.
            Sverige bör föregå med gott exempel och i större utsträckning
            redovisa vilka krigsmaterielaffärer som svenska företag genomför
            med utlandet.
          </p>
          <p xml:id="i-HTnhsgSXEFRc73cmkvxuNh">
            Mot. 1996/97U405
          </p>
          <pb facs="riksdagen-motions-pdf/data/199697/mot_199697_U_0405/mot_199697_U_0405-0003.pdf"/>
          <p xml:id="i-CU85GukuznKUwe19zzN2o2">
            Mot.
          </p>
          <p xml:id="i-Jf5hW2fef9bsnNnZuxZMd5">
            1996/97U405
          </p>
          <p xml:id="i-HQfYHnhErvFTU7hbfJpJ1a">
            6Mänskliga rättigheter — och lagfästa riktlinjer
          </p>
          <p xml:id="i-2ixD5C92yqJoVVbNT9Lv9L">
            I ett brev till riksdagspartierna har den svenska sektionen av
            Amnesty International bedömt att det förekommer "omfattande och
            grova" kränkningar av mänskliga rättigheter i inte mindre än 16
            stater som är godkända för export av svensk krigsmateriel. Dessa
            stater är enligt Amnesty: Bahrain, Bangladesh, Brasilien, Indien,
            Indonesien, Kina, Sydkorea, Kuwait, Mexiko, Nepal, Oman, Pakistan,
            Saudiarabien, Singapore, Tunisien och Venezuela. De nämnda staterna
            mottog svensk krigsmateriel under 1995, eller tillhör de stater
            dit regeringen under samma år beviljade exporttillstånd. I några
            fall kan det röra sig om s k följdleveranser till tidigare export
            av materiel som ej definierades som krigsmateriel före lagändringen
            1992. Amnestys genomgång indikerar emellertid att det krävs en
            mer restriktiv svensk exportpolitik avseende krigsmateriel. Det
            finns en utbredd känsla av att en glidning i tolkningen av riktlinjerna
            pågår mot bakgrund särskilt av det ansträngda sysselsättningspolitiska
            läget i vårt land sedan början av 90-talet. Jag vill därför återkomma
            till det av Folkpartiet redan tidigare framförda kravet att lagfästa
            dessa riktlinjer, vilket skulle ge dessa mer tyngd.
          </p>
          <p xml:id="i-FKK27BZs2LePnMe52mwdMG">
            7Följdleveranser
          </p>
          <p xml:id="i-Be3wEhrC1DiCiQcPFsyj4M">
            Tolkningen av riksdagens riktlinjer kring vad som kan avses med
            "följdleveranser" förefaller otydlig, vilket inte minst beslutet
            att medge export av nya kanoner till örlogsfartyg i Indonesien
            våren 1996 gjort uppenbart. Är det uteslutande reservdelar och
            ammunition, som nämns i riktlinjerna? Eller är det också rimligt
            att medge export av kompletterande krigsmaterielsystem, av samma
            typ som tidigare exporterats, till stater som inte längre uppfyller
            riktlinjernas exportvillkor? Folkpartiet har i ett särskilt yttrande
            i maj 1994 i riksdagens konstitutions- utskott förespråkat att
            export av luftvärnskanoner till Indonesien inte ska betraktas
            som följdleveranser. Nu ska konstitutionsutskottet genomföra en
            ny granskning av regeringens tillämpning av följdleveransbegreppet.
            Export av kompletterande krigsmaterielsystem kan enligt min mening
            inte betraktas som följdleveranser.
          </p>
          <pb facs="riksdagen-motions-pdf/data/199697/mot_199697_U_0405/mot_199697_U_0405-0004.pdf"/>
          <p xml:id="i-Q1YyKJXR7uB1eUxCdzT76d">
            8Hemställan Mot.
          </p>
          <p xml:id="i-CuZ5j6hzwvsDDiyKxrEiQ">
            — är s 1996/970405 Med hänvisning till det anförda hemställs
          </p>
          <p xml:id="i-EnTX5Ewb2w13FNZX8DytiV">
            1. att riksdagen som sin mening ger regeringen till känna vad
            i motionen anförts om att det inte skall ske någon "sammanvägning"
            av de försvarspolitiska behoven och de utrikespolitiska villkoren
            i export- ärenden, utan att de två olika bedömningsgrunderna var
            för sig och samtidigt båda måste vara uppfyllda, 2. att riksdagen
            som sin mening ger regeringen till känna vad i motionen anförts
            om att det även fortsättningsvis inte får ske utveckling och tillverkning
            av krigsmateriel enbart inriktad på utländska marknader, 3. att
            riksdagen som sin mening ger regeringen till känna vad i motionen
            anförts om att Sverige bör ta initiativ till att förmå medlemsstaterna
            i hela EU att driva en mer restriktiv vapenexportpolitik, 4. att
            riksdagen som sin mening ger regeringen till känna vad i motionen
            anförts om att Sverige endast bör exportera krigsmateriel till
            demokratier, 5. att riksdagen som sin mening ger regeringen till
            känna vad i motionen anförts om krigsmaterielexport till Indonesien,
            6. att riksdagen som sin mening ger regeringen till känna vad
            motionen anförts om krigsmaterielexport till Gulfstaterna Mellanöstern,
            7. att riksdagen som sin mening ger regeringen till känna vad
            i motionen anförts om att Sverige inom ramen för FN bör kräva
            att också mindre krigsmaterielaffärer rapporteras till FN-registret,
            8. att riksdagen som sin mening ger regeringen till känna vad
            i motionen anförts om att regeringen i större utsträckning bör
            redovisa vilka krigsmaterielaffärer som svenska företag genomför
            med utlandet, 9. att riksdagen som sin mening ger regeringen till
            känna vad i motionen anförts om att riktlinjerna för svensk krigsmaterielexport
            bör lagfästas, 10. att riksdagen som sin mening ger regeringen
            till känna vad i motionen anförts om att export av kompletterande
            krigsmaterielsystem inte skall betraktas som följdleveranser och
            inte kunna ske till stater som inte uppfyller riktlinjernas exportvillkor.
          </p>
          <p xml:id="i-6u2B9ApQeGWwgZEyEpD1eY" type="date">
            Stockholm den 6 oktober 1996
          </p>
          <div xml:id="i-Ud6M9t8xDbyZA8wjvdxZs9" type="signatureBlock">
            <p who="i-T576BDaw5pvVYLHtf4Pt4X" type="signature">
              Lennart Rohdin (fp)
            </p>
          </div>
        </div>
      </div>
    </body>
  </text>
</TEI>
