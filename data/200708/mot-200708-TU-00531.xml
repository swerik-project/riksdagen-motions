<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00531">
  <teiHeader>
    <fileDesc>
      <titleStmt>
        <title>Kollektivtrafiken</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kollektivtrafiken</title>
          <idno type="rdwebb">GV02T531</idno>
          <rs type="number">T531</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T531/text</ref>
          <ref type="dokument_url_html">http://data.riksdagen.se/dokument/GV02T531</ref>
          <ref type="dokumentstatus_url_xml">http://data.riksdagen.se/dokumentstatus/GV02T531</ref>
          <ref type="doc">http://data.riksdagen.se/fil/521D7087-C7D8-4A2D-A5C3-F28983A16215</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GLB92QR3q5bwkLEUexLpoM" type="signed"/>
        <correspContext corresp="i-GLB92QR3q5bwkLEUexLpoM">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction type="referral" xml:id="i-W75ezzNHnTEiV5VsqohetJ">
          <date when="2007-10-16"/>
        </correspAction>
        <correspAction type="dismissal" xml:id="i-GRvDCZe3ChDnYY7KKHeq7b">
          <date when="2007-10-16"/>
        </correspAction>
        <correspAction type="numbering" xml:id="i-SAXEX1x6XGBVVHMfDRP31n">
          <date when="2007-10-09"/>
        </correspAction>
        <correspAction type="submission" xml:id="i-LHLB3KamrvHrX4AdxB7Wu4">
          <date when="2007-10-05"/>
        </correspAction>
        <correspAction type="transfer" xml:id="i-9kmQ98jyAc6UuTx7pNNGvV">
          <date when="2007-10-05"/>
        </correspAction>
        <correspAction type="assigned" xml:id="i-TR7wneTGkNNVZavb7umanS"/>
        <correspContext corresp="i-TR7wneTGkNNVZavb7umanS">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-LgicRytDUcP3vsDTdB6rMe">
          <head xml:id="i-PDFG4DerSxRC7J6hHDj1S1">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 3
            </item>
            <item>
              4 Fastställ en styrande transporthierarki 3
            </item>
            <item>
              5 Ansvar och finansiering 4
            </item>
            <item>
              6 Transporter och regionalpolitik 6
            </item>
            <item>
              7 Förbättrad samordning 7
            </item>
            <item>
              8 Öka funktionshindrades tillgång till kollektivtrafik 7
            </item>
            <item>
              9 Skattelättnader avseende kollektivt resande 9
            </item>
            <item>
              10 Miljöanpassa kollektivtrafiken 9
            </item>
            <item>
              11 Försök med avgiftsfri kollektivtrafik 10
            </item>
            <item>
              12 Satsning på ny spårtrafik och nya spårfordon 10
            </item>
            <item>
              13 Kvinnor och män i kollektivtrafiken 11
            </item>
          </list>
        </div>
        <div type="motProposal" subtype="förslag">
          <head xml:id="i-NqijmWmz7vK7TxZzKjhgie">
            2 Förslag till riksdagsbeslut
          </head>
          <list style="ol">
            <item xml:id="i-UMuYT2PmSQNkEww6pWgAxs">
              Riksdagen tillkännager för regeringen som sin mening vad som
              anförs i motionen om att anta en transporthierarki som klart och
              tydligt anger vilka transportslag som ska prioriteras för att
              det övergripande transportpolitiska målet ska nås.
            </item>
            <item xml:id="i-Um6F2unoBaL6CnNnJzeDb9">
              Riksdagen tillkännager för regeringen som sin mening vad som
              anförs i motionen om att intäkterna från trängselavgifterna i
              Stockholm i huvudsak ska användas för att förbättra kollektivtrafiken
              i Stockholmsregionen.
            </item>
            <item xml:id="i-EsDyaPDb87uVTNjXKKXzn3">
              Riksdagen tillkännager för regeringen som sin mening vad som
              anförs i motionen om att ge alla kommuner rätt att ta ut trängselavgifter
              i tätort. 1
            </item>
            <item xml:id="i-15aLHfbMUn5y4w9VSptXfd">
              Riksdagen tillkännager för regeringen som sin mening vad som
              anförs i motionen om att öka samordningen av det samhällsbetalda
              trafikutbudet för att förbättra kollektivtrafiken i gles- och
              landsbygd.
            </item>
            <item xml:id="i-2hJxEX2pEJaKKdtEwkShoY">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör utreda hur man
              kan säkerställa att man når målet om att transportsystemet ska
              vara tillgängligt för funktionshindrade till 2010.
            </item>
            <item xml:id="i-H8WvJa36LjhFMn7xeRzYQr">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som har till uppgift att hitta ett avståndsbaserat reseavdrag
              som gynnar kollektivtrafik, men samtidigt inte missgynnar dem
              som bor i glesbygd. 2
            </item>
            <item xml:id="i-A5zw13cs3Jw8s8Vm6N4cJX">
              Riksdagen tillkännager för regeringen som sin mening vad som
              anförs i motionen om att regeringen bör utreda vilka ytterligare
              åtgärder som krävs för att helt miljöanpassa kollektivtrafiken.
            </item>
          </list>
          <p xml:id="i-EA6uAzTRAqV9T5MyLoaoCL">
            1 Yrkande 3 hänvisat till KU.
          </p>
          <p xml:id="i-FYtSvjXurYn5XZN6AMUGjp">
            2 Yrkande 6 hänvisat till SkU.
          </p>
        </div>
        <div type="motContent">
          <head type="h1" xml:id="i-UdPTGBpEDjmwucgHkva8qh">
            3 Bakgrund
          </head>
          <p xml:id="i-B9ZR98zZF8t93GyyfVieSG">
            Trafikpolitiken ska se till att kvinnor och män har bra kommunikationer
            oavsett var de bor. Samtidigt måste trafikens miljöproblem med
            klimatförändringar, hälsoproblem och buller lösas på ett tillfredsställande
            sätt. En av de absolut viktigaste åtgärderna för att kunna lyckas
            med detta är att tillskapa en väl utbyggd, tillgänglig, prisvärd
            och väl fungerande kollektivtrafik för alla, utifrån de förutsättningar
            som ges beroende på om man bor i storstad eller glesbygd. Privatbilismens
            ökningstakt måste avstanna och helst minska, inte minst i våra
            tätorter.
          </p>
          <p xml:id="i-dGLtusuvgH32w21P9Dfqj">
            I propositionen 2005/06:160 Moderna transporter markeras på ett
            antal ställen behovet av att utveckla kollektivtrafiken. I avsnittet
            5.3.2 Etappmål kan t.ex. följande läsas i rutan: Kollektivtrafikens
            andel av antalet resor bör öka. För att lyckas med detta måste
            det kollektiva resandet stimuleras samtidigt som vi ställer tydliga
            krav på att bilismen måste bära sina samhällsekonomiska kostnader
            och att de miljöförstörande utsläppen minimeras genom framtagande
            av mer miljövänliga drivmedel och mer bränslesnåla motorer.
          </p>
          <p xml:id="i-VV4EhmG7TBShn89atFmgx">
            De långväga godstransporterna med lastbil måste minska och styras
            över till godstransporter på järnväg och sjöfart. Det största
            hotet mot uppställda klimatmål är den tilltagande trafiken och
            det krävs nu krafttag, både genom morot och piska, för att styra
            över alltmer av vårt resande till kollektiva färdmedel. Kollektivtrafik
            är mer miljövänligt och trafiksäkert och är en politik för jämlikhet
            genom att pensionärer, ungdomar och andra med låga inkomster gynnas
            av en utbyggd kollektivtrafik.
          </p>
          <p xml:id="i-DzTEB6WDn13wdSxFLUSfND">
            En förbättrad kollektivtrafik stärker jämställdheten inom transportsektorn,
            vilken i hög grad är präglad av mäns värderingar och maktövertag.
            Eftersom kvinnor för närvarande i större utsträckning använder
            sig av kollektiva färdmedel leder satsningar inom denna sektor
            till att kvinnors tillgång till transporter förstärks.
          </p>
          <head type="h1" xml:id="i-4jj8mFsQwa48CopLWuhzq1">
            4 Fastställ en styrande transporthierarki
          </head>
          <p xml:id="i-Ny6AEJDhoDPnTy8rhEvnZk">
            Det övergripande målet för transportpolitiken är, enligt ett
            riksdagsbeslut, att säkerställa en samhällsekonomiskt effektiv
            och långsiktigt hållbar transportförsörjning för medborgarna och
            näringslivet i hela landet. För att uppnå detta ska dels transportbehovet
            inte öka, dels måste samhällets subventioner och stöd inriktas
            tydligt mot de mest hållbara transportmedlen, mot vissa socioekonomiska
            grupper och mot glesbygd. Kollektivtrafiken är det överlägset
            bästa transportsystemet för att uppnå målets del om ekologisk
            hållbarhet.
          </p>
          <p xml:id="i-6gWh9PZTKzxR3647HV6bQx">
            Trots detta har det skett nedskärningar och försämringar på kollektivtrafiken,
            inte minst till följd av kommunernas och landstingens ansträngda
            ekonomi, där kollektivtrafiken måste konkurrera om medelstilldelningen
            med andra samhällsnödvändiga verksamheter som skola, vård och
            omsorg. Under tiden fortsätter privatbilismen att öka.
          </p>
          <p xml:id="i-TNPXgHqDNGRYmT85ECAnDo">
            Kostnadsbalansen måste förändras så att hållbara transportmedel
            blir billigare medan mindre hållbara transportmedel blir dyrare.
            Det måste skapas ordentliga alternativ så att det kollektiva resandet
            underlättas, prioriteras och värdesätts. Kollektivtrafiken kan
            och måste stärkas på ett långsiktigt sätt genom en rad förändringar
            av strukturell och organisatorisk art.
          </p>
          <p xml:id="i-AuwsuK9Pbdvi7LDWWcR863">
            Kollektivtrafiken måste få en större andel av dagens och morgondagens
            resande om det transportpolitiska målet och miljömålen ska kunna
            nås. En transporthieraki bör antas som klart och tydligt anger
            vilka transportmedel som ska prioriteras för att det övergripande
            målet ska nås. Detta bör riksdagen som sin mening ge regeringen
            till känna.
          </p>
          <p xml:id="i-MvbHtRMyLtVCR5oYjnhGpd">
            När vi lade fram ett liknande förslag i motion 2006/07:T302 avslog
            trafikutskottet (bet. 2006/07:TU1) detta utan att behandla sakfrågan.
            Utskottet välkomnar vidare att regeringen avser att se över de
            transportpolitiska målen. Regeringen vill dock inte lägga förslag
            till nya transportpolitiska mål utan att dessa förankrats grundligt
            i hela landet och hos transportsystemets aktörer. (bet. 2006/07:TU1
            s. 16) Förslaget om att anta en transporthierarki är inget nytt
            transportpolitiskt mål, snarare ett medel för att uppnå fastställda
            mål! Med anledning av detta missförstånd upprepar vi därför vårt
            yrkande om antagandet av en transporthierarki.
          </p>
          <p xml:id="i-NhmqnWiCXwHbhpkxa9BBXi">
            Grunden för en sådan hierarki ska vara de olika transportmedlens
            ekologiska hållbarhet och förmåga att leda mot det övergripande
            målet. Utifrån behovet måste kollektivtrafiken tillföras resurser
            för att säkerställa att den kan upprätthållas och utvecklas på
            alla nivåer, dvs. nationellt, regionalt och lokalt, så att de
            som är beroende av kollektivtrafiken inte drabbas eller att andra
            väljer att övergå till mindre hållbara transportmedel. I annat
            fall försämrar man möjligheterna för dem med låga inkomster att
            förflytta sig och kvinnor ges sämre möjlighet och tillgång till
            transportsystemet.
          </p>
          <head type="h1" xml:id="i-Q35JxEeWMQ4QB2yDnfKEV2">
            5 Ansvar och finansiering
          </head>
          <p xml:id="i-2xWoPJWZJDC5jH5x5FNESL">
            Vi betalar gemensamt för kollektivtrafiken med våra skatter och
            biljettpengar. Kollektivtrafiken tillhör medborgarna och är liksom
            övrig infrastruktur, vård, omsorg och skola m.m. en del av den
            grundläggande samhällsservicen. Avreglering, bolagisering och
            konkurrensutsättning har på senare tid varit ledord. Detta har
            tvingat fram stora förändringar och försämringar inom kollektivtrafiken.
            I stället för att fortsätta på den inslagna vägen menar Vänsterpartiet
            att det i stället är hög tid för stat, kommuner och landsting
            att återta den nödvändiga kontrollen över kollektivtrafiken, eftersom
            den utgör en grundläggande samhällsservice. Inte minst för att
            stärka kvinnors tillgång till resande.
          </p>
          <p xml:id="i-S3Z5nQuMUJp3nPr6V6XRBA">
            Kollektivtrafiken ska därför i huvudsak drivas av samhället:
            i kommunal regi, landstingsregi eller statlig regi. Det innebär
            därför att privatisering av lokala, regionala och nationella kollektivtrafikföretag
            ska motverkas. Om länstrafikbolag och kommunala trafikbolag p.g.a.
            ekonomiska svårigheter höjer biljettpriserna finns en uppenbar
            risk att många väljer bort det kollektiva resandet, vilket leder
            till minskad trafikering.
          </p>
          <p xml:id="i-VYMe5TWiHKjwZCTZzSrymn">
            För att ge den lokala och regionala kollektivtrafiken möjlighet
            att utvecklas måste den få långsiktigt stabila förutsättningar
            för ekonomin. Kvinnor och män måste kunna lita på att kollektivtrafiken
            fungerar och är tillförlitlig om man vill ta sig till och från
            jobbet eller utbildningen. Om inte blir det svårt att få fler
            att resa kollektivt. I detta har även staten ett ansvar.
          </p>
          <p xml:id="i-XpWzDZiCgp7PewupZuZSLA">
            Vi föreslår i motion 2007/08:T529 med anledning av proposition
            2007/08:1 utgiftsområde 22 att kollektivtrafiken tillförs 5 000
            miljoner kronor under en treårsperiod. Vårt förslag innebär att
            det år 2008 betalas ut 1 500 miljoner kronor, 2009 1 500 miljoner
            kronor och 2010 2 miljoner kronor. Utbetalningen går till trafikhuvudmännen
            via kommuner och landsting och fördelningsprincipen kommer i princip
            att ske utifrån de redovisade kostnaderna hos respektive trafikhuvudman.
            En mindre summa fördelas dock till alla län utom de tre största,
            för att på så sätt skapa en bättre balans mellan storstadsområden
            och andra län.
          </p>
          <p xml:id="i-W5QiVxLpNSurJ6r7MN5H82">
            Som en del av vår skatteväxling avsätter vi på statens intäktssida
            ytterligare 2 500 miljarder under en treårsperiod till kollektivtrafik
            i glesbygd. Medlen tillfaller kommuner och landsting som vidarebefordrar
            medlen till respektive huvudman. Det är svårt att redan nu fastslå
            ett exakt system för krediteringen. Vi anser att det ska finnas
            krav på att medlen verkligen används till att höja antalet resor.
            Vi vill därför att Rikstrafiken får i uppdrag att utreda hur ett
            lämpligt fördelningssystem kan se ut och som bidrar till att antalet
            resor verkligen ökar. Den exakta utformningen av systemet, dess
            avgränsningar och utbetalningsförfarande kan således inte vara
            möjlig att införa förrän den 1 juli 2008.
          </p>
          <p xml:id="i-LtB4QqVXMKyrrr8zDxNhqS">
            Vi vill understryka att investeringar i järnvägar länge varit
            prioriterade framför investeringar i andra transportslag. Det
            har funnits en relation mellan investeringar i väg eller järnväg
            som varit till järnvägens fördel. I regeringens budgetförslag
            för år 2007 markerades på ett antal ställen en annan politisk
            inriktning, nämligen att en större del av investeringarna skall
            ske inom vägsektorn. Vi anser att det är en märklig prioritering,
            och regeringen upprepar den nu i budgetpropositionen för 2008.
            Regeringen hänvisar återigen till att samhällsekonomiska analyser
            ska spela en viktig roll vid prioriteringen av infrastrukturinvesteringar.
          </p>
          <p xml:id="i-J2aQnFutJWdGWLca9L9hJi">
            Vi fann det även märkligt att regeringen i 2007 års budgetproposition
            övervägde andra lösningar än en tunnel för Citybanan. Citybanan
            är viktig för järnvägstrafiken i både Stockholmsregionen och övriga
            landet. Det är glädjande att regeringen numera inser detta, men
            vi invänder starkt mot att regeringen ställer krav på medfinansiering
            från vissa landsting för en investering som uppenbart har nationell
            betydelse och därför också bör finansieras med nationella medel
            utöver den tidigare överenskommelsen med Stockholm (kommun/landsting),
            som utgår från att Citybanan också ger en betydligt bättre pendeltågstrafik
            jämfört med nuläget.
          </p>
          <head type="h1" xml:id="i-Y8RaXz1Wo8yo3eQSFNvjak">
            6 Transporter och regionalpolitik
          </head>
          <p xml:id="i-UEFNBh8GozLgTNDK7hGjR3">
            En väl fungerande och prisvärd kollektivtrafik är en av de viktigaste
            faktorerna för regional utveckling i alla regioner. Den skall
            inte styras utifrån kortsiktiga privata vinstintressen utan utifrån
            medborgarnas behov och de trafikpolitiska målen, inte minst en
            god miljö. I propositionen Moderna transporter, 17:e kapitlet
            Utveckling av kollektivtrafiken, föreslogs att Vägverket och Banverket
            skulle få i uppdrag att ta fram ett nationellt handlingsprogram
            för kollektivtrafikens långsiktiga utveckling. Förslaget antogs
            av riksdagen och uppdraget pågår för närvarande.
          </p>
          <p xml:id="i-RKy1QFRbTpaFjYb4wKSsLa">
            Behovet av transporter varierar stort beroende på var i landet
            man bor. Det finns därför inte en lösning som passar hela landet.
            De långa avstånden i Norrland och andra delar av vårt land med
            låg befolkningstäthet leder till att många måste resa långa sträckor
            dagligen för att kunna ta sig till och från sina arbeten eller
            utbildningar. Fungerande transporter är en livsnödvändighet för
            både enskilda och företag och det bästa är självfallet om merparten
            av transporterna skulle kunna lösas genom kollektiva transporter.
          </p>
          <p xml:id="i-EcJvGrDPSZJMArRQeTYsBH">
            Men det är inte realistiskt att tro att det helt går att ersätta
            de privata transporterna med främst egen bil även om det kommer
            till klara förbättringar för det kollektiva resandet. Vi inser
            att det finns delar av Sverige där bilen är skillnaden på om man
            kan bo kvar på landet eller måste flytta in till regioncentrum.
            Dessa områden saknar till stora delar möjlighet till kollektivtrafik
            för exempelvis arbetspendling.
          </p>
          <p xml:id="i-Nxs3GWkF8LjtVnvpqQHHFP">
            Men sett till de övergripande målen är inte heller det privata
            resandet i glesbygd det stora problemet. Det har tidigare hos
            Rikstrafiken funnits ett speciellt anslag för just de fyra nordligaste
            länen, men det försvann i samband med 2006 års budget. Vi vill
            säkerställa att dessa medel verkligen finns kvar genom att i motion
            2007/08:T529 utgiftsområde 22 Kommunikationer, låta dessa 10 miljoner
            kronor tas från anslaget om stöd till kollektivtrafiken. Men vi
            gör även en allmän större satsning på kollektivtrafiken genom
            att på statens intäktssida tillföra 1 000 miljoner för att antalet
            resor i glesbygd skall kunna öka.
          </p>
          <p xml:id="i-C8FSntCb38dRiuUQ3h7QNP">
            Den intensiva privatbilismen i våra större städer är ett betydligt
            större hot mot miljön än biltrafiken i glesbygd. Större städers
            miljöpåverkan från transporter kan t.ex. åtgärdas med hjälp av
            trängselavgifter och stora satsningar på en förbättrad kollektivtrafik.
          </p>
          <p xml:id="i-CjfbEzm2B4ZNW5hmrdCLbr">
            Det var för oss en självklarhet att trängselavgifterna skulle
            återinföras i Stockholm efter försöksverksamheten och resultatet
            av den lokala folkomröstningen. Den borgerliga regeringen bytte
            glädjande nog också åsikt i frågan, men har tyvärr valt inriktningen
            att medlen ensidigt skall användas till att finansiera diverse
            vägprojekt istället för att förbättra kollektivresandet i Stockholmsregionen.
          </p>
          <p xml:id="i-YHmTFMPPFQve8KdkUXPDcE">
            På valsedeln framgick med tydlighet att intäkterna skulle användas
            till både vägar och kollektivtrafik. Regeringens hållning i denna
            fråga är därför ett dubbelt svek: dels mot valresultatet, dels
            mot trafikmiljön i Stockholm.
          </p>
          <p xml:id="i-XFAFqAjhTjmtd2HT32hWk2">
            Vänsterpartiet menar att intäkterna från trängselavgifterna i
            huvudsak ska användas till att förbättra kollektivtrafiken i Stockholmsregionen.
            Detta bör riksdagen som sin mening ge regeringen till känna.
          </p>
          <p xml:id="i-JRRRDS5RPuJqNkaXZCoJjQ">
            Vi vill även att alla kommuner ska ges rätt att ta ut trängselavgifter
            i tätort. Detta bör riksdagen som sin mening ge regeringen till
            känna.
          </p>
          <head type="h1" xml:id="i-GoTabW7DpfGrtc35JmeXT8">
            7 Förbättrad samordning
          </head>
          <p xml:id="i-HqPZcLqdsCtYUFFciAmspi">
            Genom att samordna olika former av kollektiva, samhällsbetalda
            transporter kan man effektivisera kollektivtrafiken och öka turtätheten.
            Samordning bör ske mellan linjetrafik, skolskjutsar, färdtjänst
            och sjukresor. Det är inte omöjligt att skapa en fungerande kollektivtrafik
            i glesbygd. Det krävs dock en planering som tar hänsyn till och
            utgår från glesbygdens förutsättningar och behov. Inte minst i
            områden med litet underlag kan en bättre samordning leda till
            lägre kostnader och ett bättre trafikutbud. Därför bör det samhällsbetalda
            trafikutbudet samordnas för att förbättra kollektivtrafiken i
            gles- och landsbygd. Detta bör riksdagen som sin mening ge regeringen
            till känna.
          </p>
          <p xml:id="i-LNhzMW3W85hk58VeYDXd6u">
            Vi upprepar därmed vårt yrkande i motion 2006/07:T302 Kollektivtrafiken,
            eftersom vi menar att majoriteten inte ger ett tydligt svar på
            vilka åtgärder som krävs för att öka samordningen av det samhällsbetalda
            trafikutbudet och därmed förbättra trafikutbudet i gles- och landsbygd.
            Majoriteten skriver bl.a. följande i betänkande 2006/07:TU4: Kollektivtrafiken
            ... skall vara attraktiv och anpassad efter de olika förutsättningar
            som råder i olika delar av landet. Det låter fint, men det saknas
            helt förslag till hur detta skall genomföras. I övrigt uppehåller
            sig majoriteten enbart i sitt ställningstagande till samordning
            mellan olika system för biljettbokning. Det är förvisso viktigt,
            men det räcker inte för att få till stånd en kollektivtrafik som
            är anpassad till de förutsättningar som råder i lands- och glesbygd.
          </p>
          <p xml:id="i-VSyvKJNByBE26saBcTiCsM">
            En svaghet med kollektivtrafik jämfört med att ta den egna bilen
            är att kollektivtrafiken oftast är uppbyggd kring fasta linjesträckningar
            och tidtabeller. Det ger sämre flexibilitet i resandet jämfört
            med bilen och utgör därför ett hinder för kollektivtrafikens möjligheter
            att konkurrera med bilen. Ett sätt att öka flexibiliteten är att
            använda s.k. anropsstyrd trafik för att mata resenärer till bättre
            belagda linjer. Anropsstyrd kollektivtrafik kan med fördel användas
            i ökad omfattning i områden med litet resandeunderlag.
          </p>
          <head type="h1" xml:id="i-UzJ4hDgynbz1jkyRNKtUkB">
            8 Öka funktionshindrades tillgång till kollektivtrafik
          </head>
          <p xml:id="i-Wuj3XmMXtg2sU2SwHAvsm7">
            I Sverige beräknas ca 1 miljon människor vara funktionshindrade
            i förflyttningssammanhang. Den övervägande delen av de resor som
            funktionshindrade genomför sker med fordon i av samhället organiserade
            specialtransporter eller i handikappanpassade privata personbilar.
            Även huvuddelen av sjukresorna sker på detta sätt. Studier visar
            att äldre och funktionshindrade har goda möjligheter att använda
            sig av kollektiva färdmedel förutsatt att dessa, och den fysiska
            miljön, blir bättre anpassade till resenärernas förflyttningsbehov.
            Färdtjänsten behöver också förbättras utifrån samma synsätt. Riksdagen
            har beslutat att transportsystemet ska vara tillgängligt för funktionshindrade
            till år 2010.
          </p>
          <p xml:id="i-QYQXW7wxfFQhcpYQ83numN">
            I propositionen Moderna transporter föreslogs att Vägverket och
            Banverket, inom ramen för arbetet med att ta fram en nationell
            handlingsplan för kollektivtrafikens långsiktiga utveckling, gemensamt
            bör leda en nationell kraftsamling för att göra kollektivtrafiken
            användbar för funktionshindrade. I propositionen konstateras att
            anpassningen av kollektivtrafiken till funktionshindrades behov
            går för långsamt i förhållande till det uppställda målet.
          </p>
          <p xml:id="i-6b9PmdZBLU4xtm22GqKssE">
            Regeringen bör utreda hur man kan säkerställa att man når målet
            om att transportsystemet ska vara tillgängligt för funktionshindrade
            till år 2010. Detta bör riksdagen som sin mening ge regeringen
            till känna.
          </p>
          <p xml:id="i-Um4eZ5uGaqYsSQBuPbskvz">
            Detta krav ställde vi redan i motion 2006/07:T302 och då svarade
            utskottsmajoriteten att man såg positivt på det uppdrag som Banverket
            och Vägverket fått att i samverkan med berörda myndigheter och
            övriga aktörer, gemensamt ta fram ett nationellt handlingsprogram
            för kollektivtrafikens långsiktiga utveckling och där ett av fem
            prioriterade områden är en tillgänglig kollektivtrafik för funktionshindrade.
            (bet. 2006/07:TU4 sid. 17) Vidare säger utskottet: regeringen
            avser att se över de transportpolitiska målen. Utskottet förutsätter
            att den viktiga frågan om ett tillgängligt transportsystem kommer
            att utgöra en självklar del i detta arbete ... Några särskilda
            uttalanden utöver vad utskottet nu anfört anses därför inte påkallade.
          </p>
          <p xml:id="i-QSi6ByeG9SGaVhKTxzU4u6">
            Vänsterpartiet delar inte den uppfattningen och konstaterar att
            regeringen i budgetpropositionen 2008 utgiftsområde 22 volym 12
            skriver följande på sid. 21 under 4.5 Resultatredovisning: Etappmålet
            om tillgänglig kollektivtrafik för funktionshindrade senast 2010
            bedöms dock som svårt att uppnå. Detta konstaterande från regeringen
            visar dels på ett faktiskt problem, dels en uppgivenhet från de
            politiska beslutsfattarnas. Båda dessa saker bör rimligtvis leda
            till att trafikutskottet tar frågan på yttersta allvar och föreslår
            åtgärder för att etappmålet kan nås år 2010.
          </p>
          <p xml:id="i-4iJny4eUNS9hcuzoRojNui">
            I motion 2007/08:So381 Handikappolitik utvecklar vi våra förslag
            kring funktionshindrades möjligheter att förflytta sig i samhället.
            Bland annat tar vi i motionen upp krav på utökad ledsagning och
            större möjligheter till att ta med medresenärer.
          </p>
          <p xml:id="i-Byh5EY2cKpo5MniPmKfCLq">
            I motion 2006/07:T441 med anledning av proposition 2006/07:1
            utgiftsområde 22 avsatte vi under en treårsperiod 2 250 miljoner
            kronor, vilket delvis var avsett att stödja utbyggnaden av en
            tillgänglig kollektivtrafik. Vi fullföljer denna inriktning och
            avsätter i vårt budgetförslag hela 5 000 miljoner kronor till
            kollektivtrafiken under en treårsperiod.
          </p>
          <head type="h1" xml:id="i-6ddEfywe7dhzBJ3Yv2THm3">
            9 Skattelättnader avseende kollektivt resande
          </head>
          <p xml:id="i-8DoXruv9J3tpsAZiuo2JHp">
            Dagens skatte- och avdragssystem gynnar främst högavlönade män
            och missgynnar i allmänhet kollektivtrafikanter och i synnerhet
            kvinnor. I propositionen Moderna transporter 17.2 Utredning om
            skattelättnader för att stimulera kollektivt resande kan följande
            läsas i rutan: Ett ökat kollektivt resande är en viktig del ...
            för att få ned koldioxidutsläppen från transportsektorn. Regeringen
            vill ytterligare stimulera resande med kollektivtrafik, i första
            hand till och från arbetet.
          </p>
          <p xml:id="i-JHvPWvbnc4AwMWFDsqFe52">
            En utredning ska därför tillsättas med uppdrag att lämna förslag
            som stimulerar till ett ökat utnyttjande av kollektiva färdmedel.
            Förslagen kan avse skattelättnader för resor med sådana färdmedel.
          </p>
          <p xml:id="i-UzSWyKc6b3PKZf5cHncLQ6">
            Detta arbete har inte påbörjats och vi skulle därför vilja se
            att regeringen tillsätter en utredning som har till uppgift att
            hitta ett avståndsbaserat reseavdrag som gynnar kollektivtrafik,
            men samtidigt inte missgynnar dem som bor i glesbygd. Detta bör
            riksdagen som sin mening ge regeringen till känna.
          </p>
          <head type="h1" xml:id="i-KmHKvNWRty5BSr8CsWNnbU">
            10 Miljöanpassa kollektivtrafiken
          </head>
          <p xml:id="i-hSQuz8aeWtfb6ULnFdFPs">
            Kollektivtrafiken är utan tvekan generellt sett bättre för miljön
            än privatbilen, men det återstår trots allt en hel del åtgärder
            för att kollektivtrafiken skall bli helt miljöanpassad. Det är
            viktigt att t.ex. bussar och lok ställs om till förnybar drift.
            En ökad beläggning inom kollektivtrafiken ökar effektiviteten
            i energianvändningen. Andra problem som måste åtgärdas är t.ex.
            buller och intrång i den fysiska miljön som påtagligt skadar natur-
            och kulturvärden.
          </p>
          <p xml:id="i-VDTiYCusRc5XWyteU6MYwT">
            Regeringen bör därför utreda vilka ytterligare åtgärder som krävs
            för att helt miljöanpassa kollektivtrafiken. Detta bör riksdagen
            som sin mening ge regeringen till känna.
          </p>
          <p xml:id="i-QeZc13UtzBxaMRexGtsqjd">
            Vänsterpartiet upprepar detta krav, då frågan ännu ej prövats
            i sak. I betänkande 2006/07:TU4 hänvisade utskottsmajoriteten
            i stort sett enbart till Kollektivtrafikkommitténs betänkande
            (SOU 2003:67), som bl.a. framhöll att en ökad beläggningsgrad
            i kollektivtrafikens fordon, och en överflyttning av bilresenärer
            innebär en minskad miljöpåverkan, framför allt avseende utsläpp
            av växthusgaser.
          </p>
          <p xml:id="i-ANazPhNRQqwgKCQoPcgqMN">
            Vidare hänvisar utskottsmajoriteten till att miljöfrågan kommer
            att belysas i samband med översynen av de transportpolitiska målen.
            Med tanke på den faktiska utvecklingen vad gäller resandet, där
            privatbilismen fortfarande dominerar kraftigt, och med tanke på
            att vårt yrkande om att även gå vidare vad gäller åtgärder för
            att helt miljöanpassa kollektivtrafiken inte behandlas i sak av
            trafikutskottet i betänkande 2006/07:TU4 upprepar vi vårt yrkande
            med hopp om en fördjupad behandling.
          </p>
          <head type="h1" xml:id="i-BfWy7CAhmRZLTeAdDRMRk5">
            11 Försök med avgiftsfri kollektivtrafik
          </head>
          <p xml:id="i-6TarJCL6ADUEDssY145PEk">
            Redan i nuläget finansieras en stor del av kollektivtrafiken
            av samhället via skattemedel. Trots det höga samhällsstödet tar
            trafikhuvudmännen ändå ut biljettavgifter, som uppfattas som höga
            av tilltänkta resenärer. Om det är dyrare att ta bussen någon
            mil till jobbet jämfört med den egna bilen, får ju kollektivtrafiken
            svårt att hävda sig. Inte sällan råder därför på många håll en
            låg beläggning i kollektivtrafiken.
          </p>
          <p xml:id="i-DeXZhKHemaBXkDkTFkm2TD">
            En avgiftsfri kollektivtrafik med hög tillgänglighet för alla
            resandegrupper, inte minst funktionshindrade, borde leda till
            ett kraftigt ökat kollektivt resande, som ger en rad positiva
            effekter: ett effektivt resursutnyttjande, satsade skattemedel
            kommer faktiskt de kollektivresande till godo för t.ex. pendling
            till arbete och utbildning, positiva miljöeffekter, minskat vägslitage,
            färre trafikolyckor och därmed lägre trafikskadekostnader. En
            avgiftsfri kollektivtrafik skulle även gynna kvinnors resande
            i större utsträckning.
          </p>
          <p xml:id="i-9HKN8Z5VG9BF2haZ47thxf">
            Vänsterpartiet menar att det krävs ett radikalt nytänkande, ja
            ett verkligt paradigmskifte i trafikpolitiken. Om vi verkligen
            menar allvar med att försöka minska privatbilismen och få fler
            att resa kollektivt måste vi vidta kraftfulla åtgärder för att
            uppnå detta. Då duger det förstås inte att trafikhuvudmännen tvingas
            ha ett strikt företagsekonomiskt tänkande och ständigt höjer biljettpriset,
            drar in trafiklinjer och försämrar turtätheten i sina försök att
            minska kostnaderna och höja intäkterna. Resultat av ett sådant
            snävt tänkande blir i stället en negativ spiral, som i själva
            verket motverkar ett ökat kollektivresande.
          </p>
          <p xml:id="i-M7Zhcrwfi9cTnGwQZ41YN9">
            Vi vill i stället förorda en helhetssyn och att de samhällsekonomiska
            konsekvenserna lyfts fram i ljuset. Vi föreslår därför i motion
            2007/08:T328 att det genomförs ett fullskaligt försök med avgiftsfri
            kollektivtrafik i en storstad och ett glesbygdslän samt att forskarstöd
            kopplas till försöken. Vi anslår även i vårt budgetförslag 4 000
            miljoner kronor per år under en treårsperiod för att möjliggöra
            försöksverksamhet med klimattaxa i två län (t.ex. Region Skåne
            och Örebro län).
          </p>
          <p xml:id="i-Hfcu6L2SdCo6CxV6CCAx1d">
            Vårt förslag till klimattaxa i kollektivtrafiken utvecklar vi
            i motion 2007/08:T328 Klimattaxa i kollektivtrafiken.
          </p>
          <head type="h1" xml:id="i-ZaE5prjRvWh7pejqqvYhE">
            12 Satsning på ny spårtrafik och nya spårfordon
          </head>
          <p xml:id="i-7gBFZGYQBUUzT6hgEiUjhs">
            Det är viktigt med nytänkande kring det kollektiva resandet.
            Det övergripande syftet måste vara att öka det kollektiva resandets
            andel av det totala antalet personresor. Men det kan kanske ske
            på andra sätt än med dagens utbud. En del i ett nytänkande kan
            förslag till nya/nygamla spårfordon vara. Det gäller spårtaxi
            i Uppsala eller duospårväg i Norrköping. För att möjliggöra ett
            fortsatt nytänkande kring lokal spårtrafik avsätter vi i vår budgetmotion
            2007/08:T529 en summa av 200 miljoner kronor varje år fr.o.m.
            2009 till utveckling av lokal spårtrafik.
          </p>
          <head type="h1" xml:id="i-DGP6m1JyWZ84oaSHGbspD1">
            13 Kvinnor och män i kollektivtrafiken
          </head>
          <p xml:id="i-V48ev4bTQUDAPYwHQ5qJV3">
            Riksdagen har beslutat att transportsektorn ska bli jämställd.
            Med anledning av detta fick transportpolitiken år 2001 ett delmål
            som anger att kvinnors och mäns transportbehov ska väga lika,
            att könen ska ha samma möjligheter att påverka systemet och att
            deras värderingar ska väga lika tungt. Vi måste arbeta för det
            långsiktiga målet att transportsystemet ska vara en fungerande
            och integrerad del av ett jämställt samhälle.
          </p>
          <p xml:id="i-6JrWLBTBez9sCbn1yCABPB">
            Arbetet måste dock inriktas på systemförändrande åtgärder som
            både förändrar sektorn och bidrar till förändring av samhället
            i stort. Men vi måste även arbeta för att kvinnor i sin vardag
            får en bättre transportsituation, även om situationen i grunden
            delvis beror på en könsmaktsstruktur. Det är uppenbart att kvinnor
            i dag har behov och önskemål om mer och bättre fungerande kollektivtrafik,
            fler gång- och cykelvägar, kortare avstånd, större miljö- och
            säkerhetshänsyn och rättvisa skattesystem. I det arbetet ska vi
            vara vaksamma så att åtgärderna inte bidrar till att befästa rådande
            könsskillnader.
          </p>
          <p xml:id="i-2kgp9WHCDDAznV8yZJ3zLs">
            Det råder dock ingen tvekan om att det på kort sikt är viktigt
            att stärka jämställdheten genom att satsa på kollektivtrafiken.
            I propositionen Moderna transporter (2005/06:160) enades v, mp
            och s om åtgärder inom jämställdhetsområdet. Kollektivtrafiken
            är här en central del i att stärka kvinnors vardagssituation och
            möjlighet att förflytta sig. I bl.a. budget och direktiv till
            trafikverk och trafikmyndigheter ska dessa förslag konkretiseras.
            Vi utgår ifrån att den borgerliga alliansen inte kommer att motverka
            en sådan utveckling och liksom de rödgröna samarbetspartierna
            aktivt kommer att verka för att infria transport- och jämställdhetsmålen
            i form av konkreta förslag.
          </p>
        </div>
        <div type="motSignatures">
          <list>
            <item xml:id="i-Vh2wqhCmEnqaxqG1cwomzZ" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-THe5x55FuJQTk9HAv7XqH3" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-APrqDxLKVYgjDwmKeDFocZ" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-5RSTZM9GJfmzy4eFFZqBqX" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-D6KgB7ztSQNHLEGLaoYrCU" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-G3eRffHqWGJA23UxDYwFmT" who="i-FAhoYDeAxVXRZmnF5LnHgv">
              Kent Persson (v)
            </item>
          </list>
        </div>
      </div>
    </body>
  </text>
</TEI>
