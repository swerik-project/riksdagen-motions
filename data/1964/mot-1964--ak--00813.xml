<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__813/mot_1964__ak__813-001.pdf"/>
      <fw xml:id="i-XPTDA4Ys4u86VRteNxK2RV">
        4 Motioner i Andra kammaren, nr 813 år 1964
      </fw>
      <div type="motHeader" xml:id="i-9zjmYz1VUkiXqYyT8s44cZ">
        <div type="motTitle" xml:id="i-A5niDYvQ2xy4wnCffWa6uy"/>
        <div type="motSubmissionInfo" xml:id="i-2tfSCk4ZpYSAtwkwmiBMUs"/>
      </div>
      <div type="motBody" xml:id="i-SxRx2MEcNP2tX7bJWvvzdA">
        <div xml:id="i-5bef5AbeAXYLUnukrhxYzd">
          <p xml:id="i-HDsJkdVuwcTmThaq4zU3bD">
            Nr 813
          </p>
          <p xml:id="i-Aa2nNhBcUVPMpVCGYKDJ17">
            Av herr Gustavsson i Alvesta m. fl., i anledning av Kungl. Maj:ts
            proposition nr 48, angående reformering av socionomut- bildningen.
          </p>
          <p xml:id="i-MKx9RSBV2roxJMVDjB1Hpz">
            (Lika lydande med motion nr 670 i Första kammaren )
          </p>
          <p xml:id="i-29gphz6vDKtNV64SLwj7aG">
            Vid behandlingen av frågan om utbildningen vid socialinstituten
            m. m. vid 1963 års riksdag framhöll statsutskottet i sitt av riksdagen
            godkända utlåtande angelägenheten av att beslut rörande utbildningsorganisationen
            och den sociala forskningens organisation fattas snarast möjligt.
            Den nu framlagda propositionen rörande socialinstituten — som
            föreslås bli be- nämnda socialhögskolor — innehåller förslag rörande
            utbildningen medan forskningen vid socialhögskolorna beröres ytterst
            knapphändigt. Departe- mentschefen hänvisar till att de universitetsämnen
            inom vilka social grund- forskning främst bör bedrivas synes vara
            relativt väl tillgodosedda i fråga om resurser och till att ytterligare
            resurser kan komma att ställas till grund- forskningens förfogande
            från riksbankens jubileumsfond. Departements- chefen erinrar även
            om att socialpolitiska kommittén f.n. diskuterar ett förslag rörande
            inrättande av ett socialpolitiskt utredningsinstitut. Beträf-
            fande forskningen vid socialhögskolorna framhåller departementschefen
            endast att de förslag som framlägges i propositionen kommer att
            medföra förbättrade möjligheter dels för de studerande vid socialhögskolorna
            att under studietiden fram till socionomexamen tillgodogöra sig
            forsknings- resultat på det sociala fältet, dels för dem som avslutat
            sin socionomutbild- ning att på egen hand bedriva forskning på
            detta område. Liksom i fråga om all annan högskoleundervisning
            bör det vara naturligt att sammanknyta undervisningen vid socialhögskolorna
            med forskning. Det är risk för att undervisningen direkt blir
            lidande av att vara helt i avsaknad av samband med forskning.
            Såsom socionomutbildningskommittén framhållit är social- högskolorna
            liksom andra utbildningsanstalter beroende av att få fram läroböcker
            av hög kvalitet. På många av de områden som socionomutbild- ningen
            omfattar sker snabba förändringar inom samhället, varför läroböc-
            kerna ofta behöver omarbetas och kompletteras med avsnitt som
            rör nya förhållanden. Om det finns personer med uppgift att meddela
            vetenskaplig undervisning och bedriva forskning inom socialhögskolornas
            specialom- råden, finns det enligt kommitténs mening större förutsättningar
            än för närvarande att få fram flera och bättre läroböcker.
          </p>
          <pb facs="riksdagen-motions-pdf/data/1964/mot_1964__ak__813/mot_1964__ak__813-002.pdf"/>
          <fw xml:id="i-VuA6QhJXvUx7uVv2AqJCYX">
            Motioner i Andra kammaren, nr 813 år 1964 5
          </fw>
          <p xml:id="i-U26nxAiGQRQVP11YrSSpoA">
            Förslaget att socionomexamen kompletterad med tre betygsenheter
            i ett ämne vid filosofisk fakultet skall medföra behörighet att
            avlägga filosofie licentiatexamen får i nuvarande läge hälsas
            med tillfredsställelse. Denna möjlighet gäller dock inte andra
            områden än de som är företrädda vid uni- versitetsfakulteterna.
            De speciella områden som verksamheten vid social- högskolorna
            omspänner och på vilka omfattande forskningsinsatser är myc- ket
            angelägna beröres således inte. Ett betydande antal remissinstanser,
            däribland kommunförbunden och Svenska socialvårdsförbundet, har
            understrukit behovet av social och kom- munalt administrativ forskning.
            Det framstår som en betydande brist, både med hänsyn till den
            sociala utbildningens behov av forskningen som stöd och stimulans
            och med hänsyn till mer allmänna samhällsvetenskapliga synpunkter,
            att viktiga forskningsuppgifter inom exempelvis socialpolitik,
            socialrätt, socialvårdsmetodik, kommunal ekonomi och förvaltningskun-
            skap ännu är praktiskt taget helt obearbetade. Förslaget att inrätta
            profes- surer i sådana av socionomutbildningens läroämnen som
            inte är företrädda med självständiga forskartjänster vid nuvarande
            universitet och högskolor och i vilka därför för närvarande knappast
            bedrives någon forskning över huvud taget finner styrelsen väl
            motiverat. även om i många ämnen stora svårigheter torde uppstå
            att nu finna kvalificerade innehavare av dessa nya professurer,
            synes det angeläget att principbeslut snarast fattas om tjäns-
            ternas successiva inrättande från och med budgetåret 1964/65.
            Det vore föga ändamålsenligt att tillskapa nya institutioner för
            forskning på dessa områden innan de möjligheter som finns vid
            socialhögskolorna utnyttjats. Såsom tidigare nämnts har socialhögskolorna
            redan för sin nuvarande un- dervisningsverksamhet behov av forskningsresurser.
            Än mera markant ter sig detta behov om man beaktar den fortbildningsverksamhet
            för so- cionomer som socialhögskolorna förutsätts skola bedriva.
            Skall fortbild- ningsverksamheten kunna ges åsyftat värde, fordras
            tillgång till aktuella forskningsresultat som endast kan erhållas
            genom fortlöpande forskning. Den forskningskapacitet som behövs
            för högskolornas egna behov sam- manfaller i viss utsträckning
            med de behov av forskning som påtalats i de ovannämnda remissyttrandena.
            Starka skäl talar därför för att de möjlig- heter till forskningskapacitet
            som finns vid socialhögskolorna uttnyttjas jämväl för forskning
            utöver vad som direkt behövs för högskolornas un- dervisningsverksamhet,
            men som bevisar densamma. Socialpolitiska kommittén har såsom
            nämnts i uppdrag att verkställa en översyn rörande den sociala
            forskningen och prövar för närvarande frågan om ett socialt utredningsinstitut.
            Vi vill understryka angelägenheten av att dessa frågor löses skyndsamt.
            Såsom framhölls i motioner vid 1963 års riksdag bör ett s. k.
            socialforskningsinstitut eller socialt utrednings- institut vara
            den centrala och sammanhållande institutionen på den so- ciala
            forskningens område inom landet. Det bör således bedriva sin verk-
          </p>
          <pb facs="riksdagen-motions-pdf/data/1964/mot_1964__ak__813/mot_1964__ak__813-003.pdf"/>
          <fw xml:id="i-LEscn38HL79TQLJ6ke3nhJ">
            6 Motioner i Andra kammaren, nr 813 år 1964
          </fw>
          <p xml:id="i-Ltw3gRKpnXJJDTmauVA1jb">
            samhet i samarbete med andra institutioner, sammanställa och
            för prakt- tisk tillämpning bearbeta resultat som framkommit vid
            forskning inom och utom landet, utföra vissa speciella utrednings-
            och forskningsuppgifter m. m. En mycket väsentlig del av den grundforskning
            som bör bedrivas inom ramen för en forskningsorganisation med
            ett socialforskningsinstitut som sammanhållande institution torde
            kunna bedrivas vid universiteten. Flera i sammanhanget centrala
            ämnen är emellertid helt eller delvis orepre- senterade vid andra
            lärosäten än socialhögskolorna. Socionomutbildnings- kommittén
            har framhållit att detta särskilt gäller socialpolitik, socialrätt,
            socialvårdsmetodik och kommunal ekonomi. Det synes lämpligt att
            forsk- ning på dessa områden, vilken i betydande utsträckning
            får anses vara mål- inriktad, inom den samlade forskningsorganisationens
            ram förläggs till socialhögskolorna så långt detta är möjligt.
            Såsom framgår av det här sagda går departementschefen förbi en
            viktig del av det forskningsområde som har förbindelse med läroämnena
            vid de blivande socialhögskolorna. Departementschefen redovisar
            den forsknings- kapacitet som finnes vid våra universitet i fråga
            om där företrädda ämnen inom samhällsvetenskaperna statskunskap,
            statistik, nationalekonomi och sociologi. Han ställer vidare förhoppningar
            på att riksbankens jubileums- fond skall kunna användas för forskning
            »som syftar till att öka känne- domen om samhällets funktioner
            och om människans reaktioner inför dess av tekniska, ekonomiska
            och sociala förändringar betingade utveckling». Ett kommande sociologiskt
            utredningsinstitut skulle också komma att fylla en uppgift rörande
            den sociala forskningen i inskränkt bemärkelse. Däremot antydes
            ej någonting i propositionen om det påtagliga behovet av forskning
            inom de ämnesområden som enbart kommer att finnas före- trädda
            vid socialhögskolorna såsom kommunal ekonomi och administration.
            Socialpolitiska kommittén har i sitt remissyttrande uttalat farhågor
            för att det inte skulle vara möjligt att utrusta så små forskningsenheter
            som socialhögskolorna kommer att bli med den personal och maskinutrustning
            som behövs för större undersökningar. Kommitténs uppfattning får
            anses vara förståelig, så till vida som socialhögskolornas kapacitet
            för närva- rande inte räcker för ett stort upplagt forskningsarbete
            och omfattande undersökningar. Det bör dock uppmärksammas att
            de forskningstjänster — professurer — som bör inrättas vid socialhögskolorna
            i enlighet med socionomutbildningskommitténs förslag åtminstone
            övergångsvis borde kunna förenas med en viss tjänstgöringsskyldighet
            vid universiteten. Då samtliga socialhögskolor är belägna i universitetsstäder,
            kan erforderligt samarbete etableras också i fråga om andra forskningsresurser.
            På längre sikt föreligger dock helt andra möjligheter. Den ökning
            av ut- bildningskapaciteten vid socialhögskolorna som nu pågår
            torde få betraktas som inledningen till en mera omfattande ökning.
            Behovet av kvalificerad personal inom de sektorer som är socionomernas
            arbetsmarknad är redan
          </p>
          <pb facs="riksdagen-motions-pdf/data/1964/mot_1964__ak__813/mot_1964__ak__813-004.pdf"/>
          <fw xml:id="i-GyBwfARVTaHbBgkN5nubXd">
            Motioner i Andra kammaren, nr 813 år 1964 7
          </fw>
          <p xml:id="i-CisDQziJQJt6nZtvqTvwJ3">
            nu mycket stort. Med all sannolikhet kommer det att växa mycket
            snabbt. Härför talar utvecklingen inom den kommunala förvaltningen
            men framför allt på det socialpolitiska fältet, där de ensidiga
            ekonomiska stödåtgärderna alltmer måste förenas med kvalificerade
            vårdande och rehabiliterande in- satser, som kan fullgöras endast
            vid tillgång på väl utbildad personal. Be- tydande ökningar av
            socialhögskolornas utbildningskapacitet kan förvän- tas bli nödvändiga,
            om dessa med den framtida socialpolitiska problema- tiken förknippade
            behov skall kunna tillgodoses. Man måste även räkna med att det
            kommmer att finnas betydande behov av personal med en om- fattande
            och relativt allsidig social utbildning som sträcker sig längre
            än till socionomexamen. I framtiden kan det således bli aktuellt
            att bereda möjlighet att avlägga licentiatexamen vid socialhögskola
            i sådana ämnen som är centrala vid so- cialhögskolorna, vilket
            skulle öka de sociala utbildningsvägarnas attraktivi- tet och
            främja forskningen på det sociala området. Oavsett utvecklingen
            på något längre sikt är det nu angeläget att so- cialhögskolorna
            snarast tillförs forskningskapacitet genom inrättande av professurer.
            I huvudsak bör härvid socionomutbildningskommitténs förslag kunna
            ligga till grund. Med hänsyn till den tid som fordras innan en
            pro- fessorstjänst kan besättas torde inte tjänsterna kunna inrättas
            förrän hösten 1965. I enlighet med socionomutbildningskommitténs
            förslag bör de mest angelägna professurerna inrättas i första
            hand, dvs. 1965, och övriga de därpå följande åren. Vi föreslår
            att riksdagen hos Kungl. Maj:t anhåller om prövning och förslag
            snarast möjligt rörande inrättande av professurer och vad som
            övrigt fordras för forskningskapacitet vid socialhögskolorna.
            Med hänvisning till det ovan anförda hemställes, att riksdagen
            vid sin behandling av proposition nr 48 måtte i skrivelse till
            Kungl. Maj:t anhålla att förslag rö- rande forskningsorganisation
            och inrättande av professu- rer vid socialhögskolorna snarast
            möjligt måtte föreläggas riksdagen, så att erforderliga professurer
            kan besättas fr. o. m. studieåret 1965/66.
          </p>
          <p xml:id="i-GPE7gN8QnYTqfEx2mXPkiP" type="date">
            Stockholm den 17 mars 1964 Rune Gustavsson
          </p>
          <p xml:id="i-KXhQCwHhK14AmQS7rYVTkY">
            i Alvesta
          </p>
          <p xml:id="i-T2KR14FubFqtK2FxFmBSa">
            Erik Tobé Alf Wennerfors Rune Carlstein
          </p>
        </div>
      </div>
    </body>
  </text>
</TEI>
