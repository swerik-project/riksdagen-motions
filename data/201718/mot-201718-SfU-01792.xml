<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SfU-01792">
  <teiHeader>
    <fileDesc>
      <titleStmt>
        <title>Avskaffa EBO och inför värdigt eget boende (VEBO) för nyanlända flyktingar</title>
        <author corresp="i-EjPMvKrvi7HdAPnB25iKv8 i-M2rNBQVSaqrQcUZQkmkCCX">av Ingela Nylund Watz och Serkan Köse (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1792 av Ingela Nylund Watz och Serkan Köse (båda S)</title>
          <idno type="rdwebb">H5021792</idno>
          <rs type="number">1792</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H5021792/text</ref>
          <ref type="dokument_url_html">http://data.riksdagen.se/dokument/H5021792</ref>
          <ref type="dokumentstatus_url_xml">http://data.riksdagen.se/dokumentstatus/H5021792</ref>
          <ref type="docx">http://data.riksdagen.se/fil/E7BC7DF2-05C0-4D6D-9FCC-273318D519B2</ref>
          <ref type="pdf">http://data.riksdagen.se/fil/B397474D-CD6E-4B28-BC2A-8304C8D244FF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EjPMvKrvi7HdAPnB25iKv8</idno>
            <name>Ingela Nylund Watz</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-M2rNBQVSaqrQcUZQkmkCCX</idno>
            <name>Serkan Köse</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NT3VYFS2MdaoTnz7w32wm9" type="signed"/>
        <correspContext corresp="i-NT3VYFS2MdaoTnz7w32wm9">
          <note type="signatory" corresp="i-EjPMvKrvi7HdAPnB25iKv8"/>
          <note type="signatory" corresp="i-M2rNBQVSaqrQcUZQkmkCCX"/>
        </correspContext>
        <correspAction xml:id="i-3ttwGJGXs3iea1Tb9dTWig" type="submitted">
          <date when="2017-10-03"/>
          <time when="14:10:30"/>
        </correspAction>
        <correspAction xml:id="i-A3mBch55TeuxwrALpUuJpu" type="reviewed">
          <date when="2017-10-09"/>
          <time when="15:59:36"/>
        </correspAction>
        <correspAction xml:id="i-YWThU21AUS8jm34ii9Yhpf" type="referred">
          <date when="2017-10-13"/>
        </correspAction>
        <correspAction xml:id="i-TMvWZWr4D94aCeXRT8SNC7" type="assigned">
          <date when="2018-10-09"/>
          <time when="13:56:50"/>
        </correspAction>
        <correspContext corresp="i-TMvWZWr4D94aCeXRT8SNC7">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-KQs36cnhvvDSMYv5ikv8MT" type="behandlas_i"/>
        <correspContext corresp="i-KQs36cnhvvDSMYv5ikv8MT">
          <ref type="uppgift">2017/18:SfU15</ref>
          <ref type="ref_dok_id">H501SfU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU15</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:1792 av Ingela Nylund Watz och
          Serkan Köse (båda S) Avskaffa EBO och inför värdigt eget boende
          (VEBO) för nyanlända flyktingar
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-3aKiAXxe6Xtcf6eCvgpVev">
            Förslag till riksdagsbeslut
          </head>
          <list>
            <item xml:id="i-6ZjkSWmtMD6VbaRaNjh1Cn" sortKey="Yrkande 1">
              Riksdagen ställer sig bakom det som anförs i motionen om att
              förbättra situationen för nyanlända flyktingar genom att avskaffa
              EBO och införa ett s.k. värdigt eget boende och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-XZa7ENC9zUZz7SvT2qVqGT" type="h1">
            Motivering
          </head>
          <p xml:id="i-3WZ5nmprr4LY42sxTd11U8">
            I slutet av 2015 beslutade regeringen att alla Sveriges kommuner
            ska ta ett solidariskt ansvar för mottagandet av nyanlända flyktingar.
            För de kommuner i landet som under lång tid tagit emot en oproportionerligt
            stor andel av de nyanlända var detta ett mycket välkommet beslut.
            Lagstiftningen, som trädde i kraft 2016, omfattar dock enbart
            de flyktingar som vid ankomsten blir anvisade plats i så kallade
            anläggningsboenden (ABO), men vid fördelningen tas hänsyn till
            de kommuner som redan tagit ett stort ansvar.
          </p>
          <p xml:id="i-M85PaNwgiZtashnZw1cyo1">
            Sverige har dock alltjämt i praktiken två mottagningssystem för
            asyl- och flyktingmottagandet. Dels det ovan nämnda systemet med
            platsanvisning till asylboende (ABO), dels ett system där de nyanlända
            ordnar sitt eget boende (EBO). EBO-systemet har, för ett fåtal
            kommuner, skapat en mycket besvärlig situation med trångboddhet,
            extremt svåra planeringsförutsättningar och ökad segregation.
            För många enskilda familjer och individer som strävar efter att
            snabbt komma ut i samhället har EBO-systemet inneburit svåra påfrestningar.
            Det man trodde skulle vara en bra start – att flytta till någon
            släkting eller bekant, eller en bekants bekant – har i stället
            många gånger lett till att man blivit ett offer för en cynisk
            exploatering av människors behov av tak över huvudet. I många
            trappuppgångar är raden av namn över brevlådeinkasten ett tydligt
            tecken på att människor tvingas leva under ovärdiga förhållanden.
            Hemmet är ingen lugn vrå. I morgon kanske du måste flytta. Igen.
            Till en ny madrass i en redan trångbodd lägenhet. Att vara barn
            och växa upp under dessa förhållanden ger inte den grundtrygghet
            du behöver. Dina möjligheter begränsas.
          </p>
          <p xml:id="i-VjPNEHs2Vc43SeJfUUvors">
            Ovanpå det mänskliga lidande som systemet med EBO i praktiken
            fört med sig ser vi nu också hur en allt tydligare parallell bostadsmarknad
            skapas i vissa städer genom att handeln med svarta hyreskontrakt
            och systemet med att hysa inneboende blir allt vanligare. Det
            finns idag individer som helt försörjer sig på att förmedla svarta
            hyreskontrakt och platser för att bli inneboende. Inte sällan
            till rena ockerhyror. Hyresvärdarna, som ser slitaget på fastigheterna
            öka, sopmängden vida överstiga normalnivåer, vatten- och elförbrukningen
            öka och otryggheten sprida sig i bostadsområdena, har mycket små
            möjligheter att stävja företeelsen eftersom lagstiftningen som
            reglerar relationerna mellan hyresvärd och hyresgäst inte ger
            tillräckligt stöd för detta.
          </p>
          <p xml:id="i-X5Z45TxtPKYa2MZDVswqbE">
            Södertälje kommun, som tidigt sett avigsidorna av systemet med
            EBO, presenterade 2014 ett förslag till en ny form för mottagande
            av nyanlända, värdigt eget boende (VEBO). I korthet innebär förslaget
            att den asylsökandes rätt att välja sin bosättningsform kvarstår
            men att en kontroll görs av socialtjänsten för att säkerställa
            att förhållandena i det angivna boendet är värdigt. Om kontrollen
            ger vid handen att det egna boendet inte kan anses som värdigt
            ska den asylsökande erbjudas ett annat boende genom Migrationsverkets
            försorg. Beslutet om ett icke-värdigt eget boende ska kunna överklagas
            till förvaltningsrätten. Sveriges Kommuner och Landsting (SKL)
            har också förordat att ett eget boende måste godkännas av Migrationsverket
            i samråd med kommunen.
          </p>
          <p xml:id="i-HGs1KuEVj7gNo4hZchYHut">
            Lagstiftningen som innebär att alla kommuner i Sverige nu har
            skyldighet att ta ansvar för flyktingmottagandet var efterlängtat
            men för att segregationen inte skall tillåtas cementeras i vissa
            områden måste också EBO avskaffas. Det är naturligt att många
            nyanlända söker sig till nära och bekanta men samtidigt leder
            detta till stora sociala påfrestningar. De hamnar nästan uteslutande
            i områden med hög arbetslöshet, hög andel som uppbär försörjningsstöd
            och där normen inte längre är arbete utan arbetslöshet och social
            utsatthet. Dessutom riskerar de nu allt oftare att bli offer i
            en cynisk handel med svarta hyreskontrakt och sängplatser för
            inneboende. Sammantaget innebär detta att förutsättningarna blir
            raka motsatsen till vad som krävs för att de nyanlända ska ges
            de bästa förutsättningarna att skapa sig en egen ny framtid.
          </p>
        </div>
        <div type="motSignatures">
          <list>
            <item xml:id="i-7oTw2i5rbpdP8ZLVo9CSQC">
              Ingela Nylund Watz (S)
            </item>
            <item xml:id="i-VM9BDJm2F9E8YJCDreBC3p">
              Serkan Köse (S)
            </item>
          </list>
        </div>
      </div>
    </body>
  </text>
</TEI>
