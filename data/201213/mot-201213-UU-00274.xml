<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00274">
  <teiHeader>
    <fileDesc>
      <titleStmt>
        <title>Uppmärksamma situationen i DR Kongo och lagstifta om konfliktmineraler</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Uppmärksamma situationen i DR Kongo och lagstifta om konfliktmineraler</title>
          <idno type="rdwebb">H002U274</idno>
          <rs type="number">U274</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U274/text</ref>
          <ref type="dokument_url_html">http://data.riksdagen.se/dokument/H002U274</ref>
          <ref type="dokumentstatus_url_xml">http://data.riksdagen.se/dokumentstatus/H002U274</ref>
          <ref type="doc">http://data.riksdagen.se/fil/53D6FC98-FF24-446F-8CBE-CC0FF274A179</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Q6T8pKy9pERdSQEuTcARyR</idno>
            <name>Lotta Hedström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UGXHbcSckTb6bQSt548pfx" type="signed"/>
        <correspContext corresp="i-UGXHbcSckTb6bQSt548pfx">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-Q6T8pKy9pERdSQEuTcARyR"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-7rwrt5ZPfucbe5D9DPuGHn" type="numbering">
          <date when="2012-10-05"/>
        </correspAction>
        <correspAction xml:id="i-Hs1CdYdPDs1wusPZ4f4Pnq" type="submission">
          <date when="2012-10-04"/>
        </correspAction>
        <correspAction xml:id="i-LhYLurezNmCdBsUk7QAf2D" type="transfer">
          <date when="2012-10-03"/>
        </correspAction>
        <correspAction xml:id="i-X14J394RMvg4ePpQsoMKeN" type="assigned"/>
        <correspContext corresp="i-X14J394RMvg4ePpQsoMKeN">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2HGqmSQCzmgRkZxT5N1xad" type="motHeader"/>
      <div xml:id="i-LCKH5sZz4AxkpphxLuDEs" type="motBody">
        <div xml:id="i-FwNAowWfioN8AZonfV4GQd" type="motProposal" subtype="förslag">
          <head xml:id="i-MyDssU4hAPDuCoSbvm6Wp7">
            Förslag till riksdagsbeslut
          </head>
          <list xml:id="i-W4Mc1TWmGqkL2Ca7Vho2pJ" style="ol">
            <item xml:id="i-SPrCyQxzMVRsb35DAFcJGq">
              Riksdagen tillkännager för regeringen som sin mening vad som
              anförs i motionen om att i FN driva inrättandet av en domstol
              för att pröva de krigsförbrytelser som skett vid Kongokrigen,
              liknande den i Arusha i Tanzania för folkmordet i Rwanda.
            </item>
            <item xml:id="i-4rqvbtVVyP6rDFdv4puwdR">
              Riksdagen tillkännager för regeringen som sin mening vad som
              anförs i motionen om att Sverige mer aktivt bör driva på i EU
              och FN så att åtgärder kan komma till stånd som får stopp på våldet
              i Demokratiska republiken Kongo.
            </item>
            <item xml:id="i-Bn2XrZz3Joy9SJL1k4y4Z8">
              Riksdagen tillkännager för regeringen som sin mening vad som
              anförs i motionen om att Sverige bör driva på för en EU-lagstiftning
              och för att säkra ett globalt regelverk för s.k. konfliktmineraler.
            </item>
          </list>
        </div>
        <div xml:id="i-LQueCi4rbTDR7j9h7tsM2G" type="motContent">
          <head xml:id="i-FQ3SBS1EcdmSCUiepaZnYe" type="h1">
            Inledning
          </head>
          <p xml:id="i-9cFpC6vDzjZk2mJXKS6eHJ">
            Demokratiska republiken Kongo, också kallad DR Kongo Kinshasa,
            är ett av Afrikas största länder med omkring 70 miljoner invånare.
            Ett land som är så stort att om man skulle kunna lägga det på
            Europas karta täcker det från London till Warszawa och från Rom
            till Stockholm. Ett land som till ytan är lika stort som Portugal,
            Spanien, Nederländerna, Tyskland, Danmark, Österrike och Polen
            tillsammans.
          </p>
          <p xml:id="i-CwdGYqpiWPGHtgArQkxo4y">
            Landet är känt för rika naturresurser bland annat diamanter,
            guld, koppar, kobolt, mangan, uran och mineraler som används i
            mobiltelefoner. Trots det är det kongolesiska folket bland de
            fattigaste på jorden.
          </p>
          <p xml:id="i-S3gzMsm9kuuVFdGzjb5ywe">
            Även om Sverige har poliser och militära observatörer på plats
            i FN-insatsen i DR Kongo (Monuc), som pågått i över tio år, är
            det sällan det rapporteras om utvecklingen i landet.
          </p>
          <p xml:id="i-YNX5PXDgn56cQaWYhPzQA3">
            FN-insatsen är FN:s näst största, och den har nyligen getts förlängt
            mandat, men trots FN:s närvaro har våldet trappats upp och ytterligare
            hundratusentalsmänniskor har drivits på flykt från sina hem. Totalt
            finns över 2,2 miljoner internflyktingar i landet.
          </p>
          <head xml:id="i-8EMSw5znsXi61i5VGjuK3r" type="h1">
            Historia
          </head>
          <p xml:id="i-U7t95A2GuU1ME6crYvKn2K">
            DR Kongo är ett land som påverkats starkt av kolonialtiden och
            dess konsekvenser. Vid Kongokonferensen i Berlin 18841885 delade
            Europas kolonialmakter upp Afrika mellan sig. Vart och ett av
            de 14 länder som undertecknade avtalet erkändes rätten till de
            afrikanska kolonier man kunde erövra. Avtalet innebar slutet på
            självständigheten för de flesta folk i Afrika och 18901900 koloniserades
            kontinenten i rask takt. Indelningen företogs helt utan hänsyn
            till geografiska och etniska förhållanden. Detta skapade grogrund
            för många framtida afrikanska konflikter och krig.
          </p>
          <p xml:id="i-KwyRpaxna8DU8gmyoPtcqt">
            Kung Leopold II av Belgien fick Kongo som sitt personliga territorium
            1889. Det var ett mardrömslikt styre med fruktansvärda övergrepp,
            som till exempel stympning, och ständiga kränkningar mot mänskliga
            rättigheter; det övergick efter utländska påtryckningar till belgiska
            staten 1908. Belgiens styre, 19091960, präglades av kolonisation,
            exploatering och åsidosättande av mänskliga rättigheter och värdighet.
          </p>
          <p xml:id="i-RZdByVM77jwipTxPMi4Q78">
            År 1960 blev republiken självständig, men ganska snart dödades
            den första valda premiärministern Lumumba och Joseph Mobutu tog
            makten. Vissa anser att mordet var understött av väst. Mordet
            tillät överste Mobutu att undertrycka de demokratiskt valda institutionerna
            med Joseph Kasavubu som president. Kongo blev då en diktatur som
            skulle vara i 32 år. År 1971 ändrades namnet till Zaire. En stat
            med enpartisystem där all makt låg hos Mobutu. Till vardagen hörde
            kränkningar, korruption och icke fungerande rättssystem.
          </p>
          <p xml:id="i-6DRffHHE2EsS4r8NcUMokU">
            År 1997 tvingades Mobutu avgå och Laurent Désiré Kabila proklamerade
            sig själv till president efter det som kallas första Kongokriget.
          </p>
          <head xml:id="i-5EVpc3aqwtpCcBJtM4eXkS" type="h2">
            Första Kongokriget 19961997
          </head>
          <p xml:id="i-HZnB8q1EgCW83FkSSCMkWV">
            Vänsterrebellen Laurent Désiré Kabila som stött premiärminister
            Lumumba på 1960-talet dök upp ur exil och deltog i bildandet av
            motståndsalliansen AFDL som med stöd av Uganda och Rwanda snart
            började erövra städer längs landets gränser och upplöste flyktingläger
            som upplåtit en fristad åt RDR-gerillan. RDR (Demokratisk samling
            för Rwanda, le Rassemblement Démocratique pour le) var en hutugerilla
            1 i dåvarande östra Zaire, bestående av före detta rwandesiska
            regeringssoldater och medlemmar av Interahamwe-milisen som efter
            sin delaktighet i folkmordet i Rwanda tvingats fly detta land.
          </p>
          <p xml:id="i-V54HwXRYuYcvW4V8E4BMTH">
            Från flyktingläger i Zaire organiserades under 1995 och 1996
            angrepp mot den nya tutsiledda 2 RPA-regeringen i Rwanda. RPA
            svarade med att invadera östra Zaire i oktober 1996 och krossa
            RDR. RPA kom härmed i konflikt med Mobutus trupper vilket markerade
            starten på första Kongokriget.
          </p>
          <p xml:id="i-FrSJ7g5syxuXXGPCFD2NEn">
            Våldsamma strider ledde till att de zairiska regeringstrupperna
            och RDR-styrkorna besegrades och drevs ut ur norra och södra Kivuprovinserna.
            Omkring 800 000 flyktingar återvände till Rwanda medan hundratusentals
            andra hutuer flydde västerut in i Zaires djungler där många föll
            offer för svält, väder och vind eller väpnade angrepp.
          </p>
          <p xml:id="i-YJVSx6jEa5BovgjgYykGoN">
            Under återstoden av första Kongokriget avancerade AFDL och dess
            allierade vidare mot Kinshasa utan att möta något större motstånd.
            Den 16 maj 1997, 17 månader efter krigets början, lämnade Mobutu
            landet och dagen efter marscherade AFDL in i Kinshasa. Kabila
            utropar sig till president och byter namn på landet från Zaire
            till Demokratiska Republiken Kongo (DRC). Många hyllar honom som
            en hjälte och ser honom som personen som skall få DR Kongo på
            fötter.
          </p>
          <p xml:id="i-PSTxb5bfqUyqMmNYs6idbU">
            Så snart detta uppnåtts föll dock alliansen sönder. Kabila och
            hans ugandiska och rwandiska stödtrupper började strida sinsemellan
            vilket ledde till andra Kongokrigets utbrott augusti 1998.
          </p>
          <head xml:id="i-PPYAJQBGpVu95KHyrVymg9" type="h2">
            Andra Kongokriget 19982003
          </head>
          <p xml:id="i-VrJKEH3gbfTKVuR76k8Tx5">
            Andra Kongokriget var en av de blodigaste konflikterna i världen
            sedan andra världskriget. Det utspelade sig främst i Kongo-Kinshasa.
            I konflikten deltog nio afrikanska stater och omkring 20 olika
            väpnade grupper. I kriget som också kommit att kallas Afrikas
            världskrig togs över 4 miljoner människors liv.
          </p>
          <p xml:id="i-AVhJNEncGmjDcuutB5HGEj">
            Sexualiserat våld användes systematiskt under kriget. Ett vapen
            som skadat och traumatiserat hundratusentals kvinnor och flickor.
            Och som Margot Wallström, FN:s särskilda rapportör, uttryckt det:
            De väpnade grupperna förstör hela familjer genom att tvinga pojkar
            att våldta sina egna mödrar och fäder att bevittna hur deras egna
            döttrar utsätts för samma övergrepp. Många kvinnor mister dessutom
            sin sociala trygghet när de efter att ha våldtagits stöts bort
            från sina egna familjer och samhällen. 3
          </p>
          <p xml:id="i-EBetNnJEuoSGKVZ8z7k69L">
            President Laurent Désiré Kabila mördades 2001 under oklara omständigheter.
          </p>
          <p xml:id="i-MeMwFggeAJ7swSHWjqprVi">
            Rapporter från flera kongolesiska organisationer t.ex. La Voix
            des Sans Voix ( En röst för dem utan röst ) avslöjar allvariga
            brott mellan 1993 och 2003 4 . Dessa brott borde prövas utifrån
            internationella överenskommelser om krigsförbrytelser och folkmord.
          </p>
          <p xml:id="i-MQ894XhieeCNgdtZiNNeVj">
            Utrikespolitiska institutet skriver i sin landinformation: Liksom
            all annan offentlig verksamhet i Kongo-Kinshasa är rättsväsendet
            genomkorrumperat, bland annat beroende på juristernas låga löner
            och dåliga arbetsförhållanden. Domstolsväsendets sammanbrott har
            medfört total rättslöshet för den enskilde medborgaren. På senare
            år har rättsfallen oftast hanterats av militärdomstolar, vars
            regler är vaga och vars utslag inte kan överklagas. De åtalade
            får sällan tillgång till en advokat. Det kongolesiska rättsväsendet
            har sällan tagit itu med krigsårens många övergrepp på befolkningen.
            Bland de få undantagen var när 13 soldater i februari 2007 dömdes
            till livstids fängelse för mord på omkring 30 civila i Ituriprovinsen
            i nordost. Vid inhemska domstolar har ett antal kongolesiska armésoldater
            och medlemmar av Mai-Mai 5 dömts till långa fängelsestraff för
            bland annat våldtäkter. De högsta ansvariga befälen har dock i
            de flesta fall sluppit undan.
          </p>
          <p xml:id="i-TFHnJB6VbxXz4gujc7etvv">
            FN-ledda domstolar har visat sig vara ett effektivt instrument
            i jakten på krigsförbrytare. Internationella brottmålsdomstolen
            (ICC) efterlyser sedan 2006 rebelledaren Ntaganda. Sverige och
            EU bör föreslå att FN:s säkerhetsråd kräver att den kongolesiska
            regeringen arresterar Ntaganda och överlämnar honom till domstol.
            Om DR Kongos regering vägrar bör säkerhetsrådet ge Monuc uppdraget
            att gripa Ntaganda.
          </p>
          <p xml:id="i-Gb31AA7G11FXgsEjBn21wh">
            En som blivit dömd är förre krigsherren Thomas Lubanga som fälldes
            av ICC (Internationella brottsmålsdomstolen). Men han blev enbart
            dömd för att ha rekryterat och använt barnsoldater. Det har framkommit
            tydlig kritik att domen inte inkluderade sexuellt våld med tanke
            på resolution 1325 som antogs av FN:s säkerhetsråd den 31 oktober
            2000 om kvinnor, fred och säkerhet.
          </p>
          <p xml:id="i-NvFqZVmVaCkgvP9NbL4Mm2">
            Även resolution 1820 om sexuellt våld mot civila och våldtäkt
            som krigsbrott och som antogs 2008 borde ha prövats.
          </p>
          <p xml:id="i-F7QqRuAanxvGxouopvNeMY">
            Det är viktigt att de olika krigstribunalerna bedömer massvåldtäkter
            och systematiska våldtäkter som krigsförbrytelser likaväl som
            att de internationella styrkorna söker efter, arresterar och överlämnar
            de efterlysta krigsförbrytarna. Genusperspektivet ska inte behandlas
            som en separat fråga utan finnas med i det dagliga arbetet.
          </p>
          <p xml:id="i-W7pcr4KYpUGD4JsVonCkEP">
            För att fler ska gripas och ställas inför rätta finns det skäl
            att driva att FN ska inrätta en särskild domstol som även har
            kunskap i genusfrågor för att pröva de krigsförbrytelser som skett
            vid Kongokrigen liknande den i Arusha i Tanzania för folkmordet
            i Rwanda; detta vill vi ge regeringen tillkänna.
          </p>
          <head xml:id="i-BQQVt5RUzmKdJvtdY2eT4L" type="h1">
            Våldsamma övergrepp fortgår
          </head>
          <p xml:id="i-3a8HW5vPaq6EMvTGYGiBP8">
            I de östra delarna av Kongo fortsätter massakrer och väpnade
            grupper sätter skräck bland civilbefolkningen. Men det är tyst
            från omvärlden och det är tyst i Sverige. Är det så att ju längre
            en väpnad konflikt pågår och ju längre bort den utspelar sig,
            desto större är risken att omvärlden tappar intresset?
          </p>
          <p xml:id="i-PEojU819xeEj9K1qpo77KU">
            I juni 2010 mördas människorättsaktivisten Floribert Chebeya
            i Kinshasa. Han hittas död i sin bil efter att ha kallats till
            ett möte hos polisen. FN:s människorättskommissionär Navi Pillay
            rapporterar om hur civila dödas, våldtas och hur byar bränns.
            Människor dödas med macheter, yxor, hammare och spjut. FN-personal
            har attackerats. Margot Wallström har som FN:s särskilda representant
            i frågor som rör sexuellt våld i konflikt varnat för att situationen
            i östra Kongo kan utvecklas till ett folkmord.
          </p>
          <p xml:id="i-5mB76b4KDqAcvGJJcbp8Lb">
            Sverige borde kräva ett större engagemang både från EU och FN
            för att få stopp på våldet och brotten mot de mänskliga rättigheterna
            och inte minst kräva att alla länder slutar exportera vapen dit.
          </p>
          <p xml:id="i-X9izFjeuquH1UhnH1VAqrL">
            Utrikesminister Carl Bildt svarade i en skriftlig fråga 1 mars
            2012:
          </p>
          <p xml:id="i-TgTTSvkNrtDrnj9oAp3MnW">
            Alla våldshandlingar måste förhindras, samtidigt som den legitima
            rätten att yttra sig fritt skyddas. Den politiska dialogen är
            en förutsättning för att uppnå detta mål. EU har också krävt klarhet
            beträffande de kränkningar av de mänskliga rättigheterna som inrapporterats
            under valprocessen och att eventuella skyldiga dras inför rätta.
          </p>
          <p xml:id="i-38ac5nVgLdAT5rbZm2UDFu">
            Men i praktiken fortgår våldet och övergreppen. Dagens våldsamheter
            har en direkt koppling till vad landet utsatts för genom historien
            före självständigheten och de två inbördeskrigen. Det har uppenbarligen
            varit svårt att frigöra sig mentalt från den våldskultur som inlemmades
            på 1800-talet.
          </p>
          <p xml:id="i-QDwFYJPsjfpCeRN6TktVbN">
            Den sittande presidenten Joseph Kabila segrade i senaste valet
            2011, men valresultatet har ifrågasatts både av oppositionen och
            flera grupper som skickat observatörer. De hävdade att en rad
            oegentligheter förekommit. Högsta domstolen slog dock fast i mitten
            av december 2011 att Kabila hade vunnit presidentvalet. Valet
            föregicks också av författningsändringar som ansågs gynna sittande
            president. Lokala val skulle ha hållits i början av 2008 men har
            ständigt skjutits upp. Det senaste budet är att de ska genomföras
            2013, vilket i så fall skulle bli första gången kongoleserna själva
            får utse sina lokala ledare. 6
          </p>
          <p xml:id="i-XzFwpvq6J3c9oNSMTTXV36">
            Trots övergreppen i östra Kongo, som under 2012 har trappats
            upp, är det märkbart tyst från svenska regeringen om situationen
            för alla de människor som drabbas, inte minst de många kvinnor
            som systematiskt våldtas.
          </p>
          <p xml:id="i-8dZxcVRMGtDvEDAeCrEoSV">
            Men Sverige har en lång tradition av engagemang för Kongo. Det
            är bra att Sverige hittills (september 2012) bidragit med 310
            miljoner kronor 7 i humanitärt bistånd till DR Kongo, genom FN-organisationer
            och svenska och utländska humanitära frivilligorganisationer.
            Ett stöd som inkluderar insatser för primärhälsovård, utbildning,
            vatten och sanitet samt program för att minimera riskerna för
            könsrelaterat våld.
          </p>
          <p xml:id="i-Qmw1T8XsAT251wACB9GRpU">
            Men även om vi bistår med humanitära insatser måste andra åtgärder
            till för att få stopp på våldet. Civilbefolkningen flyr i fruktan
            för sina liv. Rebeller i östra Kongo som till exempel M23 skövlar
            och bränner. Där de drar fram väntar plundring, våldtäkter och
            död. Den akuta situationen i landet med pågående konflikter, naturkatastrofer
            och den mycket svaga statsapparaten gör människors sårbarhet stor.
          </p>
          <p xml:id="i-QCHJHd1WWPHp4kDn1mY7Hw">
            Konflikten i DR Kongo uppfyller alla kriterier för kraftfullt
            internationellt ingripande: den har pågått under lång tid, den
            har skördat miljontals dödsoffer och den påverkar en hel region.
            Kvinnor utsätts för systematiskt sexuellt våld. Rapport på rapport
            har beskrivit övergrepp och få har ställts inför rätta. Under
            2012 har dessutom våldet trappats upp.
          </p>
          <p xml:id="i-J5z1ZNdh9xcsAuACPWtD4t">
            Det är på tiden att Sverige, EU och FN tar ett samlat grepp på
            situationen i Demokratiska republiken Kongo.
          </p>
          <head xml:id="i-UhmTP3b5o9c2dxEmn3hAtG" type="h1">
            Stoppa krigsherrarna med lag mot konfliktmineraler
          </head>
          <p xml:id="i-7LBV1Ux7LAATdZk61woo3E">
            Den oreglerade utvinningen av landets mineraler, bland annat
            guld, tenn, tantalum, volfram och coltan hjälper till att finansiera
            väpnade rebellgruppers aktiviteter. Det har riktats kritik mot
            Kongos regering för att den sålt gruvkontrakt alldeles för billigt.
            Det talas om att regeringen därmed förlorar över 5 miljarder dollar
            i möjliga inkomster. Bland annat är det Världsbanken och Internationella
            valutafonden (IMF) som ifrågasätter flera uppgörelser som det
            statliga Gécamines slutit.
          </p>
          <p xml:id="i-Knt34fmMUUgiKrwq2CgTiU">
            De så kallade konfliktmineralerna har blivit Kongos största tillgång
            och är de samtidigt dess förbannelse.
          </p>
          <p xml:id="i-9GLx58tzpmDsAD44Qy8H85">
            Vi håller med bl.a. Lena Ag, Kvinna, till Kvinna som har beskrivit
            det så här:
          </p>
          <p xml:id="i-AfSdsm25fDmSqVkWJ51Gw1">
            Dessa naturtillgångar finansierar och vidmakthåller konflikten
            i östra Kongo, möjliggör det som bäst beskrivs som slavarbete,
            inklusive sexslaveri, och ger ytterst lite tillbaka till lokalbefolkningen.
            FN:s säkerhetsråd har förstås diskuterat situationen i östra Kongo
            vid upprepade tillfällen. Rwandas regering har kritiserats också
            av USA för sin roll som understödjare av M23 8 . Den nya kongolesiska
            regeringen har än så länge inte lyckats mobilisera vare sig en
            intern kraftsamling eller ett internationellt stöd för att effektivt
            hindra våldshandlingarna. Vi är oroliga för en reaktion som banar
            väg för ondskans banalisering. En sorts uppgivenhet eller hopplöshet.
            Lakoniska rapporter om det som i själva verket är outsägligt lidande
            för helt oskyldiga och oskyddade människor. En omvärld som inte
            längre orkar bry sig om antalet offer i östra Kongo. Men det finns
            konkreta politiska åtgärder som skulle hjälpa till att få ett
            slut på våldet. 9
          </p>
          <p xml:id="i-F3QBQRFbbbi6cK8mh96yxM">
            Ett sådant politiskt förslag är lagstiftning. Sverige bör driva
            på för att säkra ett globalt regelverk för dessa så kallade konfliktmineraler.
            USA har redan tagit initiativet. Det är hög tid att Sverige ser
            till att EU-länderna får en liknande lag.
          </p>
          <p xml:id="i-JgN1yUgX1TeZrM1HTM5Kiw">
            År 2010 antog USA den så kallade Dodd Frank-lagen, som bland
            annat syftar till att hindra amerikanska företag från att använda
            konfliktmineraler från Demokratiska republiken Kongo i sin tillverkning.
            Den amerikanska lagen har haft en dämpande effekt på konflikten
            i DR Kongo. Det visar en rapport i augusti 2012 från människorättsorganisationen
            Enough 10 . I kombination med nya regler för gruvindustrin har
            lagen bidragit till att minska väpnade gruppers vinst från handeln
            med 65 procent 11 .
          </p>
          <p xml:id="i-4RiuHihZwWUzQEXFy69VQY">
            EU-lagstiftning om konfliktmineraler skulle bidra till att angripa
            den krigsekonomi som i dag ger bränsle till konflikten. Då kan
            man kartlägga dessa råvarors väg, ålägga importörer och producenter
            att spåra och redovisa var mineralerna kommer ifrån och bygga
            ett globalt certifieringssystem.
          </p>
          <p xml:id="i-8LCmivfDFXSmFCRPvvSipb">
            Visst kan det finnas svårigheter med genomförandet och med att
            förutse hur det påverkar lokala förhållanden. Oro har påtalats
            att en striktare lagstiftning i praktiken kan leda till bojkott
            av mineraler från östra Kongo, vilket skulle drabba redan hårt
            utsatta gruvarbetare. Men syftet med lagstiftningen är att bromsa
            inkomsterna till krigsherrarna som lever på konflikten och som
            är ansvariga för de vidriga människorättsbrotten. Ovan nämnda
            rapport visar på att den amerikanska lagen haft effekt vilket
            även en lagstiftning inom EU skulle kunna ha.
          </p>
          <p xml:id="i-JifaJefWqT3apNam33DPjh">
            Lagen skulle bidra till att synliggöra för både uppköpare och
            konsumenter vad som är konfliktmineraler och vad som inte är det,
            och skapa drivkrafter för industrin att utveckla en sundare och
            mer hållbar handel som också kan minska fattigdomen i DR Kongo.
            Den politiska signalen har redan haft effekt och kan bara bli
            starkare om Europa samarbetar med USA kring frågan om konfliktmineraler.
            Med sitt långa engagemang i Kongo kan Sverige driva på inom EU-samarbetet.
            Det finns frivilliga initiativ från elektronikbranschen och som
            konsumenter kan vi trycka på, till exempel genom att kräva att
            de företag som använder dessa råvaror i sina produkter redovisar
            var de kommer ifrån, men det krävs också politiska åtgärder.
          </p>
          <p xml:id="i-CTAeCMKwCzVBqizWHdczTB">
            Sverige bör driva på för en EU-lagstiftning och att säkra ett
            globalt regelverk för så kallade konfliktmineraler. Detta vill
            vi ge regeringen tillkänna.
          </p>
          <head xml:id="i-zjticKzePkKfVjuyH28Ji" type="h1">
            Ge stöd till demokratisk utveckling i Kongo
          </head>
          <p xml:id="i-RtqLkQFBuNbT8YpThof3XH">
            Även om oroligheter i norra Afrika och Mellanöstern kräver världssamfundets
            uppmärksamhet måste världen kunna hantera flera hot mot mänsklig
            säkerhet samtidigt. Även om konflikten i DR Kongo har pågått länge
            ska vi inte ge upp hoppet. Snarare ska vi se till att ge de demokratiska
            aktörerna i landet resurser att lyckas med sina uppdrag. Demokratiska
            republiken Kongo behöver omvärldens stöd såväl till akuta fredsinsatser
            som till långsiktigt statsbyggande, utveckling och infrastruktur.
            Många års brutala övergrepp och kränkningar av mänskliga rättigheter
            måste få ett slut.
          </p>
        </div>
        <div xml:id="i-47JRSbQ1H1eTsK4jYNWGQg" type="signatureBlock">
          <list xml:id="i-uDFwCps7ssKKoEofupy2p">
            <item xml:id="i-8aFfui2yjN4gVAQxiRYTE7" who="i-7YbH6oTUwG4Qn94QEVE6as" type="signature">
              Gunvor G Ericson (MP)
            </item>
            <item xml:id="i-Gdeb2sztGp4TZEjehw2cdo" who="i-Q6T8pKy9pERdSQEuTcARyR" type="signature">
              Lotta Hedström (MP)
            </item>
            <item xml:id="i-QWEmp1SwbDXnr48ekDV4z1" who="i-34FRvyXQKUigF3Qr9AwKJe" type="signature">
              Bodil Ceballos (MP)
            </item>
            <item xml:id="i-LTdCbtQFCRfvHM4TtuJCND" who="i-FfCiJc8kVZcwio9wsCvVkH" type="signature">
              Mehmet Kaplan (MP)
            </item>
            <item xml:id="i-QJDMZ1D4EVXyGiTso8sTG7" who="i-FeVXF7pVocmUfQoPXGuJKR" type="signature">
              Valter Mutt (MP)
            </item>
            <item xml:id="i-VeJtdFRewwdbf1KNMiisre" who="i-2EZPhWWR7yHztg3zN2aNvh" type="signature">
              Peter Rådberg (MP)
            </item>
          </list>
        </div>
      </div>
    </body>
  </text>
</TEI>
