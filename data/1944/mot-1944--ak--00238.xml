<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__238/mot_1944__ak__238-001.pdf"/>
      <div type="motHeader" xml:id="i-K5qMkV2r2QoTkB7X768xsy">
        <div type="motTitle" xml:id="i-NNXuwvvrYssE5ziGGT6A3C"/>
        <div type="motSubmissionInfo" xml:id="i-2jpMajGqRPp67ANdDTxaZi"/>
      </div>
      <div type="motBody" xml:id="i-5ohb9t9UhXJA9wYjNNwGkQ">
        <div xml:id="i-VmvkEp3rjDJZYg42zdxBDF">
          <p xml:id="i-nhSzELJgnLFSCuE631RPZ">
            Motioner i Andra kammaren, nr 238. 1
          </p>
          <p xml:id="i-GJ2aFzqjA3PaRktcGAKZq7">
            Nr 238.
          </p>
          <p xml:id="i-3pivdgAqSb2JjRX9D1BhHv">
            Av herrar Edberg och Andersson i Göteborg, angående skapande
            av en gemensam nordisk arbetsmarknad.
          </p>
          <p xml:id="i-9xtLLazXtfxs5bCMFB9tUx">
            Under ofärdsårens tryck har den nordiska samhörighetsviljan stärkts
            och fördjupats. Över gränserna har en livlig debatt i tal och
            skrift förts om det framtida samarbetets gestaltning. Meningarna
            ha varit delade om hur långt samgåendet mellan de nordiska länderna
            bör sträcka sig. Alla ha dock — oberoende av de skilda öden som
            nu övergå de nordiska folken — varit ense därom, att en grundval
            måste skapas för ett väsentligt intimare samarbete än under förkrigsåren.
            Många olika vägar föra till målet. Som en av de mera betydelsefulla
            prak- tiska åtgärderna anmäler sig skapandet av en ökad nordisk
            arbetsgemenskap. Frågan är icke ny. Den har tidigare många gånger
            diskuterats, och vissa begränsade åtgärder ha också vidtagits.
            I stort sett måste dock konstateras, att nationsgränserna utgjort
            demarkationslinjer även på arbetslivets område. Nord- hon har
            betraktats som en utlänning så snart han överskridit gränsen mellan
            sitt eget land och det nordiska grannlandet. På detta område torde
            emellertid en verklig omvälvning ha inträffat i betraktelsesätten
            under krigsåren. De många tiotusenden norska och danska flyktingar,
            som drivits att lämna sina länder och i stor utsträckning kommit
            att göra en verklig arbetsinsats i vårt land, ha tvivelsutan verkat
            i utjämnande riktning. På svenskt håll är man säkerligen också
            fullt beredd att göra en arbetsinsats vid återuppbyggandet i de
            krigshärjade broderländerna, därest detta skulle tarvas. I detta
            samman- hang kan måhända det överraskande positiva resultatet
            av en Gallupundersök- ning om villigheten att göra en arbetsmånad
            i något nordiskt land efter kriget åberopas. Även med reservation
            för den begränsade räckvidden av dessa fak- torer har man anledning
            förutsätta, att efter kriget gynnsammare förutsätt- ningar än
            tidigare komma att finnas för att förverkliga den tanke, som en
            gång formulerades i orden ”en fri arbetsmarknad för fria nordiska
            folk”. Värdet av en den öppna dörrens politik på arbetslivets
            område ligger själv- fallet inte endast däri, att den skulle bidra
            till att inom vida lager förankra den nordiska samkänslan. Snarare
            kan sägas, att en ökad samhörighet skulle bli en direkt vinst
            av de praktiska fördelar den öppna arbetsmarknaden kan tänkas
            komma att medföra. Först och främst skulle de ökade rörelsemöjligheterna
            på arbetsmarknaden medverka till att vidga horisonterna och till
            fördjupade erfarenheter såväl mänskligt som fackligt. Detta skulle
            äga en utomordentlig betydelse inte minst
          </p>
          <p xml:id="i-QA7iaFWJuN4VFC3ij2xF8M">
            Bihang till riksdagens protokoll 1944. 4 saml. Nr 238—242. 1
          </p>
          <pb facs="riksdagen-motions-pdf/data/1944/mot_1944__ak__238/mot_1944__ak__238-002.pdf"/>
          <p xml:id="i-NHeM5YwZAw2vdxLBi4XDEW">
            2 Motioner i Andra kammaren, nr 258.
          </p>
          <p xml:id="i-L9dzV82KGP5toxrEpHyxhB">
            för ungdomen, som under de senare decennierna i stor utsträckning
            saknat de möjligheter som exempelvis forna tiders gesällvandringar
            bjödo. De rikare möjligheter att utveckla sig som en gemensam
            nordisk arbets- marknad skulle erbjuda den enskilde borde också
            komma näringslivet till godo därigenom att skilda anlag och fallenheter
            kunde utnyttjas inom ett större om- råde. All erfarenhet visar,
            att näringslivet främjas genom att de mänskliga cirkulationsbetingelserna
            ökas. Det behöver blott erinras om hur Amerikas för- enta stater
            tidigare kunnat profitera på den tidvis starka invandringen från
            den gamla världen. De nordiska länderna ha utvecklat en mängd
            högkvalificerade special- industrier, särskilt inom metallfacket,
            ofta med hela världen som avsättnings- område. Dessa industriers
            behov av specialutbildade ingenjörer och arbetare skulle lättare
            kunna tillgodoses inom en vidgad arbetsmarknadsram, samtidigt
            som det för den enskilde, som underkastade sig specialutbildning,
            skulle vara en stimulans att veta att den större sfären gav honom
            ökade framkomstmöjligheter. När ett land stängt dörrarna för vad
            det betraktat som främmande arbets- kraft har motiveringen ofta
            varit den, att man velat förhindra uppkomsten av arbetslöshet.
            Arbetstillfällena skulle reserveras för det egna landets arbetare.
            Den invändningen kan också väntas, att den gemensamma arbetsmarknaden
            skulle kunna öka arbetslöshetsrisken för något av de enskilda
            länderna. En sådan invändning kan inte utan vidare avvisas. Frågan
            förtjänar att ingående pene- treras. Mycket talar dock för, att
            en vidsträcktare arbetsmarknad skulle med- föra en mindre arbetslöshet.
            Redan 1909 påpekade sir William Beveridge i sitt stora verk om
            arbetslösheten som industriellt problem, hur i själva verket den
            isolerade arbetsmarknaden framkallar arbetslöshet. Hans iakttagelser
            ha sedermera slående verifierats på skilda områden och i olika
            sammanhang. Det riktiga i den Beveridgeska tesen kan också sägas
            bekräftad av de organ, som alla civiliserade stater infört för
            att underlätta arbetscirkulationen. Den offent- liga arbetsförmedlingens
            uppgift är ju sålunda att verka utjämnande och orga- nisera arbetsmarknaden
            icke blott på den enskilda platsen utan inom hela det större område,
            som ett land utgör. Dessa erfarenheter tala starkt till förmån
            för den vidgade arbetsmarknaden. Under tidigare kriser på arbetsmarknaden
            hette den stora reservoaren Nord- amerika. Sedan USA stoppade
            den fria invandringen genom införande av viss kvotering står denna
            reservoar icke längre till förfogande. Det kan heller inte vara
            särskilt gynnsamt för mindre bemedlade länder sådana som de nordiska
            att mista en mängd av sitt rörligare och bästa folkmaterial så
            som skedde under den stora emigrationens dagar. Man måste räkna
            med att Norden i framtiden kommer att vara hänvisad till sig själv.
            I den mån en reservoar kan behövas, måste den finnas att tillgå
            inom Norden. Invandringsspärren till Amerika motiverades bl. a.
            med farhågor för att en ohämmad invandring skulle medföra en sänkning
            av den ekonomiska stan-
          </p>
          <pb facs="riksdagen-motions-pdf/data/1944/mot_1944__ak__238/mot_1944__ak__238-003.pdf"/>
          <p xml:id="i-JQ2w4xJfujYH79ZfYzh2j6">
            Motioner i Andra kammaren, nr 238. 3
          </p>
          <p xml:id="i-FqPw42UHw9gAcSGMhMR5RW">
            darden och den kulturella nivån. Samma skäl kunna inte åberopas
            för att bibehålla demarkationslinjerna mellan de nordiska länderna.
            Vad kulturutveck- lingen i de nordiska länderna beträffar, har
            den varit så ensartad, att man med skäl kan tala om ett verkligt
            nordiskt kulturförbund. Gemenskapen i språk mellan de flesta av
            Nordens länder har givetvis härvidlag utgjort ett samman- hållande
            kitt. I fråga om den ekonomiska standarden må endast erinras om
            att löneutvecklingen i Danmark, Norge och Sverige förlöpt efter
            i stort sett parallella linjer. Lönenivån inom dessa tre länder
            visade före kriget endast obetydliga skillnader. Helt annorlunda
            har förhållandet varit beträffande Finland, varvid dock bör observeras
            att också levnadsomkostnaderna varit lägre i Finland än i de övriga
            nordiska länderna. Den stora olikheten i språkhänseende mellan
            finnarna och de skandinaviska folken torde också medföra, att
            några mera omfattande förflyttningar av arbetskraft mellan dessa
            språkgrupper icke komma att ske. Om förhållandena tillåtas utveckla
            sig någorlunda normalt kan man också vara förvissad om att styrkan
            hos de fackliga organisationerna i de skan- dinaviska länderna
            skall förhindra, att den större cirkulationen så verkar, att standarden
            i något land därav äventyras. Det skall måhända visa sig, att
            arbetsmarknadens slussar icke böra öppnas med ens utan att en
            successiv utveckling till en fullständigt öppen arbetsmarknad
            bör ske. Den frågan kan endast bedömas i samband med ett ingående
            studium över den större arbetsmarknadens problem. Vad som emellertid
            redan nu bör fastslås är, att någon massförflyttning, någon internordisk
            folkvandring, icke gärna kan tänkas bli resultatet av att de nuvarande
            spärrarna avlägsnas. Redan nationalekonomiens fader Adam Smith
            fann, att ”av alla slags bagage låter män- niskan sig svårast
            transporteras”. Några större förflyttningar inom det enskilda
            landet förekomma ju ej heller annat än under skeden av stora omvälvningar
            mom näringslivet -— det ligger nära till hands att erinra om folkströmmen
            mot norr kring senaste sekelskiftet, när de små bruken i Bergslagen
            utsattes för massdöd under det att träets begynnande storhetstid
            lockade folk till det norr- ländska kustbandet. Motionärerna äro
            icke blinda för de praktiska svårighetereav skilda slag, som kunna
            möta för ett förverkligande av detta projekt. Men det synes oss
            som om den gemensamma nordiska arbetsmatknaden skulle komma att
            medföra så många fördelar i olika avseenden, att den skulle rymma
            så många värden ur såväl materiell som andlig synpunkt och att
            den skulle verka så fruktbärande håde för närmgslivet och för
            den nordiska samkänslan, att frågan så snart som möjligt bör tas
            upp till allvarlig prövning i samråd med de andra nor- diska ländernas
            ansvariga myndigheter. En sådan samnordisk arbetsmarknad skulle
            på sitt sätt vara den logiska fortsättningen på det intima samarbete
            inte minst på det fackliga planet, som sedan länge ägt rum mellan
            de nordiska ländernas arbetarrörelser, samtidigt som den även
            skulle äga vidare perspektiv och syftning. En gemensam nordisk
            arbetsmarknad skulle på ett begränsat men
          </p>
          <pb facs="riksdagen-motions-pdf/data/1944/mot_1944__ak__238/mot_1944__ak__238-004.pdf"/>
          <p xml:id="i-KfzdEeHLoMugAZ7n7y9W73">
            4 Motioner i Andra kammaren, nr 238.
          </p>
          <p xml:id="i-YL9GX9qNagLPbFzRNfygBD">
            ytterst betydelsefullt område bidraga till att föra begreppet
            Norden ut från idéernas värld till verklighetens. Frågans intima
            samband med det allmänna efterkrigsarbetet torde inte tarva någon
            särskild argumentering. Vi hemställa därför,
          </p>
          <p xml:id="i-QxGb9Mahon4ZD95DFA8h3P">
            att riksdagen i skrivelse till Kungl. Maj:t måtte anhålla, att
            regeringen snarast möjligt tillsammans med de övriga nordiska
            ländernas regeringar tar upp till allvarlig prövning frågan om
            skapande av en gemensam nordisk arbetsmarknad.
          </p>
          <p xml:id="i-RB3aiLq28CsNWhgLTcgpKE">
            Stockholm den 21 januari 1944.
          </p>
          <p xml:id="i-YPrJhDCQrcHai4pQBFg3K9">
            RBolf Edberg. Sven Andersson, Göteborg.
          </p>
        </div>
      </div>
    </body>
  </text>
</TEI>
