<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1947--ak--00291">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__291/mot_1947__ak__291-001.pdf"/>
      <fw xml:id="i-ELGEudB7D48WycSeAr7tLB">
        Motioner i Andra kammaren, nr 291. 15
      </fw>
      <div xml:id="i-G3FPYiJrkT5qUZEFqd52eh" type="motHeader">
        <div xml:id="i-4V69j5qcnH83qRddKJcCZX" type="motTitle"/>
        <div xml:id="i-5aeuDXaGvGnYGsdBT64qBb" type="motSubmissionInfo"/>
      </div>
      <div xml:id="i-VQMJSioa1jHjbUjrta5cej" type="motBody">
        <div xml:id="i-3TwixaRnawVdXv313uKCyW">
          <p xml:id="i-HajxarUsJ4b44BtXqFhqJ8">
            Nr 291.
          </p>
          <p xml:id="i-GPYRxU199GcyoFgo3ZxRQT">
            Av herr Allard m. fl., om införande av friluftsdagar vid skolor
            för yrkesundervisning.
          </p>
          <p xml:id="i-DCCn72jZCQuhEBq9ghWcAx">
            Enligt reglementen för centrala verkstadsskolor, kommunala verkstads-
            skolor och vissa andra yrkesundervisningsanstalter med heldagsundervisning
            och en kurstid av minst fem månader äger skolledningen medgiva
            fyra (i vissa fall sex) hela dagars allmän ledighet. Ehuru avsikten
            knappast varit att så skulle ske, ha dessa dagar på vissa håll
            delvis använts till s. k. friluftsdagar av samma typ som i de
            högre läroanstalterna, alltså rationellt organiserade övningar
            under lärares ledning i bl. a. idrott av olika slag, särskilt
            orientering. Sagda ledighetsdagar äro emellertid närmast avsedda
            för andra ändamål, och den till buds stående tiden för ordnad
            friluftsverksamhet blir därför givetvis alltför knapp för att
            ett verkligt resultat skall kunna nås med den härunder bedrivna
            undervisningen. Vid de yrkesundervisningsanstalter, till vilka
            statsbidrag utgår med visst belopp per undervisningstimme, torde
            dessutom skolan ej kunna påräkna sådant bidrag till friluftsdagar.
            Synnerligen önskvärt vore att ett lämpligt antal dagar kunde få
            disponeras för friluftsverksamhet även vid yrkes- undervisningsanstalterna.
            En fast plan för undervisningen skulle då kunna uppgöras liksom
            vid de högre läroanstalterna och eleverna givas många goda impulser
            för ett ra- tionellt utnyttjande av de framtida semesterdagarna.
            Konsten att på ett värdigt sätt umgås med naturen — »naturvärn»
            — skulle hos dem kunna inplantas, och deras håg för ett stärkande
            och härdande friluftsliv skulle väckas och förkovras. De tekniska
            detaljerna i olika slags vinter- och sommar- idrott skulle kunna
            effektivt demonstreras, och särskilt för internatskolorna skulle
            fritidssysselsättningen få en värdefull hjälp. I den ålder, eleverna
            i dessa skolor befinna sig, är det också av stor vikt för deras
            kroppsliga utveckling att de beredas tillfälle till vistelse i
            det fria under lämplig väderlek. Huruvida friluftsdagarna skola
            bedrivas som halv- eller heldagar torde böra överlåtas åt vederbörande
            skolstyrelse att bestämma. Med gynnsam övningsterräng inom räckhåll
            torde i allmänhet halvdagar bäst gynna det avsedda ändamålet och
            ej trötta deltagarna för mycket. Organiserandet av friluftsverksamheten
            kommer givetvis att betyda ett väsentligt ökat arbete för gymnastikläraren
            och även för vissa andra lärare. I likhet med vad som är fallet
            vid de högre läroanstalterna bör därför särskild
          </p>
          <pb facs="riksdagen-motions-pdf/data/1947/mot_1947__ak__291/mot_1947__ak__291-002.pdf"/>
          <fw xml:id="i-KrxMeDMcAMUxTCgBHP6dcU">
            16 Motioner i Andra kammaren, nr 291.
          </fw>
          <p xml:id="i-FdySssWWNPDhmYJonBgKmd">
            ersättning till dessa lärare utgå. Dessutom krävas anslag till
            materiel för friluftsverksamhet (idrottsredskap, kompasser, kartor
            m. m.) På grund av vad sålunda anförts få vi hemställa,
          </p>
          <p xml:id="i-AwEBLScfqF1tzFqEYGCrXD">
            att riksdagen måtte besluta, att vid centrala verkstadsskolor,
            flygmekanikerskolan i Mölndal, skolor för viss arbetslös ung-
            dom samt kommunala och enskilda anstalter för yrkesunder- visning
            med heldagsundervisning i kurser av minst fem må- naders längd
            efter skolledningens bedömande lämpligt antal friluftsdagar må
            kunna anordnas utan att därigenom minskning sker i skolan eljest
            tilldelat statsbidrag, samt att särskilda medel ställas till dessa
            skolors förfogande för gäldande av med organiserandet och bedrivandet
            av frilufts- verksamheten förenade kostnader.
          </p>
          <p xml:id="i-UuW17hX98peCXDWqoT6ZCq" type="date">
            Stockholm den 23 januari 1947.
          </p>
          <div xml:id="i-RTV7BVwA8jYb6DJTXczCM9" type="signatureBlock">
            <p who="i-Kv4hUGrgspgE3ZEpZrgHtZ" type="signature">
              Henry Allard
            </p>
            <p who="unknown" type="signature">
              Erik Brandt
            </p>
            <p who="i-7k8zFFY69k9DVxZJwLskxW" type="signature">
              Fritz Persson
            </p>
          </div>
          <p xml:id="i-LyM2GM4VcRqKShi3eZcwcS">
            Victor Pettersons Bokindustriaktiebolag, Stockhom 1947
          </p>
        </div>
      </div>
    </body>
  </text>
</TEI>
