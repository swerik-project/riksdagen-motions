<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0610/mot_200001_MJ_0610-0001.pdf"/>
      <div type="motHeader" xml:id="i-38tgDd9Jknwxc97CUUzHBy">
        <div type="motTitle" xml:id="i-Ek3jKbV6szWmgcJuAhcZLx"/>
        <div type="motSubmissionInfo" xml:id="i-2Cad852u2Q67z8gotnQDLU"/>
      </div>
      <div type="motBody" xml:id="i-R8pvcxhXMdjVwe6sTYqcSA">
        <div xml:id="i-EVRRKPyUzKDyuhwRzt7WY8">
          <p xml:id="i-EjG2cHK51C6GV7xvx1Sg2U">
            20
          </p>
          <p xml:id="i-M2x8KQ2WaoA3CBSETGCZhz">
            2000/01 mnr: MJ610 pnr: m705
          </p>
          <p xml:id="i-3TN8VeGbi89gcAqUssCyHX">
            Motion till riksdagen 2000/01:MJ610
          </p>
          <p xml:id="i-64tqWESDCeVTxf8vf2wMYJ">
            av Roy Hansson (m)
          </p>
          <p xml:id="i-Q1Em7qYw9q4rsXKpbd2pTd">
            Centrum för fiskforskning och utbildning på Gotland
          </p>
          <p xml:id="i-XD8Le35L9xEzgH4yQcRU9t">
            Förslag till riksdagsbeslut
          </p>
          <p xml:id="i-MqrJmbeWTMU2d7ia11VBrB">
            Riksdagen tillkännager för regeringen som sin mening vad i motionen
            anförs om ett centrum för fiskforskning och utbildning inom fiskerinäringen
            lokaliserat till Fårösund på Gotland.
          </p>
          <p xml:id="i-9vPSd7HPNXFeBGhWBNjXrh">
            Motiv för mitt förslag
          </p>
          <p xml:id="i-CSnuoXYj8SEw689eJA1RXN">
            Fårösund
          </p>
          <p xml:id="i-5yqrihmhkUf3rhoZKuK7de">
            Inom ramen för försvarsbeslutet som fattades under våren år 2000
            avvecklades Fårösunds kustartilleriregemente. Verkställigheten
            av riksdagens beslut sker under hösten 2000 i och med att KA 3
            avslutade utbildningen den 30 september och övrig verksamhet upphör
            den 1 november. I Fårösund kommer staten även fortsättningsvis
            att behålla marinhamnen och det kommer framöver att ske viss basering
            av marina enheter på norra Gotland. Gotlands varv AB kommer att
            fortsätta verksamheten inom före detta förbandsområdet i Fårösund.
            Således kommer det att finnas marin verksamhet i Fårösund.
          </p>
          <p xml:id="i-FWUNgVZ82eReVCtUQGNs6X">
            Ar
          </p>
          <p xml:id="i-WTHjCnnum1H3bFA9G3ZF6e">
            Fiskeforskningsstationen i Ar ligger ca tre km väster om Fårösund.
            Sedan länge har det bedrivits forskning inom fiskeområdet på denna
            plats. Sedan några år drivs verksamheten i huvudsak av Högskolan
            i Visby.
          </p>
          <pb facs="riksdagen-motions-pdf/data/200001/mot_200001_MJ_0610/mot_200001_MJ_0610-0002.pdf"/>
          <p xml:id="i-TS2PHsQZ7hCzFJKg337RzV">
            2000/01:MJ610
          </p>
          <p xml:id="i-UMLa1uEagBRas1jZsFnjtg">
            21
          </p>
          <p xml:id="i-2kRuvdZd2tyX83CP292TWn">
            Utbildning av fiskare
          </p>
          <p xml:id="i-Hw918BJbzq2w49yVq2ZRod">
            Fisket är en näring som under längre tid minskat, vad gäller
            antalet anställda. Nu finns det behov av att återuppta utbildning
            för fiskare, men i dag finns det tyvärr ingen sådan utbildning
            i Sverige.
          </p>
          <p xml:id="i-GH6UtJFzfEdNr9Hku3aXvz">
            Statens ansvar
          </p>
          <p xml:id="i-sLCD7n5kE5m4wGFC913ys">
            Regeringen har i skrivelse 1999/2000:33 gjort utfästelser för
            Gotland med anledning av strukturomvandling inom Försvarsmakten:
          </p>
          <p xml:id="i-PMu56a6uAvyveHq75zdoAJ">
            Statliga fastigheter och andra anläggningar som används för militära
            ändamål ställs till förfogande och omvandlas för andra verksamheter
            på gynnsamma affärsmässiga villkor. Högskolan använder inom befintlig
            ram medel för ett stort antal utbildningsplatser inom bl.a. ekonomi,
            IT, ekologi samt lärar- och ingenjörsutbildningar. Möjlighet till
            stöd till pilotprojektet Gotlands livsmedelsinstitut (ca 10 arbetstillfällen)
            undersöks. Cirka 90 statliga arbetstillfällen lokaliseras till
            Gotland. Omställningsgruppen får i uppdrag att i samarbete med
            Gotlands kommun, «berörda myndigheter och lokalt näringsliv skapa
            förutsättningar för etablering av ytterligare ca 260 privata arbetstillfällen
            på Gotland. Vid utvecklingsprogrammets genomförande skall särskilt
            beaktas möjligheten att förlägga verksamheter till Fårösund.
          </p>
          <p xml:id="i-b1NQXt63GETB2kmPsnZnz">
            Ett sätt för regeringen att leva upp till gjorda utfästelser,
            framför allt den delen som berör Fårösund, är att positivt beakta
            det jag anför i motionen. En möjlighet till att göra detta är
            att utveckla den forskning som finns inom fiskeriområdet och att
            starta utbildning för fiskare.
          </p>
          <p xml:id="i-2TuVXH6UFY4bdjGbNcxr6y">
            Fiskeriutbildning Gotland
          </p>
          <p xml:id="i-GR4iE1NbNEhSRdDYpXrXLy">
            Bakgrund
          </p>
          <p xml:id="i-WzprzLobnmpLRehs8qt5uK">
            Traditionellt är västkusten den dominerande svenska fiskeregionen
            medan ostkustfisket är mer kustnära och småskaligare. Sverige
            har numera en huvuddel av sitt yrkesmässiga fiske i Östersjön.
            Av torsk-, sill- och skarpsillfisket svarar Östersjöfisket för
            ca 70 procent. Från statsmaktens sida har detta uppmärksammats
            och en ambition att anpassa fisket till de faktiska förhållandena
            har uttalats, d.v.s. att utveckla det ostkustbaserade fisket.
            Fisket i Östersjön domineras av fiske efter torsk, strömming,
            skarpsill och lax. Fångsterna av dessa arter är reglerade genom
            kvoter som en följd av det överfiske som skett. För torskens del
            har en kombination av överfiske och dåliga reproduktionsbetingelser
            under en lång följd av år medfört att arten är illa ute. Strömming
            och skarpsill, som har gynnats av minskat predationstryck från
            torsk och lax, beskattas hårt genom industrifiske, fiske för fiskmjöl
            och
          </p>
          <pb facs="riksdagen-motions-pdf/data/200001/mot_200001_MJ_0610/mot_200001_MJ_0610-0003.pdf"/>
          <p xml:id="i-Gnaegvi5RZT2ENgDy2x1pQ">
            oljeframställning. EU har lämnat dispens till bl.a. Sverige att
            fortsätta med denna typ av fiske, men målet att all fisk i första
            hand skall gå till konsumtion ligger kvar. Huvuddelen av laxfisket
            sker på kompensationsodlad fisk som en följd av vattenkraftutbyggnaden.
            Detta har inneburit att de få kvarvarande vilda laxstammarna också
            utsatts för ett mycket hårt tryck. Under den senaste 25- årsperioden
            har dessutom en bristsjukdom, M74, uppträtt som slagit hårt mot
            såväl odlad som vild lax. Östersjön är ett bräckvattensområde
            som är beroende av inflöden av friskt syrerikt saltvatten från
            Atlanten för att gynnsamma betingelser för de marina arterna,
            och då främst torsken, skall råda. Övergödningen har samtidigt
            medfört att stora områden har låga syrehalter eller är syrefria
            svavelväteområden. Men övergödningen medför också att artsammansättningar
            förändras vilket får effekter genom hela näringskedjan. Andra
            miljöhot som oljeutsläpp och giftspridning är fortfarande i hög
            grad aktuella men en positiv utveckling kan skönjas. Den stora
            komplexitet som råder och den ensidiga inriktning fisket har,
            medför att det inte räcker med en frisk miljö för att uthålligt
            kunna utnyttja fisken i Östersjön som den betydelsefulla resurs
            den är. Fisket måste förändras. Fiskenäringen har under efterkrigstiden
            genomgått stora tekniska förändringar som medfört ökad effektivitet
            och har ökat kompetenskraven. Större båtar med effektivare redskap
            har fångat mer. Denna strukturförändring har i första hand skett
            på västkusten samtidigt som en stor del av västkustflottan är
            hänvisad till fiske i Östersjön. Fiskenäringen är medveten om
            riskerna med, och effekterna av, ett alltför intensivt fiske,
            men sitter också i lönsamhetsfällan: Fisket måste effektiviseras
            för att täcka gjorda investeringar och skapa utrymme för nya.
            Samtidigt måste man komma ihåg att resursen, det vill säga fiskbestånden,
            inte följer nationsgränser och inte är en nationell tillgång,
            varför problemet inte kan lösas av bara ett land. Ett internationellt
            samarbete är nödvändigt. Exempel på sätt att förändra fisket och
            resursutnyttjandet mot målet ett uthålligt fiske är att förbättra
            utbildning, att utveckla nya redskap och metoder som är mer selektiva
            och att utnyttja de befintliga resurserna bättre, t.ex. genom
            att diversifiera fisket mot fler arter som i dag har litet kommersiellt
            värde.
          </p>
          <p xml:id="i-J2FMUSQS6Ur3hYDo9gauen">
            Utbildning i dag
          </p>
          <p xml:id="i-2w8kgGMUETM2iDkRqJvn81">
            Den dåliga lönsamhet som råder för många fiskeföretag i dag,
            och fiskerinäringens låga status, något näringen delar med andra
            areella näringar, gör att nyrekryteringen till yrket är låg. Detta
            är ett internationellt problem. I Sverige finns i dag fiskeriutbildning
            på gymnasie- och komvuxnivå. Högre utbildning ges vissa år vid
            Göteborgs universitet med inriktning främst mot administration.
          </p>
          <p xml:id="i-9g26KqhTVSeo99p7diiRB6">
            2000/01:MJ610
          </p>
          <p xml:id="i-7nuR56Hh1YZGzM4MGw6cBr">
            22
          </p>
          <pb facs="riksdagen-motions-pdf/data/200001/mot_200001_MJ_0610/mot_200001_MJ_0610-0004.pdf"/>
          <p xml:id="i-GFcTJgTKsQemc7NP8nowtc">
            2000/01:MJ610
          </p>
          <p xml:id="i-8NuVAtkCNeL8NmSpxC16GS">
            23
          </p>
          <p xml:id="i-Qs9wJHbMiefPg6ZPSg33cu">
            Som jämförelse finns flera högre (högskolenivå) utbildningar
            i Norge, Danmark och Finland. Utbildningarna i Danmark och Norge,
            liksom i de flesta andra länder, är inriktade mot storskaligt
            fiske, trålfiske. Finland, som är en mindre fiskerination än Sverige,
            har en yrkeshögskoleutbildning för ca 180 elever som kan leda
            fram till en iktyonomexamen (iktyos är grekiska för fisk). Utbildningen
            tycks vara den enda som även utbildar i småskaligt och uthålligt
            fiske och omfattar i stort sett allt från biologi över fisket
            och teknik till att sälja fisk. Skolan är även öppen för svenska
            elever. Internationellt sett fattas det utbildning med inriktning
            mot ett uthålligt och resursbevarande fiske.
          </p>
          <p xml:id="i-PB1N2vwPuKyHYe6RQaaJ18">
            Förslag till fiskeriutbildning
          </p>
          <p xml:id="i-9RF8aF4uPTPZj2FXntoBYm">
            Mot bakgrund av Östersjöns betydelse för svensk fiskerinäring,
            behovet av strukturförändringar, behovet av utbildning för att
            nå ett uthålligt fiske, den ökade internationaliseringen genom
            EU-medlemskap och att flera Östersjöländer står på tur att ansluta
            sig till EU samt Gotlands centrala position i Östersjön och den
            infrastruktur som finns, väcks tanken att skapa en internationell
            fiskeriutbildning på Gotland. Utbildningen tänks bestå av flera
            nivåer: e Vidareutbildningar i form av kortare kurser för, i första
            hand, ”äldre” fiskare (över 30 år), utbildningar som omfattar
            dels kurser i ett gemensamt språk, engelska, dels kurser eller
            kursmoment på ett av tre huvudspråk: svenska (skandinaviska),
            engelska och ryska. Exempel på ämnen är kvalitet, befogenhetsbevis,
            säkerhet, nya redskap och tekniker, produktutveckling. e Vidareutbildning
            för, i första hand, yngre fiskare (under 30 år) av större omfattning
            där huvuddelen av kurserna ges på engelska. Utbildning i engelska
            ingår som ett basämne utifrån förkunskaper. Kursexempel som ovan.
            Möjlighet att även fungera som komplettering av behörighet till
            basutbildning. « Basutbildning (yrkeshögskola) med gymnasiekompetens
            (motsvarande) som förkunskapskrav. Kursen ges på engelska i första
            hand. Utbildningen omfattar allt från fysiska och kemiska processer,
            biologi och ekologi, fiske, redskap, teknik, hygien och kvalitet,
            vidareförädling och beredning till försäljning med hjälp av IT
            och över disk. I basutbildningen ingår självständiga arbeten,
            t.ex. fallstudier och fältstudier, som kan utföras i studenternas
            hemländer. Åter i skolan sker redovisning som är kunskapskontroll
            samtidigt som det berikar skolan och hjälper studenterna att se
            möjligheterna i hemmiljön. « Högre (akademisk) utbildning med
            specialisering inom vissa områden.
          </p>
          <p xml:id="i-HuvLMG8bTELNJCRFHLiNUA">
            Det är inte nödvändigt att bygga upp utbildning på Gotland från
            början, utan det gäller att utnyttja och samordna det som redan
            finns. Tanken är att som grund utnyttja de resurser som finns
            i t.ex. gymnasie- och högskola, fiskforskning, varvskapacitet,
            fiskenäring, livsmedelsinstitut, IT-kompetens
          </p>
          <pb facs="riksdagen-motions-pdf/data/200001/mot_200001_MJ_0610/mot_200001_MJ_0610-0005.pdf"/>
          <p xml:id="i-MtyXZARYVfNjpsSiSAd8tt">
            m.m. Till detta kommer ett nationellt och internationellt samarbete
            med etablerade resurser, t.ex. att utveckla de kontakter som i
            dag finns mellan Gotland, fiskeriskolan i Finland och college
            i Skottland och Shetland både vad gäller att utnyttja lärare som
            kommer till Gotland som att elever åker till andra platser. Det
            kan t.ex. gälla Atlantfiske, konservindustri, försäljning och
            marknadsföring. Ett samarbete med fisket på västkusten är naturligt.
            Utbildningen = avses bedrivas i = internatform «med = primärt
            upptagningsområde runt Östersjön. Det kan dock förväntas att huvuddelen
            av eleverna kommer från Sverige och de baltiska staterna. Till
            ”icke mätbara effekter” kommer då de nätverk och kontaktnät som
            bildas genom personer från olika länder. För Gotlands del kan
            det bl.a. innebära att fisket utvecklas, t.ex. genom att underlaget
            för fiskberedningsindustri förbättras såväl genom ökade landningar
            som genom produktutveckling, att fiskenäringen påverkas positivt
            genom kontakterna t.ex. med praktikanter, att underlaget för bibehållen
            infrastruktur inom fisket förbättras m.m. En utbildning förlagd
            till Gotland får också en ”spjutspetsfunktion” i fiskets omställning
            mot ett resursbevarande och uthålligt fiske. Lokalisering av en
            fiskeriskola skulle med fördel kunna göras till Fårösund, där
            det vid en nedläggning av KA3 frigörs lokaler för boende och utbildning,
            hamnutrymmen och även varvskapacitet för fiskeriteknik. I omedelbar
            närhet finns forskningsstationen vid Ar, som tillhör Högskolan
            på Gotland, och där etablerad ekosystem- och fiskforskning finns
            sedan nära 20 år. En internatutbildning omfattande 100 elever
            motsvarar hälften av en värnpliktskull och skulle ge sysselsättning
            till en stor del av dagens civilanställda personal, likväl som
            lärararbetstillfällen.
          </p>
          <p xml:id="i-KpCUntba4rUNWQdYvZFh9C">
            Stockholm den 3 oktober 2000
          </p>
          <p xml:id="i-JM99Y1F8spBCoeP84qc9QE">
            Roy Hansson (m)
          </p>
          <p xml:id="i-3BYQWiBgU2BZtnwp2ewvCh">
            2000/01:MJ610
          </p>
          <p xml:id="i-XzmBDoBHgi3576uQnfw22t">
            24
          </p>
        </div>
      </div>
    </body>
  </text>
</TEI>
