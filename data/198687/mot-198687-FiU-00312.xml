<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-FiU-00312">
  <teiHeader>
    <fileDesc>
      <titleStmt>
        <title>Förslaget om nytt skatteutjämningssystem</title>
        <author corresp="i-VKBXGHy4KWJbExz3QgCuVy">Mona Saint Cyr (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förslaget om nytt skatteutjämningssystem</title>
          <idno type="rdwebb">GA02Fi312</idno>
          <rs type="number">Fi312</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GA02Fi312/text</ref>
          <ref type="dokument_url_html">http://data.riksdagen.se/dokument/GA02Fi312</ref>
          <ref type="dokumentstatus_url_xml">http://data.riksdagen.se/dokumentstatus/GA02Fi312</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VKBXGHy4KWJbExz3QgCuVy</idno>
            <name>Mona Saint Cyr</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-H3cpad8F2KCyJeJQvbQ369" type="signed"/>
        <correspContext corresp="i-H3cpad8F2KCyJeJQvbQ369">
          <note type="signatory" corresp="i-VKBXGHy4KWJbExz3QgCuVy"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fi_312/mot_198687_fi_312-001.pdf"/>
      <div type="motHeader" xml:id="i-BRjGt66jWERUrGKafARmkR">
        <div type="motTitle" xml:id="i-LVCUf9dHy1LYHvbutwrZtn"/>
        <div type="motSubmissionInfo" xml:id="i-K6jPSEa1rW8sXKX1geBU4C"/>
      </div>
      <div type="motBody" xml:id="i-7qEEUToqtxztRGgDAxCym2">
        <div xml:id="i-KksGVCbt1cVX88hU8AksMu">
          <p xml:id="i-X7oPoXBYTBDXkHoZDofpvx">
            Motion till riksdagen 1986/87: Fi312
          </p>
          <p xml:id="i-NHJYq6gYU1QbGXVgBgogfv">
            Mona Saint Cyr (m) Förslaget om nytt skatteutjämningssystem
          </p>
          <p xml:id="i-Hry9nquMbQRNYaX3J1GkJ">
            Finansministerns förslag till nya skatteutjämningsregler för
            kommunerna skär kommunerna i södra Sverige över en kam utan hänsynstagande
            till faktiska förhållanden. Ett sådant skattesystem skapar därjämte
            motsätt- ningar mellan landets södra och norra regioner. Att skapa
            ett helt rättvi- sande system torde vara svårt, men för den skull
            behöver inte den andra ytterligheten, ett orättfärdigt system,
            tillgripas. Ett nytt system utan ett klokt underlag skapar fler
            problem än de löser. Tillvägagångssättet är dock inte unikt. Ett
            färskt exempel på liknande strutspolitik har kommunerna redan
            fått genomlida. Den gången gällde indragningen av den s.k. överlikviditeten
            i kommunerna. Kommuner i påtagliga likviditetssvårigheter tvingades
            utan åtskillnad att låna upp peng- ar för att erlägga bot för
            den överlikviditet, som de facto inte existerade. Till yttermera
            visso tvingades kommunerna för dessa tvångspengar att erlägga
            en ränta som låg långt under den marknadsränta kommunen måste
            erlägga för det framtvingade lånet. Regeringen sög ur kommunen
            skatte- medel, som måhända i stället kunnat användas till knatteidrott
            och färd- tjänst! Nu föreslås ett nytt system, varigenom regeringen
            försöker övertyga medborgarna om att alla kommuner i norr är fattiga
            och att alla i söder är rika. Så enkelt är det ändå inte. Skatteutjämningsförslaget
            drabbar många kommuner i södra och mellersta Sverige hårt och
            orättvist. Många av dem har mycket låg skattekraft. Kinda kommun,
            som för ett år sedan med regeringens goda minne åderläts på en
            av kommunens största arbetsplatser, Euroheat — som fördes över
            till bostadsministerns hemlän — brottas med ekonomiska, sysselsättningsbetingade
            och befolkningsmässiga svårigheter. Folkmäng- den sjönk under
            1986 mest i denna Östgötakommun av länets 13. Procen- tuellt töms
            Kinda lika mycket som t.ex. Ronneby. Kinda sjunker realt enligt
            1986 års statistik mer än de norrländska kommunerna Bjurholm,
            Åsele, Överkalix, Övertorneå, Jokkmokk och värmländska Munkfors
            samt lika mycket som Bräcke. Regeringens urskillningslösa förslag
            till skatteutjämningsregler innebär för denna östgötska kommun
            en nettoförlust på 3,3 milj. kr., vilket är detsamma som 63 öre
            i skattehöjning. Man måste för övrigt fråga sig vad det är för
            mening med att utkräva skatteutjämningsavgift av kommuner med
            låg skattekraft och hög utdebi- tering. Kommunen betalar in pengar
            till staten, som antas ges tillbaka i
          </p>
          <pb facs="riksdagen-motions-pdf/data/198687/mot_198687_fi_312/mot_198687_fi_312-002.pdf"/>
          <p xml:id="i-2QxXSCAEnuPgVviPm6gKPp">
            form av specialdestinerade bidrag, kompletterade med detaljbestäm-
            melser, som villkoras. Nu är Kinda kommun bara ett exempel på
            effekterna av ett förslag som ej tar hänsyn till faktiska förhållanden
            i kommunerna — precis på samma sätt som beträffande överlikviditetsindragningen.
            Det finns förvisso flera. Kommunförbundets länsavdelning i Östergötland
            med ca 150 andra kom- muner i södra Sverige bakom sig har i god
            tid presenterat ett alternativt förslag, där större hänsyn tas
            till den verklighet kommunerna verkar i. Andra exempel från Östergötlands
            län såsom ett av de tolv, som står bakom alternativförslaget,
            utgör Ydre med en enprocentig befolknings- minskning och en nettoförlust
            på 2 milj. kr. Kommunen har knappt 4300 invånare. Åtvidaberg,
            som näst Kinda uppvisar den största tillbakagången i invånarantal,
            förlorar 3 milj. kr. Även Motala har en vikande befolknings- tendens
            och mister 12 milj. kr. Det är därför felaktigt att baka in regionalpolitiskt
            stöd i det generellt verkande skatteutjämningssystemet. Staten
            måste i stället inrikta sina ambitioner på att skapa större rättvisa
            mellan kommunerna i hela landet och sålunda väga in det specialdestinerade
            statsbidraget i sin bedömning. Detsamma gäller för övrigt kommunernas
            påtvingade finansiella medver- kan, när det gäller att begränsa
            de automatiska kostnadsstegringarna i statsbudgeten. De specialdestinerade
            statsbidragen motsvarar ett belopp, som är ca fyra gånger större
            än det generella skatteutjämningsbidraget. Dessa bidrag, som mestadels
            utgår utan behovsprövning, medverkar ingalunda till någon utjämning
            mellan kommunerna. Kommuner med hög skattekraft och hög servicenivå
            får mestadels också statsbidrag. På så vis neutraliserar det specialdestinerade
            statsbidraget de fördelningseffekter, som man anser sig eftersträva
            med skatteutjämningssystemet. Ett nytt skatteutjämningssy- stem
            måste därför väga samman de båda systemens bidragseffekter. En
            ny utredning torde behöva tillsättas för att ta fram en mer bestående
            helhets- lösning när det gäller statens bidrag till kommunerna.
            Därvid måste cen- trala detaljbestämmelser, som styr kommunernas
            verksamhet, parallellt avvecklas.
          </p>
          <p xml:id="i-X3YFstiGSRkRyCT3duc2Ut">
            Hemställan
          </p>
          <p xml:id="i-Hsm2BdHFFhBFoLVtFfBfUx">
            Mot bakgrund av det anförda hemställs att riksdagen, med avslag
            på regeringens förslag om skatteutjäm- ning, anhåller om nytt
            förslag snarast som bättre beaktar de enskilda kommunernas faktiska
            förhållanden.
          </p>
          <p xml:id="i-L2QbsevypvZ4agNyKaF51b">
            Stockholm den 22 januari 1987
          </p>
          <p xml:id="i-JXPASt4ybfnTFYqkPVZcPK">
            Mona Saint Cyr (m)
          </p>
          <p xml:id="i-XEJzHzKEZE64nXiTTxZ1j2">
            Mot. 1986/87 Fi312
          </p>
        </div>
      </div>
    </body>
  </text>
</TEI>
