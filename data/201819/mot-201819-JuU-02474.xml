<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-JuU-02474">
  <teiHeader>
    <fileDesc>
      <titleStmt>
        <title>Kriminalvården</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2474 av Andreas Carlson m.fl. (KD)</title>
          <idno type="rdwebb">H6022474</idno>
          <rs type="number">2474</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H6022474/text</ref>
          <ref type="dokument_url_html">http://data.riksdagen.se/dokument/H6022474</ref>
          <ref type="dokumentstatus_url_xml">http://data.riksdagen.se/dokumentstatus/H6022474</ref>
          <ref type="docx">http://data.riksdagen.se/fil/3126476E-621C-45C2-A2CB-E3C7DC8C3BD9</ref>
          <ref type="pdf">http://data.riksdagen.se/fil/4049D0C7-DDBC-49CD-9EF5-78B4573DED44</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-6umT1k53jwZ9Rr9pvYUNWh</idno>
            <name>Lars Adaktusson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SgLSQ3phK7HUZecEbLumwe</idno>
            <name>Ingemar Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Bu6aJCc9WzxoCY23Qqg2c1" type="signed"/>
        <correspContext corresp="i-Bu6aJCc9WzxoCY23Qqg2c1">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-6umT1k53jwZ9Rr9pvYUNWh"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-SgLSQ3phK7HUZecEbLumwe"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-Jgzxq7mAptyrAYAuYLhS3r" type="submitted">
          <date when="2018-11-30"/>
          <time when="09:51:14"/>
        </correspAction>
        <correspAction xml:id="i-XEcKdTaMvjM3f8hLoAUGb1" type="reviewed">
          <date when="2018-11-30"/>
          <time when="10:50:43"/>
        </correspAction>
        <correspAction xml:id="i-HkLnPc2WQjvxSLWYWgepUL" type="referred">
          <date when="2018-12-05"/>
        </correspAction>
        <correspAction xml:id="i-EW5RxFErc5pJuhp5k7SSSD" type="assigned">
          <date when="2019-06-14"/>
          <time when="14:50:26"/>
        </correspAction>
        <correspContext corresp="i-EW5RxFErc5pJuhp5k7SSSD">
          <ref type="assignedTo">Justitieutskottet</ref>
        </correspContext>
        <correspAction xml:id="i-7sjm1USJ1BtKCKAAZ5WbYY" type="behandlas_i"/>
        <correspContext corresp="i-7sjm1USJ1BtKCKAAZ5WbYY">
          <ref type="uppgift">2018/19:JuU13</ref>
          <ref type="ref_dok_id">H601JuU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU13</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VN3oQjt2tvQtLrJAbHisZb" type="motHeader">
        <div xml:id="i-CHX8a9KmguCab6huo7ZLkg" type="motTitle">
          Motion till riksdagen 2018/19:2474 av Andreas Carlson m.fl. (KD)
          Kriminalvården
        </div>
      </div>
      <div xml:id="i-5obyqMF7GMxzkNY7iLdTrQ" type="motBody">
        <div xml:id="i-FNUw52ZYEPgJjHQTM6QzR3" type="motProposal" subtype="förslag">
          <head xml:id="i-8LdyT1EYsbAzjGaWY64oH4">
            Förslag till riksdagsbeslut
          </head>
          <list xml:id="i-E6qePKrwMEmGJiRZnkh5yn" style="ol">
            <item xml:id="i-NTrxBQLwzCc7RNb84zE7iY">
              Riksdagen ställer sig bakom det som anförs i motionen om nolltolerans
              mot narkotika på anstalter och tillkännager detta för regeringen.
            </item>
            <item xml:id="i-RXH77oUorFZD7H5Zm2ysvn">
              Riksdagen ställer sig bakom det som anförs i motionen om Kriminalvårdens
              roll i de nationella insatsteamen mot extremism och tillkännager
              detta för regeringen.
            </item>
            <item xml:id="i-2UTqpNhpYGgXXz9HEGGyen">
              Riksdagen ställer sig bakom det som anförs i motionen om att
              anpassa anstalterna för familjeliv och tillkännager detta för
              regeringen.
            </item>
            <item xml:id="i-NF27mvzaAQQdzr9MxeomeF">
              Riksdagen ställer sig bakom det som anförs i motionen om sociala
              utfallskontrakt och tillkännager detta för regeringen.
            </item>
          </list>
        </div>
        <div xml:id="i-KKK2MD4dDXPyanaGQ1oo68" type="motContent">
          <head xml:id="i-LwptjdrKD6gjg1WAGNWdRb" type="h1">
            Motivering
          </head>
          <p xml:id="i-JbhYzPvVr7VZm8wGJZS8H6">
            Den kristdemokratiska rättspolitiken bygger på insikten om människans
            ofullkomlighet. Brottslighet har alltid förekommit och kommer
            alltid att förekomma. Staten ska sträva efter att begränsa brottsligheten
            så långt det är möjligt. Denna inställning genomsyrar vår rättspolitik.
          </p>
          <p xml:id="i-JV1mhep3NftQ2ocT3qFq3A">
            Ett fungerande rättssamhälle förutsätter att de som bryter mot
            lagen lagförs och straffas. Det är viktigt för att skydda laglydiga,
            ge brottsoffer upprättelse och för att upprätthålla ett signalsystem
            om vad som är rätt och fel, men också för att ge förbrytaren möjlighet
            att sona sitt brott. Människan är en moralisk varelse som hela
            tiden har ansvar att förhålla sig till vad som är rätt och fel.
            Den som har tagit sitt straff har sonat sitt brott och har med
            det återupprättats och fått en chans att i andras ögon återinträda
            i samhället som en ansvarstagande person. Straff är därför ett
            nödvändigt inslag i rättsskipningen.
          </p>
          <p xml:id="i-VoipuQWpiEyYGjbQjYVNZW">
            Tiden då straffet avtjänas ska användas på ett meningsfullt sätt
            genom insatser som möjliggör ett liv utan brottslighet. Behandling
            mot alkohol- och narkotikamissbruk samt utbildning och arbetsträning
            bör erbjudas. Anstalterna ska hållas drogfria. Frigivningen måste
            förberedas i god tid. För att undvika återfall bör den frigivne
            få hjälp att skaffa bostad, arbete eller annan typ av meningsfull
            sysselsättning. Det är även viktigt att det sociala kontaktnätet
            stärks. Satsningar på kriminalvården bör ses som ett sätt att
            minska brottsligheten i framtiden.
          </p>
          <head xml:id="i-33dojzVrKSLRtJKGsdNrYw" type="h2">
            En växande kriminalvård
          </head>
          <p xml:id="i-5chC3cjRCM3zFVVqR49ett">
            Kristdemokraternas huvudsakliga budskap i årets rättspolitiska
            motioner är att Sverige behöver bekämpa en allt mer komplicerad
            brottslighet. Sverige har under lång tid haft ett växande problem
            med olika typer av brottslighet och en minskande förmåga att hantera
            desamma. Antalet poliser per capita har sjunkit, samtidigt som
            parallell­samhällen träder fram. Den absolut grövsta brottsligheten,
            som sexualbrott och dödsskjutningar, når rekordnivåer. Detta behöver
            åtgärdas. Vi behöver få fram fler poliser, som behöver bättre
            verktyg för att bekämpa brottsligheten och de som döms förtjänar
            hårdare straff. Detta kommer naturligtvis få konsekvenser för
            hela rättskedjan, från polis, till domstolar, åklagare och naturligtvis
            även Kriminalvården. Kriminal­vården har dessutom fått ett utökat
            transportansvar sedan 2017 och ansvarar nu för i princip samtliga
            transporter av frihetsberövade, oavsett tid på dygnet, men saknar
            ännu finansiering för detta. Kriminalvårdens generaldirektör Nils
            Öberg har meddelat att myndigheten nu inlett ett arbete för att
            öka kapaciteten av intagna. Det har bland annat skett genom dubbelbeläggning,
            där intagna delar rum. Den typen av platsbrist ska inte behöva
            uppstå i svenska fängelser och häkten. Kriminalvårdens verksamhet
            är till sin natur en spänd miljö. De intagna är i flera fall personer
            som sitter där för att de brukat våld mot andra och kan naturligtvis
            också vara farlig för personalen. Att lägga på ytterligare stress
            i form av överbeläggning hjälper inte. Fredrik Wilhelmsson, enhetschef
            på Kriminalvårdens säkerhetsavdelning, säger att våldet mot personalen
            inte ökar linjärt, utan exponentiellt med överbeläggning. Nu är
            svenska fängelser belagda till nästan 100 procent, vilket innebär
            stora problem och noll flexibilitet när anläggningar exempelvis
            behöver renoveras, vilket sker löpande. Överbeläggningar har tidigare
            inneburit rymningar, upplopp, fritagningar och gisslansituationer.
            När antalet intagna hos Kriminalvården nu ökar för första gången
            på länge är det viktigt att det inte sker igen, utan att de resurser
            som krävs också tillförs. Kriminalvården kommer ha ett svårare
            uppdrag framöver. Fängelser kan bli en miljö där våldsbejakande
            extremism frodas. Personer ur rivaliserande kriminella nätverk
            kan hamna på samma anstalter, våldströskeln tycks sjunka allt
            lägre för en liten del i befolkningen som troligen kommer figurera
            hos Kriminalvården. Lägg där till att Sverige har en växande befolkning,
            så innebär det att Kriminalvården behöver större anslag. Kristdemokraterna
            vill därför förstärka Kriminalvården genom att öka anslag 1:6
            Kriminalvården i utgiftsområde 4 med 450 miljoner 2019, 600 miljoner
            2020 och 800 miljoner 2021.
          </p>
          <head xml:id="i-FB9792XzJ8sA8MLR4NukMJ" type="h2">
            Missbruk i fängelser
          </head>
          <p xml:id="i-SQA3evnAeT7NRAbvAHoG2V">
            Narkotika är ett stort problem i kriminalvården. Dagligen tar
            kriminalvården hand om mellan 9 000 och 10 000 personer som har
            mer eller mindre uttalade problem med narkotika. Under 2017 gick
            endast 22 procent av de intagna på anstalt ett helt behand­lingsprogram
            innan de frigavs. Samma år hade ungefär 60 procent av de intagna
            ett missbruk, vanligast var narkotikamissbruk. Bara 34 procent
            hade inget känt missbruk alls. 8 procent hade alkoholmissbruk,
            31 procent missbrukade narkotika och 18 procent hade ett blandmissbruk.
            Bland frivårdsklienterna hade 62 procent en missbruksproble­matik,
            endast 20 procent hade ingen känd missbruksproblematik.
          </p>
          <p xml:id="i-8FcjssJW34Nf38nHbGTjAb">
            Att droger förekommer på anstalter är alldeles för vanligt. 2016
            gjorde 601 drogtester som gav positivt utslag, och över 2 200
            anmälningar om vägran att lämna drogprov rapporterades.
          </p>
          <p xml:id="i-LT6voNekA8VKVxUKTpNKvj">
            Det är viktigt att alla anstalter är drogfria och att personalen
            ges resurser och möjlig­het att kontrollera att drogfriheten efterlevs.
            Det ska råda nolltolerans mot narkotika­missbruk. Narkotikamissbruk
            på anstalt medför ofta ett hotfullt klimat.
          </p>
          <p xml:id="i-2gByChyPKPT7KBSTMJfUgu">
            Behandling ska erbjudas dem som så behöver. Samtliga institutioner
            ska naturligtvis vara drogfria. Vid misstanke om missbruk ska
            tester utföras. Vid vägran att lämna urinprov ska anmärkningssystemet
            användas, vilket ska kunna leda till en senarelagd villkorlig
            frigivning. Detta bör ges regeringen till känna.
          </p>
          <p xml:id="i-S1iAXcLPsbbVKgkxfh9C6z">
            För att motverka förekomsten av narkotika och även andra otillåtna
            försändelser bör dessa kontrolleras mer noggrant. Kristdemokraterna
            och Alliansen har lagt fram förslag på hur vi ska kunna hindra
            kriminell verksamhet från att fortgå i landets fängelser. Ett
            sätt att minimera risken för kriminell verksamhet, såsom införsel
            av narkotika till anstalt, är ökad kontroll av försändelser till
            och från den intagne i anstalt.
          </p>
          <head xml:id="i-7k97EmuhVKEGGkUuYtvamT" type="h2">
            Motverka radikalisering
          </head>
          <p xml:id="i-HRXCbLJbWdC8Qj4rJDJtB6">
            Kriminalvården har av regeringen fått i uppdrag att kartlägga
            metoder och arbetssätt för det förebyggande arbetet mot våldsbejakande
            extremism bland intagna på svenska fängelser. Kriminalvården ska
            studera hur andra länders arbete ser ut för att motverka radikalisering
            i fängelsemiljö och kriminalvården i stort. Kristdemokraterna
            anser att arbetet är angeläget och vill intensifiera arbetet med
            att motverka radikalisering och rekrytering i svenska fängelser.
            Det är också angeläget att regeringen kontinuerligt följer upp
            Kriminalvårdens uppdrag att motverka radikalisering.
          </p>
          <p xml:id="i-CN8Tq6QDT3uETsGDvc6rLe">
            I överenskommelsen om åtgärder mot terrorism som slöts mellan
            regeringen och allianspartierna i juni 2017 beslutades att nationella
            insatsteam mot extremism skulle införas, att en permanent funktion
            för nationell samordning inrättas och att ett stärkt stöd till
            avhoppare byggs upp. I detta ingår att ta fram nationell vägledning
            och uppföljning, en förstärkning av Totalförsvarets forskningsinstituts
            (FOI) uppdrag på området och att Skolverket ska genomföra en kompetensutveckling
            så att lärare bättre ska kunna hantera rasism och extremism i
            klassrummet bland elever i riskzonen. I detta arbete måste kriminalvården
            medverka. I flera fall av terrorism runt om i Europa är det personer
            som sedan tidigare är kända av polisen som kriminella, men inte
            som jihadister, som ligger bakom. Det finns en risk att dessa
            radikaliseras och eftersom de redan bevisat sig besitta ett våldskapital
            är det rimligt att anta att det ligger närmare till hands för
            dessa att genomföra våldsdåd än för andra. Kriminalvården har
            här en mycket viktig roll i att upptäcka, larma om och bekämpa
            extremism. Detta bör ges regeringen till känna.
          </p>
          <head xml:id="i-6grke5p1rKhF236DarZ7wp" type="h2">
            Familjefokus i fängelse
          </head>
          <p xml:id="i-3EDUqbc1jn8Wtn9CAbdnni">
            Allt för många återfaller i kriminalitet efter att de avtjänat
            sitt straff. Här krävs förstärkningar för att minska antalet återfall.
            Därtill riskerar sex av tio barn som har någon förälder i fängelse
            att själva hamna i brottslighet.
          </p>
          <p xml:id="i-NcTTT43KZEz1x5FBh65MYZ">
            Det är viktigt att arbeta förebyggande i fängelserna. I Wales
            har man lyckats vända trenden genom en familjemetod där man arbetar
            med att hitta drivkraften i föräldra­skapet hos den intagne, öka
            antalet besök och göra besöksrummen i fängelserna mer familjevänliga
            för att skapa en miljö som är mer välkomnande för barn. Genom
            att arbeta med ett ökat familjefokus inom kriminalvården i Sverige
            kan stora vinster göras för den enskilde internen, för barnen
            till denne och i det brottsförebyggande arbetet och för samhällsekonomin
            i stort. Detta bör ges regeringen till känna.
          </p>
          <head xml:id="i-7DgUu89H2gbSoRgNoYdiRR" type="h2">
            Gör det lättare att hitta lämplig påföljd för unga brottslingar
          </head>
          <p xml:id="i-6Bw73iuRuVS9J5PCGeMsYy">
            Kristdemokraterna anser att man bör införa en möjlighet att döma
            ut fler olika typer av påföljder för unga lagöverträdare, däribland
            omplacering, kontaktskyldighet för unga och ungdomsövervakning.
          </p>
          <p xml:id="i-ETeg3QvJnivjHNYCbK48Li">
            En statlig utredning har gjort en översyn av det svenska påföljdssystemet.
            Utredningen föreslår bland annat att det införs två nya ungdomspåföljder:
            kontakt­skyldighet för unga och ungdomsövervakning. Dessa påföljder
            syftar till att fylla det ”glapp” som idag finns när det gäller
            att finna lämplig påföljd för unga lagöverträdare. Det handlar
            dels om när den unge är ovillig att delta i ungdomstjänst eller
            ungdomsvård eller om vårdbehov saknas, samt om de fall då ungdomstjänst
            inte skulle vara till­räckligt ingripande samtidigt som det inte
            finns tillräckliga skäl för sluten ungdomsvård. Kontaktskyldighet
            för unga ska motsvara vad som i dag kan ingå i åtgärden särskilt
            kvalificerad kontaktperson enligt socialtjänstlagstiftningen.
            Socialnämnden i den unges hemort ska vara huvudman för påföljden.
            Ungdoms­övervakning ska innefatta tydliga inskränkningar i den
            unges rörelsefrihet, utan att det innebär institutionsvistelse.
            Utredningens förslag är bra och bör genomföras.
          </p>
          <p xml:id="i-Vs6NCCoT6sfFd6Zxerknub">
            Elektronisk övervakning bör användas i ökad utsträckning för
            personer 15–17 år. Detta skapar möjlighet för dem att leva ett
            skötsamt liv, samtidigt som frihetsberövande kan undvikas. Frihetsberövande
            leder till ökad risk att den unge får en brottslig identitet.
          </p>
          <p xml:id="i-QWZiLwsJqaNG66NbP71Xws">
            Möjligheten bör också införas att döma ungdomar 15–17 år till
            kontaktskyldighet liknande kvalificerad kontaktperson som finns
            för personer under 15 år och skyddstillsyn för vuxna. Detta bereds
            fortfarande i Regeringskansliet.
          </p>
          <p xml:id="i-6eFUBVGJQ8iPxJh7Q1Sh1W">
            En påföljd som skulle kunna användas vore en tillfällig omplacering
            av den unge till en form av fosterhem på annan ort. Detta bör
            finnas som ett alternativ för den som är motiverad, som ett alternativ
            till kortare tid av sluten ungdomsvård.
          </p>
          <p xml:id="i-B6iWYSppb6U4bbbxAA6oDN">
            Riksdagen tillkännagav under riksdagsåret 2014/15 för regeringen
            att se över hur unga under 18 år ska kunna dömas till helgavskiljning
            med elektronisk fotboja, efter ett förslag från Alliansen. Regeringen
            har nu mottagit en utredning, ”Nya ungdoms­påföljder” (Ds 2017:25).
            Förslagen bör skyndsamt genomföras.
          </p>
          <head xml:id="i-B38xG7mDsZt16wjzojWkrQ" type="h2">
            Ökat antal platser vid Statens institutionsstyrelse (Sis)
          </head>
          <p xml:id="i-FQHtWGdcZwspmqL7g5UKpL">
            De flesta barn och unga som behöver samhällsvård för att exempelvis
            komma bort från droger och kriminalitet kan få hjälp i familjehem
            eller på HVB-hem. För de barn och unga som behöver stå under särskilt
            noggrann tillsyn för att vården ska kunna genomföras är dock en
            skyndsam placering på Sis i många fall det enda alternativet.
            Efterfrågan på fler platser har ökat, och för Kristdemokraterna
            är det prioriterat att öka antalet platser.
          </p>
          <p xml:id="i-6YWbD4xygpfhu53vGVUNq1">
            Vi väljer därför att satsa mer pengar på Statens institutionsstyrelse,
            Sis. Vi anslår 10 miljoner extra 2019, 10 miljoner 2020 och 10
            miljoner 2021 under utgiftsområde 9 anslag 4:6 Statens institutionsstyrelse.
          </p>
          <head xml:id="i-LNVu9gotazAUXurE4ExXEe" type="h2">
            Minska risken för skulduppbyggnad under tiden på anstalt
          </head>
          <p xml:id="i-AfiuB7ALbkrJmsr9ThVTN3">
            Att vara intagen på anstalt kan innebära att det blir svårare
            för den intagne att sköta sin privatekonomi. Detta riskerar att
            leda till att räkningar och hyror ligger obetalda och att ett
            skuldberg därmed byggs upp. Det är mycket viktigt att motverka
            för att återgången till ett normalt, laglydigt liv ska bli smidigare
            och enklare när den intagne återfår sin frihet. Alla som avtjänar
            ett straff i Sverige i dag får en personlig planering för strafftiden,
            en så kallad verkställighetsplan. Alliansen kräver att skuldsanering
            också beaktas i den verkställig­hetsplan som upprättas i början
            av verkställigheten. Åtgärder för att minska den intagnes skuldbörda,
            men som även syftar till att etablera kontakt med Kronofogdemyndigheten
            och andra relevanta aktörer, bör vidtas.
          </p>
          <head xml:id="i-5RRB7fYektys6o93cYfk1m" type="h2">
            Tiden efter avslutat straff
          </head>
          <p xml:id="i-HHUMxLDoupXoDYGMusJbEu">
            Kriminalvårdens ansvar ska upphöra först då kontakt upprättats
            med socialförvalt­ningen, arbetsliv, hyresvärd och andra aktörer
            som medverkar till att den frigivne kan starta i ett fungerande
            liv i samhället.
          </p>
          <p xml:id="i-Gwtejrpnp7UHvr7DYmkxb6">
            Genom regleringsbrev ska Arbetsförmedlingen få ett tydligt uppdrag
            att samverka med Kriminalvården kring utslussningen av personer
            som friges från fängelser eller sluten ungdomsvård.
          </p>
          <p xml:id="i-KBY3Zb4M3Y7SnGNutuwCQJ">
            I socialtjänstlagen ska en tydlig skyldighet införas för kommunerna
            att samverka med Kriminalvården kring utslussning av personer
            från fängelser eller sluten ungdoms­vård.
          </p>
          <p xml:id="i-X92WJePZiaco6qADf9khiz">
            Det är oerhört viktigt att samhällets stöttning fortsätter även
            efter avtjänat straff. Den frigivne behöver ofta hjälp till bostad,
            arbete, utbildning och andra återanpassande åtgärder för att möjligheten
            att kunna leva ett liv utan brottlighet ska maximeras. När någon
            friges utan vettig sysselsättning, utan bostad, utan socialt nätverk
            drivs de återigen rakt i armarna på de kriminella kretsarna.
          </p>
          <head xml:id="i-7xLDkdmpWHcFkyaJN6ZJa1" type="h1">
            Det civila samhällets betydelse
          </head>
          <p xml:id="i-Et2d28pH1JA9Wcocpt8yVc">
            Frivilligorganisationer ska ha en naturlig plats i återanpassningen
            av den dömde, både före och efter frigivningen. Det civila samhället
            har redan idag stor betydelse för att stötta tidigare dömda personers
            återanpassning. Föreningar bör uppmuntras att finnas med som en
            del i livet före och efter frigivningen. Avhopparjourer, dit kriminella
            kan vända sig när de vill lämna sitt kriminella liv, har sedan
            flera år drivits av bland andra Exit Fryshuset (främst avhoppare
            från nazistisk miljö), Kriminellas revansch i samhället (KRIS)
            och X-CONS. Vi kan inte utgå ifrån att civilsamhället kommer att
            ställa upp automatiskt om inte de ekonomiska förutsättningarna
            finns. Avdragsrätt för gåvor till ideella föreningar, vilket Kristdemokraterna
            drev igenom under alliansregeringen men som avskaffades under
            den rödgröna regeringen, är ett viktigt steg för att stödja civilsamhället
            ekonomiskt. Vi kräver därför att denna rätt återinförs.
          </p>
          <p xml:id="i-LvSvWoKeAegBCmppV8ZPGM">
            Kristdemokraterna vill också ge frivilligorganisationer ersättning
            i förhållande till hur väl de lyckas återanpassa tidigare dömda.
          </p>
          <p xml:id="i-VL6VV1faK7NREktqkvmgLz">
            På senare år har begreppet ”social impact bonds”, sociala utfallskontrakt,
            etablerats i Storbritannien. Detta innebär att civilsamhället
            får ekonomisk ersättning från staten i förhållande till hur väl
            man lyckas med att återanpassa tidigare brottslingar. De fördelar
            som antas finnas med sociala utfallskontrakt är bland annat incitamentet
            att nå resultat, samt att privat finansiering kan tillhandahållas
            för att skapa en infrastruktur för rehabili­tering. Även om man
            ännu inte kan fastslå att sociala utfallskontrakt ger tydliga
            positiva resultat, är konceptet tillräckligt intressant för att
            prövas också i Sverige. Detta bör ges regeringen till känna.
          </p>
        </div>
        <div xml:id="i-7FYwYfZV95xjnXXxXeKgss" type="signatureBlock">
          <list xml:id="i-M4TtTtCR8XMcS2UyjsWgY6">
            <item xml:id="i-6Cnw1wL2BrDok9NkLXdg1J" who="i-V4PGuKUAKzYUXWKqj2bLeL" type="signature">
              Andreas Carlson (KD)
            </item>
            <item xml:id="i-41EE9MuFUrLQ6xmX3Ns3Y1" who="i-6umT1k53jwZ9Rr9pvYUNWh" type="signature">
              Lars Adaktusson (KD)
            </item>
            <item xml:id="i-RKjxeufSW73xGQfw3UC1TQ" who="i-PBSxPmi2qJkmc16jpZDA6Y" type="signature">
              Robert Halef (KD)
            </item>
            <item xml:id="i-U2fwWNBgFs7qPWKG7kFBHG" who="i-SgLSQ3phK7HUZecEbLumwe" type="signature">
              Ingemar Kihlström (KD)
            </item>
            <item xml:id="i-PviL9eXwdvmot38XV5uVkp" who="i-Ybw8JnrmHGCsqpipBke8a7" type="signature">
              Mikael Oscarsson (KD)
            </item>
            <item xml:id="i-5etSVrgYXBJZ12K61UogtJ" who="i-4BTx6VbUNJDqLqfkYqjnsE" type="signature">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
