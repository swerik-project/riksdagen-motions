<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FöU-00224">
  <teiHeader>
    <fileDesc>
      <titleStmt>
        <title>Konsekvenser av nedläggning av Uppsala garnison</title>
        <author corresp="i-Ybw8JnrmHGCsqpipBke8a7">av Mikael Oscarsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konsekvenser av nedläggning av Uppsala garnison</title>
          <idno type="rdwebb">GX02Fö224</idno>
          <rs type="number">Fö224</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GX02Fö224/text</ref>
          <ref type="dokument_url_html">http://data.riksdagen.se/dokument/GX02Fö224</ref>
          <ref type="dokumentstatus_url_xml">http://data.riksdagen.se/dokumentstatus/GX02Fö224</ref>
          <ref type="doc">http://data.riksdagen.se/fil/90EF546E-0F8D-46AE-BC08-F00B288A67F9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4Sy2N9xdhvTqP6o6zfycVu" type="signed"/>
        <correspContext corresp="i-4Sy2N9xdhvTqP6o6zfycVu">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-S9bxqyQ31df22W9fKo5okT" type="numbering">
          <date when="2009-10-06"/>
        </correspAction>
        <correspAction xml:id="i-X5XbizAgRdWCfxmF96mnT9" type="submission">
          <date when="2009-10-01"/>
        </correspAction>
        <correspAction xml:id="i-RrEsRoGujFnTk4aNVu73bs" type="transfer">
          <date when="2009-10-01"/>
        </correspAction>
        <correspAction xml:id="i-JgPXQtfrhc824uUEcbVZDt" type="assigned"/>
        <correspContext corresp="i-JgPXQtfrhc824uUEcbVZDt">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-24VWnTAupx7WWpX4CqgPPm" type="motBody">
        <div xml:id="i-8ng46dn3XqqDCzKnhS1z4p" type="motProposal" subtype="förslag">
          <head xml:id="i-QN91yMC8aV3HrYaJKXdDAr">
            Förslag till riksdagsbeslut
          </head>
          <p xml:id="i-CCkJzY6qwf1RSJkRT2Ryur">
            Riksdagen tillkännager för regeringen som sin mening vad som
            anförs i motionen om att innan Uppsala garnison läggs ned måste
            en totalberäkning tas fram av kostnaderna för omorganiseringen
            och de investeringar detta för med sig.
          </p>
        </div>
        <div xml:id="i-D8Ce2kjpPbAWBHNSn69oJn" type="motContent">
          <head xml:id="i-5NRfGMWgiqApcUUgwftHoi" type="h1">
            Motivering
          </head>
          <p xml:id="i-MTcXLWBdAoQvDyKtuUxaBB">
            Försvaret har under lång tid levt under ekonomisk press. Den
            politiska ledningens kritik mot försvarets sätt att hantera skattemedel
            har i många fall varit berättigad, men det finns också tillfällen
            då sparsamheten går för långt. Ett exempel på detta är när Uppsala
            garnison föreslås läggas ner.
          </p>
          <p xml:id="i-VFXnJXu7Lff99wouHYbv5n">
            När försvaret ska spara blir självfallet antalet garnisoner intressant
            att se över, men det vore nu direkt ovist att fullfölja planerna
            på att lägga ner den enda huvudstadsnära, militära flygplatsen.
          </p>
          <p xml:id="i-EiHw7hzh5Ppkb1uUTzDfZN">
            Kring den militära flygbasen i Uppsala har det varit en rad turer.
            I förslaget som förre ÖB överlämnade till regeringen den 30 jan
            2009 sades det att man inte behöver flygbasen längre. Men efter
            en praktisk försvarsövning visade det tvärtom sig att Försvarsmakten
            behöver kunna verka från Uppsala! Verkligheten visade sig annorlunda
            än skrivbordskalkylerna.
          </p>
          <p xml:id="i-EqFsuB6DtKvP9tPsNWrALj">
            Den 20 maj lät försvarshögkvarteret därför meddela att man nu
            beslutat att driva Uppsala flygplats vidare till dess att en civil
            operatör kan ta över, samt att man därefter önskar hyra kapacitet
            vid behov. Det som nu gäller är att flygplatsen ska vara avvecklad
            den 1 juli 2010.
          </p>
          <p xml:id="i-NAdZYb2EBnNCLB5yEFjZUj">
            Efter det räknar Försvarsmakten kallt med att kunna hyra in sig
            hos en privat aktör, som är på väg att etablera sig i Uppsala,
            för det verkliga behov som finns av en militär landningsplats.
            Det innebär att Förvarsmakten alltså ska förlita sig på en privat
            aktör som dessutom inte har några tillstånd klara ännu. Förmodligen
            kommer det att ta 23 år innan alla tillstånd är klara om man räknar
            med de normala överklagandena.
          </p>
          <p xml:id="i-3WUjqng4g3ioVyfprJNm8h">
            Det tyngst vägande argumentet som anförs för denna manöver är
            att den ekonomiskt hårt pressande Försvarsmakten ska spara 35
            miljoner kronor. Det är en inte föraktfull summa. Men innan man
            går vidare med den här typen av beslut, oavsett var de ligger,
            anser jag att man bör kvalitetssäkra den kalkyl som är gjord.
            De uppgifter som jag fått tillgång till säger något annat.
          </p>
          <p xml:id="i-9bK3RStsXuxKk6LeLSwMd3">
            I dag är den totala kostnaden för att driva den militära flygbasen
            i Uppsala 50,8 miljoner kronor. Om Försvarsmakten kvarstår som
            huvudman även framöver, och låter en civil aktör hyra in sig,
            ser kalkylen ut så här: I och med att flygtrafiken skulle bli
            större skulle driftskostnaden av flygplatsen öka med ca 20 miljoner
            kronor. Samtidigt skulle hyran från en civil aktör bli ca 30 miljoner
            kronor. Reducerade kostnader för FM Log avseende flygtransporter
            för utlandsstyrkan skulle innebära en besparing för försvaret
            på uppemot 25 miljoner kronor. Den totala kostnaden skulle alltså
            bli ca 20 miljoner. Akademiska sjukhuset betalar i dag en symbolisk
            summa för att ha tillgång till Ärna med både ambulanshelikopter
            och sitt nya sjuktransportflygplan. Med en civil aktör kommer
            man att få betala marknadspriser och självklart bör också detta
            läggas in som en intäkt också med Försvarsmakten som huvudman.
          </p>
          <p xml:id="i-EzGUFT2LG3JuRFqScTsetb">
            Om Uppsala garnison läggs ned måste försvaret hyra in sig hos
            någon annan, exempelvis på Västerås flygplats. Frågan är vad det
            kommer att kosta skattebetalarna, när den struktur som i dag finns
            i Uppsala istället ska byggas upp i Västerås. Om några miljoner
            kronor sparas i en ände, måste mångdubbelt mer betalas ut i en
            annan.
          </p>
          <p xml:id="i-QJjcXvrnjEerv9XPZuP6i4">
            Vi vet att beslutet som nu förbereds till nästa sommar innebär
            att Sverige blir den enda nationen inom hela EU där nationens
            huvudstad och ledning lämnas utan ett nära flygförsvar. Vid speciella
            tillfällen, som till exempel vid toppmöten eller när vi är ordförande
            i EU, är en militär flygplats nära Stockholm avgörande för att
            skydda luftrummet.
          </p>
          <p xml:id="i-VZU7auGwHoKiskfBcszfqE">
            Det är slutligen inte rimligt att spara några miljoner på att
            lägga ner flygflottiljen i Uppsala, då det kommer krävas mångdubbelt
            större investeringar på annat håll dit verksamhet ska överflyttas.
            Här har riksdagen ett övergripande ansvar att en myndighet inte
            skjuter över kostnader till en annan på ett sätt som ökar kostnaderna
            totalt för skattebetalarna. Innan Uppsala garnison läggs ner måste
            därför en totalberäkning av kostnaderna för detta tas fram. Detta
            bör ges regeringen till känna.
          </p>
        </div>
        <div xml:id="i-B4xgnrgcUqYCG9L11pcNg7" type="motSignatures">
          <list xml:id="i-PfKxnNrbXqX46vFcs5XJeY">
            <item xml:id="i-TzCRVFUMBEJzKfNVHJaNUD" who="i-Ybw8JnrmHGCsqpipBke8a7">
              Mikael Oscarsson (kd)
            </item>
          </list>
        </div>
      </div>
    </body>
  </text>
</TEI>
