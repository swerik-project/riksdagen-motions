<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__87/mot_1969__ak__87-001.pdf"/>
      <fw>
        4 Motion i Andra kammaren, nr 87 år 1969
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 87
          </p>
          <p>
            Av fru Ryding m. fl., om översyn av de allmänna riktlinjerna
            för tra- fikpolitiken.
          </p>
          <p>
            (Lika lydande med motion nr 71 i Första kammaren)
          </p>
          <p>
            Diskussionen om trafikpolitiken har blivit allt livligare. Ett
            uttryck för detta är att vid höstriksdagen 1967 hade kommunikationsministern
            att besvara inte mindre än sex interpellationer föranledda av
            massnedläggelser av järnvägsstationer och bandelar. Vid 1968 års
            vårriksdag väcktes 17 motioner som likaledes behandlade SJ:s trafikpolitik.
            Svenska järnvägsmannaförbundet formulerade i fjol ett tiopunkts-
            program om trafikpolitiken, om vilket förbundet fört förhandlingar
            med kommu- nikationsdepartementet. Enligt uppgifter i pressen
            kommer dessa frågor att tas upp även vid en konferens mellan LO
            och Järnvägsmannaförbundet. Allt detta skulle inte ha förekommit
            såvida inte en stark opinion vore rådande inom landet mot den
            förda trafikpolitiken. Det har ibland anförts att det är mot tillämpningen
            av och inte mot de av 1963 års riksdag antagna riktlinjerna för
            den statliga trafikpolitiken man vänder sig. Enligt vår mening
            kan det inte enbart vara fråga om tillämpningen av 1963 års riksdagsbeslut
            på området. Den tilltänkta s. k. tredje reformetappens genomförande
            innebär att ge fritt fram för lastbils- och ”godstågstrafiken”
            på våra landsvägar och befria denna från behovsprövning. Vilken
            ”mjuk” tillämpning kan förta det sakliga innehållet av beslutet
            i denna del? Det kan sålunda inte vara fråga om enbart till- lämpningen
            utan om riktlinjerna som sådana. Att den tredje reformetappens
            genom- förande uppskjutits och att starka krav rests om fortsatt
            uppskov, bl. a. av Järnvägs- mannaförbundet, talar för att hela
            den statliga trafikpolitiken är mogen för en översyn. I det år
            1961 avgivna betänkandet ”Svensk trafikpolitik” av 1953 års trafikut-
            redning heter det bland annat:
          </p>
          <p>
            På trafikens område har i vårt land en övergång till bilåldern
            inletts, d. v. s. till det skede inom transportväsendets utveckling,
            som kännetecknas av motorfordons- trafikens utpräglade dominans
            bland transportmedlen. Denna omvandlingsprocess kan vid oförändrade
            utvecklingsbetingelser förväntas fortsätta och övergången till
            bilåldern torde kunna förutses bli helt fullbordad inom ett decennium.
            — — — Sam- hället bör vid sina åtgöranden på det trafikpolitiska
            området acceptera den här för- utsedda utvecklingen.
          </p>
          <p>
            Ekonomidirektören Sjöberg i SJ skriver i en artikel om det framtida
            transport- väsendet:
          </p>
          <pb facs="riksdagen-motions-pdf/data/1969/mot_1969__ak__87/mot_1969__ak__87-002.pdf"/>
          <fw>
            Motion i Andra kammaren, nr 87 år 1969 5
          </fw>
          <p>
            Morgondagens järnväg kommer i huvudsak att bestå av ett stambanenät,
            upp- rustat i modernaste teknik och med stor kapacitet. På detta
            stambanenät kommer endast de större stationerna med stor avsänd
            eller mottagen lokal trafik eller stor övergångstrafik till omgivande
            regioner att vara kvar. På detta dubbelspåriga stam- banenät med
            högklassig banteknisk standard och utrustat med centraliserad
            tåg- kontroll för fjärrmanövrering av trafiken på längre sträckor
            kommer järnvägsdriften att i hög grad bli mekaniserad eller automatiserad.
          </p>
          <p>
            Om godstrafiken spår artikelförfattaren att denna kommer att
            ombesörjas med snabba direkt- eller fjärrgodståg mellan stambanenätets
            olika knutpunkter: ”Till respektive från knutpunkterna uppsamlas
            respektive fördelas godset med lastbilar på ungefär motsvarande
            sätt som med nuvarande kretstrafik.” Ingen torde vare sig vilja
            eller kunna bestrida bilismens enorma expansion och att denna
            väntas fortsätta att öka. Men frågan är i vilken grad detta kommer
            att ske. Det kan inte vara riktigt att bara registrera bilismens
            frammarsch för att sedan från denna utgångspunkt utfärda prognoser
            om vilken roll den kommer att spela i framtiden. Det måste tillkomma
            samhället att göra en avvägning av vad som är för- enligt med
            samhällsekonomiska intressen och vad som inte minst ur miljövårdssyn-
            punkt är önskvärt och att från en sådan utgångspunkt söka styra
            utvecklingen. Generaldirektör Erik Grafström i vattenfallsstyrelsen
            skriver i en artikel, ”Syn- punkter på de framtida transportmedlen
            i Sverige”, att år 1950 mättes godstranspor- terna i 15,7 miljarder
            tonkilometer. 55 Jo kom på järnvägarna och 17 Jo på last- bilarna.
            På tio år har det totala godstransportarbetet ökat med mer än
            50 Yo, och den ökningen faller till övervägande del på lastbilarna.
            ”Fram emot 1975 beräknas det totala inrikes godstransportarbetet
            stiga till 40 å 50 miljarder tonkm. Från hälften till två tredjedelar
            av detta godstransportarbete kan komma att utföras på landsväg,
            vilket skulle innebära en 4—5-dubbling av nuvarande godstransportarbete
            med lastbil:” Måste inte frågan resas: Är en sådan utveckling
            önskvärd? Vi har ett utbyggt järnvägsnät, men vi har inte det
            vägväsende som krävs för en sådan enorm ökning av den tunga lastbilstrafiken.
            Att åstadkomma en sådan utbyggnad kräver såväl ofantliga investeringar
            som stora kostnader för det utbyggda vägväsendets istånd- hållande.
            Kraften för driften på järnvägen är en nationell tillgång, medan
            energin för landsvägstrafiken måste importeras. Problemet med
            luftföroreningarna är stort nog i dagens läge. Hur det skall gestalta
            sig med perspektivet en 4—5-dubbling av den tunga lastbilstrafiken
            är lätt att föreställa sig. Bullerproblemen blir också de ett
            allt större problem. Medan en automatisering i hög grad kan förutses
            för trans- portmedel som disponerar egen korsningsfri banvall,
            hopas bilar, bussar och last- bilar vid rusningstiderna i långa
            köer även vid relativt obetydliga tätorter. I förra fallet kan
            en ökad snabbhet i kommunikationerna förutses. I det senare lär
            i stort sett motsatsen bli fallet. Härtill kan fogas att riskerna
            för olycksfall skulle, med en ytterligare ökning av den tunga
            lastbilstrafiken på våra vägar, bli ett ännu större problem. De
            snabbare fordonens omkörningar är redan nu anledning till svåra
            olyckor.
          </p>
          <pb facs="riksdagen-motions-pdf/data/1969/mot_1969__ak__87/mot_1969__ak__87-003.pdf"/>
          <fw>
            6 Motion i Andra kammaren, nr 87 år 1969
          </fw>
          <p>
            I debatten om SJ:s trafikpolitik har pekats på åtgärder som tyder
            på en medveten favorisering av landsvägstrafiken från det statliga
            trafikföretagets sida. Stor upp- märksamhet har uppgifter i tidningen
            ”Signalen” (23/3 1968) väckt om att varje vecka rullar mellan
            1700 och 2 000 ton järn ut på landsvägarna från Norrbottens järnverk
            (NJA) i Luleå till mottagare i Syd- och Mellansverige. Transporterna
            ut- förs av SJ:s eget dotterföretag ASG. Transporter sker också
            per järnväg. Kapaci- teten hos malmgodstågen skulle enligt uttalande
            från en i tidningen citerad tjänste- man på SJ:s försäljningssektion
            i Luleå med enkla medel kunna nära nog fördubb- las. För närvarande
            kör man dagligen med åtta godståg söderut. ”Genom att sätta in
            större lok — som redan finns — kan vi framföra lika många ton
            i 5 tåg och får då tre nya och större tåg utan att förändra tidtabellen.
            Någon svårighet att till- godose hela NJA:s transportbehov föreligger
            inte för vår del”, hävdade den av ”Signalen” tillfrågade SJ-tjänstemannen.
            I det citerade numret av fackförbundsorganet ”Signalen” uttalar
            sig även chefen för godsmagasinet i Norrköping: ”Vi är direkt
            förbjudna att gå till en ASG-kund och erbjuda honom våra tjänster.
            Vi får inte ens gå dit och berätta för honom om vilken service
            vi kan erbjuda. Vi skall ju konkurrera på lika villkor, och då
            är det orimligt att SJ:s transportkonsulenter förbjuds aktiv försäljning.
            Här finns stora företag med omfattande transporter som jag aldrig
            kommer i kontakt med eftersom jag inte ens kan ringa dem och lämna
            upplysningar.” Elementära anspråk på en samordning i verksamheten,
            som borde förekomma mellan samhällsägda företag, lyser här med
            sin frånvaro. I den år 1963 väckta kom- munistiska riksdagsmotionen
            angående den statliga trafikpolitiken (1:812 och I1:983) kommenteras
            målsättningen att skapa ett mera konkurrensfrämjande system på
            transportmarknaden: ”Det kan ju inte här vara avsett konkurrensen
            mellan olika grenar av det statliga trafikföretaget, statens järnvägar,
            utan mellan de statliga och privata trafikföretagen.” De statliga
            trafikföretagen bör komplettera varandra, inte konkurrera sinsemellan.
            De borde kunna åstadkomma en ändamålsenlig fördelning av transportuppgifterna.
            Till grund för sådana avvägningar måste ligga såväl an- språk
            på god transport- och kommunikationsservice som aspekter på ekonomi
            men även miljövård. När vägkostnadssakkunniga blir klara med sina
            undersökningar tor- de ytterligare betydelsefullt material föreligga
            för dessa överväganden. Vid en bedömning av det ekonomiska resultatet
            av SJ:s verksamhet måste hänsyn tas till alla kostnader företaget
            får bära. Detta gäller exempelvis kostnaderna för pen- sioner
            till vilka avsättning tidigare icke fått ske, vartill kommer nu
            gällande ATP- avgifter, samt kostnader för militära beredskapsändamål.
            Nämnas kan också kost- naderna för expeditioner, godsmagasin,
            lastbryggor, godsplaner, plattformar etc., som ensidigt belastar
            SJ:s spårbundna trafik.
          </p>
          <p>
            SJ:s utveckling SJ:s banlängd har minskat från sitt högsta värde
            på drygt 17 000 bankm till ca 12.000 km. En ytterligare minskning
            förutses så att den skulle stanna vid endast 7000 km. Nuvarande
            1100 bemannade stationer beräknas fram till år 1975 ned-
          </p>
          <pb facs="riksdagen-motions-pdf/data/1969/mot_1969__ak__87/mot_1969__ak__87-004.pdf"/>
          <fw>
            Motion i Andra kammaren, nr 87 år 1969 7
          </fw>
          <p>
            bringas till 200 å 300. De nuvarande obemannade trafikplatserna
            nedbringas till 400 å 500. Under perioden 1964—1967 avbemannades
            eller nedlades 383 stationer. Järnvägsmannaförbundet hade år 1952
            70 000 medlemmar och räknar i dag 45 000. Fram till år 1975 beräknas
            5 000—10 000 bli bortrationaliserade. I SJ:s anslags- framställning
            för budgetåret 1969/70 heter det att personalanslaget måste minskas
            i väsentlig snabbare takt än under senare år, om SJ:s kostnader
            skall utvecklas för- delaktigare än konkurrenternas.
          </p>
          <p>
            Järnvägsmännens tiopunktsprogram
          </p>
          <p>
            Det är begripligt att de SJ-anställdas fackliga organisation
            reagerar inför denna utveckling. Järnvägsmannaförbundet har framlagt
            och med kommunikationsdepar- tementet förhandlat om ett tiopunktsprogram.
            I detta tas en rad konkreta krav upp i linje med vad som hävdats
            i bl. a. riksdagsmotioner och debatter under senare år, nämligen
            en orientering mot ett ökat utnyttjande av den spårbundna trafiken;
            spe- ciellt ägnar förbundet uppmärksamhet åt godstransporttrafiken.
            Tiopunktsprogram- met lyder:
          </p>
          <p>
            1. Fortsatt uppskov med den s.k. tredje reformetappen som bl.a.
            innebär att tillståndsgivningen för åkerirörelse slopas. 2. Förbud
            mot transport på bil av vissa tunga och skrymmande godsslag. 3.
            Förbud mot lastbilstransporter under veckosluten. . Ytterligare
            ökning av landsvägsfordonens längd och vikt avvisas bestämt. .
            Höjd beskattning och ökad kontroll av lastbilstrafiken. 6. Tillståndsgivningen
            för busstrafik begränsas starkt i de områden, där järn- vägarna
            tillhandahåller en tillfredsställande persontrafik. 7. SJ befrias
            snarast från de ekonomiska förpliktelser, som saknas hos konkurre-
            rande transportföretag, t. ex. dubbla pensionskostnader, försvarskostnader
            m. m. 8. Ersättning till SJ för driften av olönsamma stationer.
            9. SJ:s verkstäder och banavdelning ges frihet att åtaga sig arbeten
            utanför SJ. 10. Aktivare försäljning av järnvägens tjänster i
            både person- och godsbefordran.
          </p>
          <p>
            On oh
          </p>
          <p>
            Ombpröva trafik politiken!
          </p>
          <p>
            De i Järnvägsmannaförbundets tiopunktsprogram resta kraven aktualiserar
            åtgär- der som är ägnade att bryta den nuvarande trenden av trafikens
            och transporternas förskjutning till landsvägstrafik. En prövning
            av programmets punkter leder enligt vår uppfattning till slutsatsen
            att en omprövning av riktlinjerna för den statliga tra- fikpolitiken
            i en vidsträcktare mening är påkallad. När de ”företagsekonomiska”
            bevekelsegrunderna åberopas som stöd för den fort- satta krympningen
            av SJ:s verksamhet måste erinras om nödvändigheten av en sam-
            lad samhällsekonomisk bedömning. Strävandena att till sysselsättningssvaga
            områ- den lokalisera industrier motverkas av det annonserade programmet
            för begräns- ningar i statens järnvägars trafikering. I vpk-motionen
            11:158 år 1968 hävdas att
          </p>
          <pb facs="riksdagen-motions-pdf/data/1969/mot_1969__ak__87/mot_1969__ak__87-005.pdf"/>
          <fw>
            8 Motion i Andra kammaren, nr 87 år 1969
          </fw>
          <p>
            trafikpolitiken måste sammankopplas med ett samhälleligt styrt
            och förbättrat loka- liseringsplanerande och att trafikpolitiken
            bör utgöra en organisk del av en verklig riksplanering. Detta
            betyder inte att det är statens trafikföretag som skall göra de
            näringspolitiska bedömningarna men väl att en samverkan måste
            ske mellan dessa och de för närings- och lokaliseringspolitiken
            ansvariga organen. Ett sådant synsätt måste vara vägledande vid
            utformningen av riktlinjerna för den statliga trafik- politiken.
            Vidare anser vi att följande frågor bör bli föremål för närmare
            prövning: När det gäller avvägningen mellan spårbunden trafik
            och landsvägstrafik måste den spårbundna trafikens fördelar och
            utvecklingsmöjligheter i högre grad beaktas, framför allt genom
            sitt oberoende av annan trafik, sin kapacitet och snabbhet. Frågan
            måste besvaras: Bär lastbils-landsvägstrafiken en rimlig del av
            de sam- hälleliga kostnaderna för densamma? Borde inte SJ:s taxepolitik
            vara så utformad, att den i vidsträcktare omfattning möter prisaktioner
            från privatägda transport- och trafikföretag? Hur skall samordningen
            fungera mellan statens olika transport- och trafikföre- tag och
            är det ändamålsenligt att dessa företag inordnas under en gemensam
            admi- nistration? Hur bör lönsamhetsundersökningarna utformas
            för att dessa skall ge en verklig bild av lönsamhetsförutsättningarna
            för de olika transportmedlen? Kan lönsam- heten för trafiksvagare
            linjer förbättras genom anskaffande av för dessa lämpligare fordon,
            exempelvis av pendeltågstyp eller elmotorvagnar med relativt stor
            motor- styrka för att även vid behov kunna användas som dragfordon?
            På vad sätt kan företagsdemokratin ytterligare utvecklas i syfte
            att ge den anställda SJ-personalen ett medinflytande, varigenom
            dess praktiska erfarenheter bättre skulle kunna komma till nytta,
            exempelvis vid den trafikpolitiska samordningen mellan SJ-företagen?
            En översyn av den statliga trafikpolitiken och SJ-företagens verksamhet
            med be- aktande av det ovan anförda bör enligt vår mening ha som
            mål, att öka de statliga trafikföretagens — speciellt den spårbundna
            trafikens — roll inom samfärdseln och transportväsendet beträffande
            såväl person- som godstransporter. Den kan då kom- ma att bättre
            tillgodose såväl allmänhetens som samhälleliga trafik- och transport-
            behov samt även personalens berättigade anspråk på en tryggare
            anställning. Med stöd av det anförda föreslås, att riksdagen i
            skrivelse till Kungl. Maj:t måtte hemställa om en översyn av de
            av 1963 års riksdag antagna riktlinjerna för den statliga trafikpolitiken
            i enlighet med i denna motion förordad inriktning.
          </p>
          <p>
            Stockholm i januari 1969
          </p>
          <p>
            Gunvor Ryding (vpk) C. H. Hermansson (vpk) — Eivor Marklund (vpk)
          </p>
        </div>
      </div>
    </body>
  </text>
</TEI>
