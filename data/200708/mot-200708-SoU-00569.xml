<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00569">
  <teiHeader>
    <fileDesc>
      <titleStmt>
        <title>Övervikt hos barn</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Övervikt hos barn</title>
          <idno type="rdwebb">GV02So569</idno>
          <rs type="number">So569</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So569/text</ref>
          <ref type="dokument_url_html">http://data.riksdagen.se/dokument/GV02So569</ref>
          <ref type="dokumentstatus_url_xml">http://data.riksdagen.se/dokumentstatus/GV02So569</ref>
          <ref type="doc">http://data.riksdagen.se/fil/90AAEA8E-629C-4827-987F-DED8062A685E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SC3G1hz28E73bqHX2wqirf" type="signed"/>
        <correspContext corresp="i-SC3G1hz28E73bqHX2wqirf">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-BLAZV1F3v2EPdmH45Gs6Qj" type="referral">
          <date when="2007-10-16"/>
        </correspAction>
        <correspAction xml:id="i-9isKeBKN5hYdrBdKHcK5Q1" type="dismissal">
          <date when="2007-10-16"/>
        </correspAction>
        <correspAction xml:id="i-FQDfAqs8KZvyW7xXzFYAgc" type="numbering">
          <date when="2007-10-09"/>
        </correspAction>
        <correspAction xml:id="i-SfsLBAiRbn8zqJAK11QxjV" type="submission">
          <date when="2007-10-05"/>
        </correspAction>
        <correspAction xml:id="i-FcB6AaUcFipsPrtaToJBLV" type="transfer">
          <date when="2007-10-05"/>
        </correspAction>
        <correspAction xml:id="i-8R2ekrQBSHLEJTWZSZPXjR" type="assigned"/>
        <correspContext corresp="i-8R2ekrQBSHLEJTWZSZPXjR">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-UTFFyWkBHKCaS2RHgR3BV5">
            Förslag till riksdagsbeslut
          </head>
          <p xml:id="i-Sm9mpKKtARx1uk9K8EkNwv">
            Riksdagen tillkännager för regeringen som sin mening vad som
            anförs i motionen om övervikt hos barn.
          </p>
        </div>
        <div type="motContent">
          <head xml:id="i-Lm1n5eZ8gYUSR8Tg4BW87F" type="h1">
            Motivering
          </head>
          <p xml:id="i-JC6mACaeNr1YiMQqFDqhsC">
            Hjärt- och kärlsjukdomar är i dag den vanligaste dödsorsaken
            i Sverige. Trots att dödligheten på senare år har sjunkit ser
            vi i dag en dramatisk ökning av riskfaktorer för hjärt- och kärlsjukdom,
            i synnerhet ökande övervikt med farlig bukfetma. Allt oftare halkar
            barn in i en skadlig livsstil och risken för hjärt- och kärlsjukdomar
            ökar.
          </p>
          <p xml:id="i-3qkfKLHn7rVD757SFxuXaV">
            Överviktiga eller feta barn i Sverige har blivit dubbelt så många
            sedan 1990. I dag finns det 30 00050 000 barn som är så feta att
            de riskerar att dö i förtid på grund av sjukdomar (Hjärtrapporten
            överviktig, stressad och hjärtsjuk, överläkare Eva Swahn, verksamhetsansvarig
            vid kardiologiska kliniken, universitetssjukhuset i Linköping).
            Enligt Socialstyrelsen är 2025 procent av svenska barn i 10-årsåldern
            överviktiga. Mellan 3 och 5 procent lider av fetma. Av dem som
            är överviktiga redan i unga år fortsätter en majoritet att vara
            överviktiga genom livet. 80 procent av alla överviktiga barn är
            också överviktiga i sena tonåren.
          </p>
          <head xml:id="i-BePwChvEJmp7woQKLMXkc9" type="h2">
            Orsaker till barnfetma
          </head>
          <p xml:id="i-B7MMt6PRfniozgw3gg8h4V">
            Enligt Socialstyrelsen finns det flera förklaringar till viktökning.
            Den viktigaste faktorn är den tekniska utvecklingen som gjort
            att vi rör på oss allt mindre. Video- och tv-tittande och datoranvändning
            på fritiden har gjort att den totala energiförbrukningen är mindre
            än den var tidigare. Många barn och ungdomar lever också osunt
            med snabbmat, läsk och godis och för lite aktivitet.
          </p>
          <head xml:id="i-TZ8wyeHLqbvBYdc9zX2pYR" type="h2">
            Hälsorisker
          </head>
          <p xml:id="i-3HhBu3Bxeu5pAScAkd317F">
            Barn med fetma utvecklar insulinresistens, blodfettsrubbningar
            och leverpåverkan. Tidig fetmautveckling är allvarlig för den
            framtida hälsan. Medellivslängden sjunker ju tidigare under vuxenåren
            som fetman har utvecklats. Fetma ökar risken för hjärt-kärlsjukdomar,
            diabetes samt olika former av cancer (Socialstyrelsen).
          </p>
          <p xml:id="i-63U3PqqKrPSs2E8sVWhWVG">
            Risken att drabbas av hjärt-kärlsjukdomar och diabetes (så kallade
            kardiometabola riskfaktorer) påverkas av många olika faktorer.
            Högt blodtryck, rökning, insulinresistens, bukfetma och ogynnsamma
            blodfetter är exempel på några riskfaktorer som samverkar och
            leder till hjärt-kärlsjukdomar och typ 2-diabetes. Riskfaktorerna
            samverkar i kroppen och den totala risken för en sjukdom ökar
            om en och samma person är drabbad av flera riskfaktorer samtidigt.
            Därför är det angeläget att vid varje behandling se till samtliga
            föreliggande riskfaktorer.
          </p>
          <p xml:id="i-MTaTuZpU3QKpBYNZRjuZYt">
            Det är framförallt bukfetman som är farlig. Kortfattat kan man
            säga att orsaken till att fettet i buken är farligare än annat
            fett är att fettet ligger nära levern. Det spelar alltså stor
            roll vart på kroppen som fettet sitter. Till exempel används ofta
            BMI för att mäta övervikten, men metoden har tydliga begränsningar
            eftersom den inte anger vare sig hur mycket av en persons vikt
            som utgörs av fett eller var på kroppen fettet sitter. Ett högt
            midjemått är därför ett bra sätt att ringa in riskpersoner (Hjärtrapporten).
          </p>
          <head xml:id="i-KrCXhrjQZrt5FGG2fL51M6" type="h2">
            Förebyggande arbete, forskning och vård
          </head>
          <p xml:id="i-FC9AZyLL94pbwEy6JJyDo4">
            Att svenska barn och ungdomar blir allt mer överviktiga är oroande.
            Samtidigt är fetma lättare att förebygga än att bota. Åtgärder
            mot fetma bör se till hela den mänskliga livscykeln och särskilt
            uppmärksamma barndomen, där många vanor grundläggs. Små livsstilsförändringar
            ger stora skillnader. Bättre kost, mer motion och mindre tv, läsk
            och snabbmat är därför en bra början.
          </p>
          <p xml:id="i-UvWNzjMrgLTsTWcQ8N2Ndo">
            Samtidigt behövs det insatser även inom andra områden. Okunskapen
            om bukfetma och hjärt-kärlsjukdom är stor. 82 procent av svenskarna
            vet inte vad de har för midjemått. Och 83 procent av patienterna
            som är i riskzonen för hjärt-kärlsjukdomar har aldrig fått sitt
            midjemått mätt när de besökt läkare. Med stor sannolikhet är det
            inte bättre ställt bland barn och ungdomar. En tidig identifikation
            av riskfaktorer undviker framtida problem. En mycket enkel och
            kostnadseffektiv preventiv åtgärd vore att skolhälsovården började
            mäta midjemåttet hos eleverna.
          </p>
          <p xml:id="i-8F2L1wv4gktuUE1dv7UBWM">
            Men det behövs också bredare informationsinsatser. Alla personer
            har rätt att få tillgång till den kunskap de behöver så att de
            kan leva sunt och undvika fetma och hjärt- och kärlrisker. Det
            gäller i synnerhet barn. Samtidigt vet vi att kunskapen om faran
            med hjärt- och kärlsjukdomar inte är jämnt spridd i samhället.
            Lågutbildade har sämre kunskap än högutbildade och män har sämre
            kunskap än kvinnor. Informationsinsatser framstår därför som extra
            angelägna gentemot de grupper där kunskapen är som lägst.
          </p>
          <p xml:id="i-BuNsdmcNojp46tAJr7FP7C">
            En bättre allmänprevention är önskvärd, men inte tillräcklig.
            För vare sig bättre identifikation eller informationsinsatser
            förbättrar situationen för de redan drabbade. Trots att problemet
            med fetma och övervikt uppmärksammats under en längre tid pekar
            mycket på att fetmavården för barn och ungdomar i Sverige är bristfällig
            och att vårdresurserna är otillräckliga. Kompetensen hos vårdgivarna
            måste öka. Det finns fall där sjukvården behöver en tydligare
            roll som komplement till bättre allmänprevention. Lämpliga behandlingsformer
            måste finnas inom ramen för sjukvårdssystemet. Alla överviktiga
            barn har rätt att vara fokus för den egna behandlingen och har
            rätt till en individuell behandlingsplan.
          </p>
          <p xml:id="i-4M28QmpEtHxvbUChjkWthA">
            Det behövs också mer kunskap och forskning på området för att
            utreda de bakomliggande orsakerna till varför barn ökar i vikt
            mer än vad som är bra för deras hälsa.
          </p>
        </div>
        <div type="motSignatures">
          <list>
            <item xml:id="i-cvtk1eMJZSpmzoe92YWxW" who="i-SmQxY46smWu5awEQ2oGr4n">
              Ingemar Vänerlöv (kd)
            </item>
          </list>
        </div>
      </div>
    </body>
  </text>
</TEI>
