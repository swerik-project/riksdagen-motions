<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-KU-00815">
  <teiHeader>
    <fileDesc>
      <titleStmt>
        <title>TV 3 och etersänd lokal-TV</title>
        <author corresp="i-MYV5TtBU5tQGwqDu4dq25s">Bengt Westerberg m. fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>TV 3 och etersänd lokal-TV</title>
          <idno type="rdwebb">GA02K815</idno>
          <rs type="number">K815</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GA02K815/text</ref>
          <ref type="dokument_url_html">http://data.riksdagen.se/dokument/GA02K815</ref>
          <ref type="dokumentstatus_url_xml">http://data.riksdagen.se/dokumentstatus/GA02K815</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MYV5TtBU5tQGwqDu4dq25s</idno>
            <name>Bengt Westerberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>Ingemar Eliasson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>Kerstin Ekman</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>Karin Ahrland</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-5FsdBgp7zC1W8jXSUkwwDq</idno>
            <name>Birgit Friggebo</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-9J1gmLVJSnGBRMzrAVvtvR</idno>
            <name>Anne Wibble</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>Jan-Erik Wikström</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GFxzA4rux7U3kjkHv39HZG" type="signed"/>
        <correspContext corresp="i-GFxzA4rux7U3kjkHv39HZG">
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="i-5FsdBgp7zC1W8jXSUkwwDq"/>
          <note type="signatory" corresp="i-9J1gmLVJSnGBRMzrAVvtvR"/>
          <note type="signatory" corresp="i-P7oVLGoBfbz4RGE5XkQtLN"/>
        </correspContext>
        <correspAction xml:id="i-YUV6rGVgs81d3xWKwCNMWZ" type="assigned">
          <date when="2014-11-19"/>
          <time when="14:50:17"/>
        </correspAction>
        <correspContext corresp="i-YUV6rGVgs81d3xWKwCNMWZ">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_k_815/mot_198687_k_815-001.pdf"/>
      <div xml:id="i-JSft4F1W7Qb13261m3yuGu" type="motHeader">
        <div xml:id="i-ETFN1ejLWVxjX3TCgAKj6c" type="motTitle"/>
        <div xml:id="i-RgBDPfmWhjByKHJaKES1xA" type="motSubmissionInfo"/>
      </div>
      <div xml:id="i-MppbM8gUNca999hdpuwUDw" type="motBody">
        <div xml:id="i-Q9pAKkxH7tRnKPHsQWwUmy">
          <p xml:id="i-2xv1Q7Xm9D9ruT5Xnpa4fG">
            Motion till riksdagen
          </p>
          <p xml:id="i-7gsb2N5VbQ4FL8C1LjsjTm">
            1986/87:K815
          </p>
          <p xml:id="i-G92CdkMX5sNnfuyWfdezJq">
            Bengt Westerberg m. fl. (fp) TV 3 och etersänd lokal-TV
          </p>
          <p xml:id="i-2EbSrNvf6rxbM83ZQKxU1r">
            1 Det förändrade medielandskapet
          </p>
          <p xml:id="i-Jf65DH5TqYPmtboWXEcGjW">
            Det svenska medielandskapet har undergått genomgripande förändringar
            under det senaste decenniet. Ännu för tio år sedan kom praktiskt
            taget alla ljudradio- och TV-program som man lyssnade till och
            tittade på i vårt land från ett enda företag, Sveriges Radio.
            1979 inleddes försök med närradio i begränsad skala och blygsamma
            experiment med när-TV. Det viktiga var dock inte formatet utan
            det faktum att lokala sammanslutningar för första gången på sina
            egna villkor fick tillgång till radio- och TV-medierna. Särskilt
            närradion har sedan dess expanderat snabbt och är i dag ett självklart
            inslag i medieutbudet i stora delar av vårt land. I mars 1982
            började ett brittiskt företag sända reklamfinansierade TV-program,
            avsedda att tas emot av allmänheten i kabelnät, via försökssa-
            telliten OTS, en kommunikationssatellit. Sändningarna sågs bl.
            a. i Norge och Finland. De hade mycket väl kunnat ses också i
            Sverige, men i riksdagen genomdrev socialdemokraterna med stöd
            av vpk och centern att televerket inte skulle få tillhandahålla
            avkodare. I en socialdemokratisk motion hette det bl.a.: ”Rent
            kommersiella programföretag som det aktuella brittiska skulle
            genom sändningar via denna typ av satelliter kunna nå ut till
            publiker i en hel världsdel.” Orden visade sig vara profetiska.
            Redan påföljande år, 1983, ställde de europeiska televerkens samarbetsorgan
            för satellitfrågor, Eutelsat, utrymme till förfogande för sändningar
            till kabelnät via OTS efterföljare, ECS. 1984 inleddes i vårt
            land en försöksverksamhet med mottagning och kabeldistribu- tion
            av signaler från ECS. Den 1 januari 1986 avlöstes detta försök
            med en lag som tillåter vidaresändning via kabel av program som
            mottagits från kommunikationssatelliter. Ett internationellt TV-utbud
            är numera tillgäng- ligt i ca 200000 svenska hem. Vilka kanaler
            och hur många som kan ses varierar de olika kabelnäten emellan.
            Det kan belysas med ett par exempel. I Göteborg erbjuder televerket
            ca 45 000 hushåll tio satellitkanaler förutom svensk och dansk
            TV och en lokal kanal. I Stockholm erbjuder det kommunalt ägda
            Stockholms Stjärnkabelnät AB nio satellitkanaler förutom svensk
            och finsk TV och en lokal kanal. Nätet beräknas vid slutet av
            1987 omfatta drygt 30000 hushåll. Undersökningar som har gjorts
            på de orter där utländsk TV via satellit och kabel blivit tillgänglig
            i hemmen tyder på att tittandet på svenska program
          </p>
          <p xml:id="i-MCyXwxxUK54LwLHVzKt3rM">
            15
          </p>
          <pb facs="riksdagen-motions-pdf/data/198687/mot_198687_k_815/mot_198687_k_815-002.pdf"/>
          <p xml:id="i-FFmfySqPQPykpNDA4Y4zZA">
            minskar i alla åldersgrupper. Störst är minskningen bland ungdomarna.
            En rapport från Göteborg visar att 16—29-åringarna i det närmaste
            halverade sitt tittande på de svenska kanalerna när kabel-TV kom
            till deras stadsdelar. Den mest populära satellitkanalen är den
            reklamfinansierade underhåll- ningskanalen Sky Channel. Undersökningar
            i Göteborg och Upplands Väsby visar att närmare tre fjärdedelar
            av befolkningen på båda orterna tittar på dess program någon gång
            per vecka. Ungefär en fjärdedel tittar dagligen och lika många
            sällan eller aldrig. Det är svårt att bedöma hur snabbt utbyggnaden
            av kabelnäten i fortsättningen kommer att gå. Ännu svårare är
            det att sia om hur tittarvanor- na kommer att påverkas. Vad vi
            vet är att antalet hushåll som har tillgång till kabel-TV ökar
            för varje år. Televerket angav redan 1982 en potential för lönsamma
            kabelsystem på högst 2,3 miljoner hushåll. Den verkliga anslutningsgraden
            kommer natur- ligtvis att bli mindre. Prognoserna pendlar mellan
            900000 och 1,8 miljoner hushåll år 1990. Även om man håller sig
            till de mera försiktiga förutsägelser- na — vilket torde vara
            klokt — får man räkna med att mellan 2,5 och 3 miljoner svenskar
            vid början av nästa årtionde kommer att kunna se utländsk TV i
            sina hem. Också antalet programkanaler kommer att öka. Det är
            teoretiskt möjligt att så mycket som 250 TV-kanaler kan komma
            att sändas över Europa enbart från kommunikationssatelliter. I
            verkligheten torde antalet bli avsevärt mindre, främst därför
            att det inte finns program så det räcker. 30-40 nya kanaler har
            nämnts som en trolig siffra. Programutbudet kommer också att öka
            genom att direktsändande satelli- ter skjuts upp. Deras signaler
            kan tas emot i betydligt mindre antenner än kommunikationssatelliternas.
            Närmast i tiden ligger den västtyska TV-Sat, den franska TDF-1
            och den nordiska Tele-X. År 1990 beräknas en brittisk direktsändande
            satellit skjutas upp. Ett konsortium, bestående av TV- och elektronikföretag
            i Storbritannien, fick i december 1986 koncession på att använda
            den för tre kanaler. Programutbudet kommer framför allt att utgöras
            av underhållning och aktualiteter. Detsamma torde komma att gälla
            också utbudet från den västtyska och den franska satelliten, även
            om deras användning ännu inte är slutgiltigt fastställd. Utbyggnaden
            av kabelnät kommer framför allt att betyda att tillgången på utländsk
            TV ökar. Sannolikt kommer också tittandet på utländsk TV att öka.
            Därmed kommer svensk TV troligen att förlora publikandelar. De
            lokala programmen svarar än så länge för en mycket liten del av
            tittandet på kabel-TV. Det beror på att utbudet än så länge är
            litet. Anledningen därtill är i sin tur att det är svårt och kostsamt
            att göra sevärda TV-program och att lokala intressenter i många
            fall tvekar, så länge det inte går att finansiera verksamheten
            på kommersiella villkor och man inte kan nå tittarna i en hel
            tätort eller en hel kommun. I Danmark har lokal-TV nu i stort
            sett övergått till att bli eterburen. Av 24 lokala stationer sänder
            nu 23 över etern med stöd av en särskild lag, vars giltighet utlöper
            den 30 september 1987. Också i vårt land har det framförts önskemål
            om att tillåta lokala TV-sändningar över etern.
          </p>
          <p xml:id="i-RnbKN3cTbmbfDR69fnBGsN">
            Mot. 1986/87 K815
          </p>
          <p xml:id="i-Tfxxk5fHaxPQF5WYRS72gm">
            16
          </p>
          <pb facs="riksdagen-motions-pdf/data/198687/mot_198687_k_815/mot_198687_k_815-003.pdf"/>
          <p xml:id="i-9uSBTR3XDMiud2z53qE4KF">
            Den situation som vi här skisserat innebär att svensk radio och
            television utsätts för en internationell konkurrens som saknar
            motstycke i eterme- diernas tidigare historia. Den konkurrensen
            kommer inte att minska. Den kommer tvärtom att skärpas allteftersom
            åren går. Däri ligger i och för sig ingenting negativt. Det är
            ett uttryck bland många för att vi lever i ett världssamhälle.
            Just därför är det angeläget att möta den nya situationen positivt
            och offensivt genom att stärka svensk radio och television. Genom
            det beslut som fattades vid förra riksmötet tillfördes Sveriges
            Radio ökade resurser i det att mottagaravgiften höjdes. Företaget
            fick också den större rörelsefrihet som det behöver i en föränderlig
            medievärld. Två viktiga frågor sköts dock på framtiden, nämligen
            hur de hittills outnyttjade frekvenser för TV-sändningar som Sverige
            disponerar skall användas och frågan om reklam i TV. Dessa spörsmål
            skall här beröras.
          </p>
          <p xml:id="i-9Bh7jrWQBtncYwPozpbtXQ">
            2 Tillgången på TV-frekvenser
          </p>
          <p xml:id="i-6uGBuogkBCwnyTA3Nz9Pjb">
            Massmediekommittén uppgav i sitt betänkande Via satellit och
            Kabel (SOU 1984:65) att Sverige förfogar över tillräckligt med
            frekvenser för att bygga ut ytterligare ett rikstäckande TV-nät
            (TV 3) och ett som täcker 80 90 av landet (TV 4). Det har emellertid
            visat sig att man genom omplanering av frekvenser kan skapa utrymme
            för fler kanaler än som tidigare troddes möjligt. De senaste uppgifterna
            från televerket ger vid handen att det finns utrymme för två hela
            rikstäckande TV-nät utöver de två som nu är i bruk. I årets budgetproposi-
            tion föreslås fem större och sexton mindre sändare för regional-TV
            (bil. 10, s. 491 f.). Tillkomsten av dessa naggar inte de två
            näten i kanten. Televerket uppger också att även efter att dessa
            sändare satts upp finns det dessutom frekvensutrymme för ett inte
            närmare specificerat antal lokala sändare. Det är alltså fullt
            möjligt att nu inrätta ett rikstäckande TV 3 med möjlighet till
            regionala sändningar och att göra ett antal försök med eterburen
            lokal-TV utan att avhända sig möjligheten att i framtiden bygga
            ut en fjärde rikstäckande TV-kanal, om det skulle visa sig vara
            önskvärt. Av ekonomiska skäl bör man för nya sändare utnyttja
            de TV-master som finns. För ett rikstäckande nät beräknar televerket
            kostnaderna för leasing av sändare, drift, hyra för bruk av sändarmaster,
            frekvensavgifter m. m. till ca 150 milj. kr. per år. Årskostnaden
            för lokala sändare blir naturligtvis mycket lägre. Om man använder
            sändare med en effekt på 1000 kilowatt beräknas kostnaden bli
            2—2,5 milj. kr. Sådana sändare får stora täckningsområden. Som
            exempel kan nämnas att en sändare, placerad på TV-masten i Kolmården,
            inte bara skulle nå Norrköping utan täcka stora delar av Södermanland
            och Östergöt- land. Eftersom höghus hindrar signalerna från att
            gå fram, kan sändaren i Kolmården behöva kompletteras med en slavstation
            i Linköping. En invändning mot att använda starka sändare kan
            vara att man därigenom får en regional TV-station snarare än en
            lokal. Man kan dock ge program- verksamheten en klarare markerat
            lokal inriktning genom att fördela tiden mellan de olika kommuner
            som ligger inom täckningsområdet. Väljer man i stället en sändare
            med lägre effekt som täcker ett mindre område beräknas
          </p>
          <p xml:id="i-2HUHG5HSnif5UzTR3rHB2S">
            Mot. 1986/87 K815
          </p>
          <p xml:id="i-XJwTi5GvM2qPoE8WkpuAF5">
            17
          </p>
          <pb facs="riksdagen-motions-pdf/data/198687/mot_198687_k_815/mot_198687_k_815-004.pdf"/>
          <p xml:id="i-4L7DNEH5ef5eDWiFmHx8VW">
            årskostnaden minska med cirka en halv miljon kronor. För att
            nå hela den publik som skulle täckas av den starka sändaren i
            Kolmården behövs då naturligtvis flera mindre sändare. De ungefärliga
            kostnader som här nämnts förutsätter bl. a. att det lokala programföretaget
            betalar rimlig hyra till rundradioverksamheten för utnytt- jande
            av befintliga sändarmaster. Räknar man bara med marginalkostnaden
            för sändaren, blir summorna lägre. Om man i stället väljer att
            sätta upp nya sändarmaster, tillkommer kostnaderna för det. Vi
            anser att de möjligheter som tillgången på frekvenser erbjuder
            bör tillvaratas genom att ett rikstäckande nät för TV3 byggs upp
            och en försöksverksamhet med etersänd lokal-TV inleds. Det finns
            både medie- och kulturpolitiska skäl för det.
          </p>
          <p xml:id="i-SqPYpff5y2xZMMr4q6kmrS">
            3 Motiv för ett ökat svenskt TV-utbud
          </p>
          <p xml:id="i-KBk2khjRyuWUiQop9nAFmh">
            Yttrandefriheten är en av grundstenarna i ett demokratiskt samhällsbygge.
            Den innebär att var och en har rätt att offentligt i tal, skrift,
            form, bild eller på annat sätt framföra tankar och åsikter, offentliggöra
            allmänna handlingar och offentligt lämna upplysningar i vilket
            ämne som helst. För att dessa rättigheter skall ha ett reellt
            innehåll krävs också att alla har rätt att ta del av vad man uttrycker
            och att man får använda de kanaler som behövs för att nå ut till
            allmänheten. Yttrandefriheten i trängre, principiell mening har
            ett nära och ofrånkomligt samband med informationsfrihet och etableringsfrihet.
            Man kan också säga att yttrandefriheten förutsätter etableringsfrihet.
            Man måste ha rätt att använda de tekniska resurser som behövs
            för att mångfaldiga det man skrivit eller spelat in, och man måste
            ha rätt att utnyttja befintliga distributionsnät eller bygga upp
            egna. Annars blir yttrandefriheten illusorisk. I dag råder i vårt
            land etableringsfrihet på de flesta medieområden. För tryckta
            skrifter finns i grundlag givna bestämmelser som skyddar både
            rätten att framställa skrifter och att sprida dem. För fonogram,
            filmer och videogram finns inget grundlagsskydd, men heller inga
            etableringshinder. När det gäller radio och televison är förhållandena
            annorlunda. Frekven- serna för etersändning fördelas genom internationella
            avtal. Televerket svarar för att frekvenserna används i enlighet
            med ingångna avtal. Här finns inte etableringsfrihet — och kan
            inte heller göra det. Både i radiolagen och i avtalen mellan staten
            och programbolagen har det därför skrivits in bestämmelser som
            syftar till att garantera mångfald och vidsträckt yttrandefrihet
            i både ljudradion och televisionen. Möjligheten att vidga både
            yttrande- och etableringsfriheten i radio och TV har emellertid
            ökat genom den tekniska utvecklingen, som öppnat nya frekvensområden
            och möjliggjort nya distributionsformer, t. ex. via kabel. Allteftersom
            dessa möjligheter tillvaratagits har fler röster kunnat göra sig
            hörda. Sveriges Television AB har föreslagit att TV 3-nätet skall
            tas i anspråk för betal-TV. Det vore emellertid enligt vår mening
            olyckligt om Sveriges Radio-koncernens grepp över etermedierna
            i vårt land ytterligare skulle
          </p>
          <p xml:id="i-AURcqs4BwjfCoKVYMCcwsJ">
            Mot. 1986/87 K815
          </p>
          <p xml:id="i-3eRgyGDoNqybWnKfugM1Ub">
            18
          </p>
          <pb facs="riksdagen-motions-pdf/data/198687/mot_198687_k_815/mot_198687_k_815-005.pdf"/>
          <p xml:id="i-H7UgGd2eQGTRJJ6x6Ye5yX">
            stärkas. Vi anser att TV-frekvenserna i stället bör användas
            på ett sådant sätt att makten över mediet sprids. Med tillkomsten
            av nya programföretag ökar behovet av program att sända. En del
            av dem kommer naturligtvis att köpas på den internationella marknaden,
            liksom fallet är med ungefär hälften av de program som sänds i
            Sveriges Television. De nya programföretagen får dock inte enbart
            bli kanaler för program som gjorts utomlands. Det kommer att ligga
            i deras eget intresse att också i betydande omfattning sända program
            som producerats i Sverige och de övriga nordiska länderna. Det
            finns nämligen tittarundersök- ningar som visar att 80 26 av den
            tid tittarna ägnar TV 1 och TV2 läggs på svenska program. Tillkomsten
            av nya programföretag kan därför stimulera programproduk- tionen
            och leda till att nya arbetstillfällen uppstår, både för teknisk
            personal och för författare, musiker, skådespelare och andra kulturarbetare.
            Detta är viktigt, inte minst med tanke på den stora och växande
            arbetslösheten bland konstnärligt verksamma personer. Just förväntade
            positiva följder för kulturlivet har varit ett viktigt argument
            i diskussionen om inrättande av nya TV-företag i våra grannländer.
            Den norska utredningen om kringkastingsreklamen skrev:
          </p>
          <p xml:id="i-LQ2KsMKXVskYfpJGNmSfFF">
            Det er — — — egenproduksjon og formidling av norske programmer,
            utvalget mener att eventuelle reklameinntekter primaert bör gå
            til. På denne måten vil disse inntektene kunne bidra til en opbygging
            och utvidelse av norske produksjonsmiljöer for fjernsyn, noe som
            vil medföre flere norske program- alternativer for å möte det
            utvidete internasjonale programtilbud i årene som kommer.
          </p>
          <p xml:id="i-Ma1MMWG8cYY5XSdYDqChzh">
            Den danska filmindustrin sammanfattade en viktig del av argumenten
            för sitt förslag om Det åbne TV med orden: ”Et TV 2i entrepriseform
            kan kort blive en vaeldig udfordring og inspiration till en raekke
            kreative fag och miljöer i Danmark.” Frågan om det fanns tillräcklig
            kapacitet för att klara det ökade behovet av inhemsk programproduktion
            besvarades kortfattat: ”Både menneskeligt og materielt er der
            ledige ressourcer.” Vi vill också framhålla att tillkomsten av
            ett nytt, från Sveriges Radio helt fristående TV-nät inför ett
            nytt element av konkurrens som kan verka stimulerande såväl för
            TV1 och TV2 som för den nya kanalen. I ett europeiskt land finns
            det sedan flera år erfarenheter av ett liknande system, nämligen
            i Storbritannien. Den tävlan som där förekommer mellan det med
            mottagaravgifter finansierade BBC och de reklamfinansierade ITV-bolagen
            har enligt mångas uppfattning stimulerat kvaliteten på programproduktio-
            nen. En viktig orsak därtill är att både BBC och ITV-företagen
            är underkastade i stort sett samma krav när det gäller bredd och
            kvalitet i programverksamheten. Vi tror att ett system, snarlikt
            det brittiska, under motsvarande förutsätt- ningar kan få liknande
            följder i vårt land. Därigenom stärks det svenska programutbudet
            i den internationella konkurrensen. Önskemålet att få till stånd
            etersänd lokal-TV har under de senaste åren motiverats på olika
            sätt. En utgångspunkt har varit att kabel-TV inte ens i tätorterna
            kommer att nå alla hushåll under överskådlig tid. Från kommunalt
          </p>
          <p xml:id="i-VGt4ApqPjQ2EBYAQHaBX83">
            Mot. 1986/87 K815
          </p>
          <p xml:id="i-G1Ffc1NNwXAo6PGjNWvvRM">
            19
          </p>
          <pb facs="riksdagen-motions-pdf/data/198687/mot_198687_k_815/mot_198687_k_815-006.pdf"/>
          <p xml:id="i-47CTMro8tXuFY1VhxFAkEA">
            håll har anförts önskemål om att få en informationskanal som
            når alla medborgare. Särskilt på senare tid har medborgarnas yttrande-
            och informa- tionsfrihet anförts som viktiga argument i debatten.
            Just dessa motiv väger enligt vår uppfattning allra tyngst. Situationen
            är alltså den att det finns frekvenser för åtskilliga lokala sändare.
            Vi vet dock inte hur stort det verkliga intresset för att utnyttja
            dem är. Det finns bara ett sätt att ta reda på det, nämligen att
            tillåta lokala etersändningar av television, liksom lokala ljudradiosändningar
            är tillåtna i närradion. Myndigheter bör inte lägga hinder i vägen
            för utnyttjande av tekniken. I debatten har det ibland ifrågasatts
            om man till rimliga kostnader kan göra lokala program som är av
            sådan kvalitet att tittarna vill se dem. Erfarenheter- na av de
            försök med lokal-TV som gjorts utomlands och, fast i mindre skala,
            i Sverige tyder dock på att det finns ett stort intresse hos allmänheten
            för att se lokala program, även om de inte har samma tekniska
            kvalitet som rikstelevi- sionen. Det bör också noteras att det
            i dag finns tillgång till teknisk apparatur som är både billigare
            och lättare att hantera än för några år sedan. Erfarenheterna
            från utlandet visar emellertid entydigt att lokala sändning- ar
            förutsätter att man tänkt igenom hur de skall finansieras. Vi
            tar upp den frågan i följande avsnitt.
          </p>
          <p xml:id="i-JmzMT2DvDBVy6CtcKroBMh">
            4 Möjliga finansieringskällor
          </p>
          <p xml:id="i-XSEc75bvK9f1f35meaVX8A">
            4.1 Ett rikstäckande TV 3
          </p>
          <p xml:id="i-4W2Kw9cNo7NWj9H5TegevQ">
            Vi anser att finansiering med mottagaravgifter även i fortsättningen
            bör vara förbehållen programbolagen i Sveriges Radio. För ett
            rikstäckande TV 3 återstår då två tänkbara finansieringskällor,
            nämligen betal-TV och reklam. En svensk betal-TV-kanal har varit
            föremål för ingående diskussioner. Det råder emellertid stor ovisshet
            om huruvida en sådan kanal under rimlig tid kan bli självbärande.
            Reklamfinansiering av televisionen har diskuterats i Sverige under
            lång tid. Mycket tyder på att det finns tillräckligt underlag
            för att på sikt finansiera en tredje kanal med reklam. Från industrihåll
            har under senare år framhållits behovet av att få utnyttja TV-mediet
            för reklam, särskilt med tanke på att svenska konsumenter genom
            satellit-TV i växande omfattning exponeras för utländsk TV-reklam.
            Svenska företag riskerar därmed att komma i ett underläge som
            svårligen kan hävas utan att de själva får möjlighet att i TV
            annonsera sina produkter. Ett ofta åberopat argument mot reklam
            i svensk TV har varit att den skulle få negativa konsekvenser
            för pressen. Av den förra året framlagda utredning- en om effekter
            av TV-reklam (Ds U 1986:2) framgår emellertid att dessa farhågor
            torde få anses överdrivna. De får i vart fall vägas mot den breddning
            av yttrande- och etableringsfriheten, den stimulans av svenskt
            kulturliv och den förstärkning av det svenska TV-utbudet i en
            hårdnande internationell konkurrens som tillkomsten av en tredje
            svensk TV-kanal kan medföra. Vi noterar att svensk lag inte förbjuder
            reklam i etermedierna. Radiolagen (SFS 1986:1209) stadgar nämligen
            endast att i avtal mellan staten och
          </p>
          <p xml:id="i-UwcUz6xQJDdgLfAJWU56Qd">
            Mot. 1986/87 K815
          </p>
          <p xml:id="i-FFd98VuESyaUAFj19tk3VH">
            20
          </p>
          <pb facs="riksdagen-motions-pdf/data/198687/mot_198687_k_815/mot_198687_k_815-007.pdf"/>
          <p xml:id="i-TPn2KbYnjVZihmvyY8VJHw">
            programföretag ”får som villkor för att sända radioprogram —
            — — tas in — — — föreskrift som förbud mot kommersiell reklam
            eller mot program som bekostas av annan än programföretag” (6
            $). Någon ändring i radiolagen i detta avseende torde alltså inte
            behövas. Av nämnda paragraf framgår att programföretags sändningsrätt
            skall vara beroende av att det finns ett avtal mellan staten och
            företaget. Samtliga de punkter som enligt paragrafen får tas in
            i ett sådant avtal bör med undantag av punkt 3 (reklamförbudet)
            ingå i avtalet mellan staten och ett kommande TV3. I stort sett
            torde avtalet mellan staten och Sveriges Television AB kunna ligga
            till grund för avtalet med det nya företaget. Radionämnden bör
            sålunda ha tillsyn över det på samma sätt som över Sveriges Television
            AB. Vi föreslår att regeringen inbjuder intressenter att söka
            tillstånd att bedriva en kombination av riks- och regionalsändningar
            över TV 3-nätet. Av ansökan skall framgå hur snabbt sändarnätet
            avses byggas ut, hur de regionala sändningarna skall genomföras
            samt hur stor andel av produktio- nen som inledningsvis skall
            bestå av program producerade i de nordiska länderna och hur den
            andelen tänks öka över tiden. Ansökan skall också innehålla kalkyler
            över kostnader och intäkter. De sökande företagen eller konsortierna
            skall också redovisa sina möjligheter att satsa erforderligt kapital
            och driva verksamheten tills den blir självbärande.
          </p>
          <p xml:id="i-524Yo54oGW6wWWetx752Nr">
            4.2 Etersänd lokal-TV
          </p>
          <p xml:id="i-3fnUP3U2P2XA8brEtxMRXn">
            Det är både svårare och dyrare att producera TV än att göra radioprogram.
            För lokala sändningar behöver dock kostnaderna inte ens komma
            i närheten av dem som gäller för en rikskanal. Vid en konferens
            i Norrköping nyligen presenterades uppgifter om lokala TV-sändningar
            på åtta nordiska orter, två i Danmark, en i Finland, en i Norge
            och fyra i Sverige. Den genomsnittliga programkostnaden uppgavs
            vara 5600 kr. per sändningstimme. I realiteten varierar dock kostnaderna
            för lokal-TV kraftigt, beroende på vilken teknik som används och
            vad slags program som sänds. Som exempel kan nämnas att TV i Stockholm,
            som sänder lokala program över kabel i huvudstaden, tar ut en
            avgift på 150—180 kr. per sänd minut. Däri ingår kostnader för
            programledning, studiohyra och tekniker vid direktsändning. Eventuella
            kostnader för produktion av bandade program tillkommer. Det finns
            flera olika tänkbara finansieringskällor för lokal-TV. Förutom
            med betal-TV och reklam kan de tänkas finansierade med kommunala
            bidrag, frivilliga tittaravgifter och försäljningar. Organisationer
            av olika slag kan på egen bekostnad producera program för sändning.
            Enligt vår uppfattning bör lokalt förankrade företag få tillstånd
            att bedriva lokal programverksamhet över etern. Bland tänkbara
            intressenter som kan ingå kan nämnas lokalpressen, föreningslivet,
            lokala kulturinstitutioner, näringslivet och kommunen. I företagets
            styrelse bör ingen intressentgrupp få ha mer än en tredjedel av
            mandaten. I programverksamheten skall företagen eftersträva största
            möjliga yttran- de- och informationsfrihet. Företagen bör få stor
            frihet att avgöra hur programverksamheten skall finansieras. Reklam
            bör vara tillåten. För
          </p>
          <p xml:id="i-5qVQeBVz1YVQ9vSp6AJs5d">
            Mot. 1986/87 K815
          </p>
          <p xml:id="i-ST386jjqbvAfwL7owk9RM6">
            21
          </p>
          <pb facs="riksdagen-motions-pdf/data/198687/mot_198687_k_815/mot_198687_k_815-008.pdf"/>
          <p xml:id="i-GiWeK6aZxfnqALJmK5mQ5d">
            verksamheten bör i övrigt i huvudsak samma regler gälla som för
            egensänd- ningar i kabel-TV (SFS 1985:1057). Vi föreslår att regeringen
            skyndsamt utarbetar erforderliga bestämmelser för en försöksverksamhet
            med etersänd lokal-TV och inbjuder intressenter att söka koncession.
            Målet bör vara att så snart försöksperioden är avslutad skall
            permanent lagstiftning antas. Lokala TV-sändningar över etern
            bör i framtiden tillåtas i den mån intresse, resurser och frekvenser
            finns.
          </p>
          <p xml:id="i-LuXi2EMxY4fBEqSaH2CxRf">
            5 Hemställan
          </p>
          <p xml:id="i-BJNrQQHLKg7NCWuCAswhi9">
            Med anledning av det anförda hemställs 1. att riksdagen som sin
            mening ger regeringen till känna vad i motionen anförts om en
            reklamfinansierad tredje TV-kanal utanför Sveriges Radio, 2. att
            riksdagen som sin mening ger regeringen till känna vad i motionen
            anförts om etersänd lokal-TV.
          </p>
          <p xml:id="i-VdSKGmPo7tmHd3cmX6uDoM">
            Stockholm den 26 januari 1987
          </p>
          <p xml:id="i-G24KVbFJd1i1rUmhcLsDcJ">
            Bengt Westerberg (fp)
          </p>
          <p xml:id="i-3S8eygaWFmejmLknMSV3DM">
            Ingemar Eliasson (fp) Kerstin Ekman (fp) Karin Ahrland (fp) Birgit
            Friggebo (fp) Anne Wibble (fp) Jan-Erik Wikström (fp)
          </p>
          <p xml:id="i-WkM83g5NXyp6MtCR8gvVdN">
            Mot. 1986/87 K815
          </p>
          <p xml:id="i-4zM4DfaZ5tuaDHdvNDcUCL">
            22
          </p>
        </div>
      </div>
    </body>
  </text>
</TEI>
