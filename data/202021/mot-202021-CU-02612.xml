<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-CU-02612">
  <teiHeader>
    <fileDesc>
      <titleStmt>
        <title>Handel med häst</title>
        <author corresp="i-73o5S2z3dmzixAt7gzz34E">av Sofia Westergren (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2612 av Sofia Westergren (M)</title>
          <idno type="rdwebb">H8022612</idno>
          <rs type="number">2612</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H8022612/text</ref>
          <ref type="dokument_url_html">http://data.riksdagen.se/dokument/H8022612</ref>
          <ref type="dokumentstatus_url_xml">http://data.riksdagen.se/dokumentstatus/H8022612</ref>
          <ref type="docx">http://data.riksdagen.se/fil/9D3D0FF4-F6A3-40F2-B54E-6B9397CABCF8</ref>
          <ref type="pdf">http://data.riksdagen.se/fil/6DCE058B-F70A-480A-8CB9-FD6E09E406D9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-73o5S2z3dmzixAt7gzz34E</idno>
            <name>Sofia Westergren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EM5F8hpcQYBiEhz9m5MuJZ" type="signed"/>
        <correspContext corresp="i-EM5F8hpcQYBiEhz9m5MuJZ">
          <note type="signatory" corresp="i-73o5S2z3dmzixAt7gzz34E"/>
        </correspContext>
        <correspAction type="submitted" xml:id="i-ELLax8mJFACcgFiiqJRCYK">
          <date when="2020-10-05"/>
          <time when="15:03:59"/>
        </correspAction>
        <correspAction type="reviewed" xml:id="i-BaPd9bGHe5ML8A9vyS9RH1">
          <date when="2020-10-05"/>
          <time when="15:09:30"/>
        </correspAction>
        <correspAction type="referred" xml:id="i-YHpnnXA3L9unWihF2VQnPg">
          <date when="2020-10-14"/>
        </correspAction>
        <correspAction type="assigned" xml:id="i-T5oduJV2LLkcYx8JQNQtsp">
          <date when="2021-08-10"/>
          <time when="13:01:27"/>
        </correspAction>
        <correspContext corresp="i-T5oduJV2LLkcYx8JQNQtsp">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-SJntV1xG2L6hJjm17U3wWn"/>
        <correspContext corresp="i-SJntV1xG2L6hJjm17U3wWn">
          <ref type="uppgift">2020/21:CU12</ref>
          <ref type="ref_dok_id">H801CU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU12</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:2612 av Sofia Westergren (M) Handel med häst</div>
      </div>
      <div type="motBody">
        <div type="motProposal" subtype="förslag">
          <head xml:id="i-9eNsYwNmNCB1T5Q9dg79yF">
            Förslag till riksdagsbeslut
          </head>
          <list style="ol">
            <item xml:id="i-U5Yg72KMEMnU4VoPHTbcVZ">
              Riksdagen ställer sig bakom det som anförs i motionen om att
              handel med levande djur inte ska ingå i nya konsumentköplagen
              och tillkännager detta för regeringen.
            </item>
            <item xml:id="i-L2cCQs4c8mWh5Lym9P7nYa">
              Riksdagen ställer sig bakom det som anförs i motionen om att
              om handel med levande djur ska ingå i nya konsumentköplagen så
              behöver den ytterligare anpassas för att minska risken för skada
              för djuret under rättsprocess samt fördela ansvar mellan parterna
              på ett mer proportionerligt sätt i enlighet med de alternativa
              förslag som utredaren presenterar i SOU 2020:51, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-BJn5oCcq9g36V1w52UcsNo">
            Motivering
          </head>
          <p xml:id="i-BG24abcpQNhd5ixrKjtuBm">
            Betänkandet av utredningen om nya konsumentköpregler (SOU 2020:51)
            har nyligen överlämnats till regeringen. Utredningen redogör och
            förklarar på ett mycket bra sätt nackdelarna med att försäljning
            av levande djur omfattas av nuvarande konsumentköp­regler. Nuvarande
            lagstiftning är inte anpassad för levande varelser utan är anpassad
            för försäljning av döda ting tillverkade i fabrik. Konsumentköpreglerna
            är till för att stärka konsumentskyddet samt för att ställa krav
            på tillverkarna så att varorna uppfyller en viss standard. Eftersom
            levande djur inte är tillverkade varor utan just levande djur
            är det direkt olämpligt att levande djur omfattas av samma lagstiftning
            som döda ting.
          </p>
          <p xml:id="i-RfCHVdG8Xov7h5J1As7aod">
            Vid försäljning av dyrare djur såsom hästar, hundar och i viss
            mån katter löper säljaren en stor risk eftersom reglerna i konsumentköplagen
            är väldigt processdrivande och skadestånden kan vida överstiga
            köpeskillingen. Framförallt riskerar djuret att hamna i kläm.
            Ett djur som omfattas av en rättstvist får ofta inte den träning
            och upp­märksamhet som djuret normalt skulle få. Detta är helt
            naturligt eftersom en köpare normalt inte vill investera tid och
            pengar i träning och utveckling av en ”vara” som denne vill återlämna
            till säljaren. Djurets utveckling riskerar att stanna upp och
            eftersom köparen ofta inte tränar och leker med djuret riskerar
            djuret även att få psykiska men. I samma ögonblick som ett levande
            djur säljs förändras djurets liv för alltid. Djuret flyttas till
            en helt ny miljö med andra människor, andra djur, annan föda,
            annan träning, andra lekar. Detta kan självklart påverka djuret
            både positivt och negativt. Till exempel kan en häst som fungerar
            på ett visst sätt med sin tidigare ryttare förändras kraftigt
            då en ny ryttare rider hästen. Det finns exempel på rättsfall
            där en häst presterat betydligt sämre hos köparen och domstolen
            bedömde att det var fel på hästen och säljaren fick ta till­baka
            hästen och betala stora summor till köparen. Väl tillbaka hos
            säljaren presterade hästen återigen på hög nivå (Svea hovrätts
            dom den 9 april 2009 i mål T 3977-08 ”Hästen Galliano”).
          </p>
          <p xml:id="i-Jz6zTjmux7C5ibQhFipqA7">
            Det är tyvärr vanligt att köparens förväntningar på det köpta
            djuret brister och då dagens konsumentköpregler är väldigt processdrivande
            är det vanligt att köparen nyttjar detta för ett erhålla skadestånd
            eller för att lämna tillbaka djuret till säljaren. Det är inte
            helt ovanligt att advokater annonserar i hästtidningar för att
            finna köpare med brustna förväntningar.
          </p>
          <p xml:id="i-QeY4CjB7SX8d5y8vaFyY3S">
            När levande djur säljs mellan två privatpersoner eller mellan
            två näringsidkare gäller istället köplagen. Denna lagstiftning
            är inte alls lika processdrivande som konsument­köplagen och vi
            ser också att antalet processer är betydligt färre i dessa fall.
          </p>
          <p xml:id="i-B7ifAuCnFeUB7vyrF5Jp4H">
            I betänkandet av utredningen om nya konsumentköpregler presenterar
            utredaren sina huvudförslag, som visserligen är ett steg i rätt
            riktning men tyvärr inte tillräckliga. Utred­aren tycks själv
            inse att förslagen inte är tillräckliga och har därför i bilaga
            5 presenterat alternativa lagförslag. Ett förslag är 1 kap. 8
            §, 8 pkt att försäljning av levande djur inte ska omfattas av
            nya konsumentköplagen. Detta vore mycket bra eftersom det ställer
            högre krav på både köpare och säljare vid köpet och framförallt
            så vore det bra för djurets välbefinnande eftersom antalet rättsprocesser
            skulle minska.
          </p>
          <p xml:id="i-W6u3scCBtAc1ZprZEomuK1">
            En säljare som håller undan eller förvränger information ska
            självklart alltid stå risk­en och köparen ska skyddas av lagstiftningen
            för en sådan transaktion. Om konsument­köpreglerna inte är tillämpliga
            är det istället köplagen som träder in och även där har köparen
            detta lagskydd.
          </p>
          <p xml:id="i-XNoN6XTVmLuvn93zB4pN5j">
            Organisationer som Lantbrukarnas Riksförbund och Svenska Kennelklubben,
            som representerar såväl köparsidan som säljarsidan avseende levande
            djur, ställer sig bakom förslaget att handel med levande djur
            inte ska omfattas av nya konsumentköplagen utan att dessa bör
            omfattas av köplagen.
          </p>
          <p xml:id="i-Nqn1jj8vnMjHXieKqtKe4A">
            I det fall handel med levande djur trots allt ska omfattas av
            nya konsumentköplagen bör riksdagen särskilt ta till sig av utredarens
            bakgrundsbeskrivning och då särskilt de alternativa lagförslagen
            som utredaren presenterar i bilaga 5. Den nya konsumentköp­lagen
            bör i så fall omfattas av dessa paragrafer eftersom de syftar
            till att minska antalet rättsprocesser och ställer högre krav
            på såväl säljare som köpare och framförallt så gynnar det djurets
            välbefinnande.
          </p>
          <p xml:id="i-Pp5BmFC3VpMaNCTyBXhkke">
            En ansvarsfull lagstiftning avseende handel med levande djur
            bör ställa högre krav på både köpare och säljare så att djuret
            inte hamnar i kläm och far illa. En ansvarsfull lagstiftning bör
            vara tydlig för samtliga parter och minimera antalet rättsprocesser.
            Framförallt bör en ansvarsfull lagstiftning ta i beaktande att
            ett levande djur inte är vilken vara som helst och ha djurets
            bästa i åtanke.
          </p>
        </div>
        <div type="motSignatures">
          <list>
            <item xml:id="i-8G5gLVZbvwzUuKPGumDEe5">
              Sofia Westergren (M)
            </item>
          </list>
        </div>
      </div>
    </body>
  </text>
</TEI>
