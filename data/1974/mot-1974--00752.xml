<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00752">
  <teiHeader>
    <fileDesc>
      <titleStmt>
        <title>om åtgärder till stöd för skolans sociala fostran.</title>
        <author>av herrar Johansson i Skärstad och Raneskog</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder till stöd för skolans sociala fostran.</title>
          <idno type="rdwebb">FX02752</idno>
          <rs type="number">752</rs>
          <ref type="dokument_url_text">http://data.riksdagen.se/dokument/FX02752/text</ref>
          <ref type="dokument_url_html">http://data.riksdagen.se/dokument/FX02752</ref>
          <ref type="dokumentstatus_url_xml">http://data.riksdagen.se/dokumentstatus/FX02752</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>SVEN JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-KshoLNe1g5drvqPs43jTp1</idno>
            <name>GUNDE RANESKOG</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XKmXS8WKrYqdKyqQg7x8xY" type="signed"/>
        <correspContext corresp="i-XKmXS8WKrYqdKyqQg7x8xY">
          <note type="signatory" corresp="r-0"/>
          <note type="signatory" corresp="i-KshoLNe1g5drvqPs43jTp1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__752/mot_1974__752-001.pdf"/>
      <fw xml:id="i-DqwsffvJdNKMeMtqD3XSHE">
        Mot. 1974:752 2
      </fw>
      <div xml:id="i-7zWGGoxk8SXAGY34USka34" type="motHeader">
        <div xml:id="i-MtCRqSutTrmGFJLheBv7r9" type="motTitle"/>
        <div xml:id="i-Fjo3KSUi9SW6aQEZXDzzKE" type="motSubmissionInfo"/>
      </div>
      <div xml:id="i-WnFHztB2gChL23G6YxNoqo" type="motBody">
        <div xml:id="i-RX4RRMLtQhqnWvcfbFbukj">
          <p xml:id="i-AVsLNL68jimJxC4cuutJWr">
            Motioner nr 752—758 år 1974 Mot. 1974 752-758
          </p>
          <p xml:id="i-Lv558nExc6C5yfN1kagKjp">
            Nr 752
          </p>
          <p xml:id="i-TwM5FirppftVu22Ffe9xUj">
            av herrar Johansson i Skärstad och Raneskog om åtgärder till
            stöd för skolans sociala fostran.
          </p>
          <p xml:id="i-8GVu8ScH2LuvMSNQouxXgh">
            All grundläggande fostran sker i hemmet. Detta utesluter emellertid
            inte att skolan också har en personlighetsutvecklande roll. Eleven
            tillbringar en förhållandevis stor del av sin uppväxttid i skolan.
            Skolan skall enligt läroplanen ge alla elever en utbildning som
            innefattar bl.a. sådana vanor, attityder och värderingar som är
            av betydelse för deras personliga utveckling. Vissa i läroplanen
            angivna värderingar skall kunna framhållas och främjas (s. 41).
            Enligt läroplanen har skolan till uppgift att utveckla viljan
            till gott samarbete med andra, att grundlägga goda arbetsvanor,
            att lära de unga att hysa aktning för varje slag av väl utfört
            arbete, att skapa förståelse för de grupper som har särskilda
            problem i det svenska samhället, att vänja eleverna till hjälpsamhet
            och att främja tolerans och respekt för andras uppfattningar.
            Vidare skall eleverna bli medvetna om innebörden av begrepp som
            rättvisa, ärlighet, hänsyn och tolerans och om konsekvenserna
            av brott mot lagar och föreskrifter. Huvudparten av dessa mål
            illustrerar innebörden av begreppet social fostran. Denna kan
            inte brytas loss vare sig från individuell eller från övrig etisk
            fostran. Läroplanen och andra bestämmelser på skolans område är
            f. n. inte till alla delar så utformade att de tillräckligt hjälper
            skolan att nå de sociala målen. Man bör därför genom olika åtgärder
            göra det lättare för skolan att förverkliga de i och för sig riktiga
            målen i läroplanen för individens personliga utveckling. Det finns
            ingen motsättning mellan kunskapsmeddelande och social fostran:
            ökas skolans sociala fostran så ökas skolans möjligheter att medde-
            la kunskaper. Omvänt kommer skolans sociala fostran att öka, om
            skolans kunskapsförmedlande roll stryks under. Skolan bör klarare
            definiera sin roll och sina uppgifter. Om skolans ambitioner är
            diffusa och dess roll oklar, blir elevernas roll likaledes oklar,
            vilket bidrar till att skolarbetet upplevs som mindre meningsfullt.
          </p>
          <p xml:id="i-TbCbnPwDfLVYqDtXvcXLaw">
            Erkänn kunskapers värde!
          </p>
          <p xml:id="i-Goikb7tBos9MaTZ2kGGr7n">
            Med en sådan inriktning av arbetet i skolan blir traditionella
            hemuppgifter för eleverna av underordnad betydelse. Detta är också
            väl motiverat på grund av det förhållandet att man i timplanerna
            fastställt ett så stort veckotimtal för elevernas undervisning
            i skolan att de bör få använda övrig tid varje dag för rekreation.
            Hemuppgifterna bör följakt- ligen i största möjliga utsträckning
            vara frivilliga för eleverna. Skolled- ningen har ett ansvar för
            att detta också blir förverkligat. (Citat ur Lgr 69, s. 70, vår
            kursivering).
          </p>
          <p xml:id="i-PhpBCPr5wKm4G5sasrjqPj">
            1 Riksdagen 1974 3 saml. Nr 752-758
          </p>
          <pb facs="riksdagen-motions-pdf/data/1974/mot_1974__752/mot_1974__752-002.pdf"/>
          <p xml:id="i-Q8kVKsQpCX73LUffVMemYd">
            Den svenska grundskolan ligger vid en internationell jämförelse
            sist när det gäller elevernas hemarbete. Den nedskärning av hemarbetet
            som har skett har åtminstone delvis motiverats med jämlikhetsargument.
            Man har hävdat att hemarbete orättvist gynnar barn från högre
            socialgrupper, därför att dessa barn har tillgång både till böcker
            och till hjälp från föräldrar. IEA-undersökningarna (International
            Association for the Eva- luation of Educational Achievement) visar
            att åtminstone den senare delen av detta argument saknar kraft.
            Dels får barnen från de högre socialgrupperna tydligen inte mer
            läxhjälp av sina föräldrar än andra barn, dels är det faktiskt
            så att de barn som får hjälp av sina föräldrar genomgående når
            sämre resultat än de som klarar sig själva. Om de högre socialgruppernas
            barn når bättre skolresultat kan detta sålunda inte i nämnvärd
            grad bero på läxhjälp. Vill vi kompensera sociala handikapp —
            och det bör vi — måste vi använda oss av betydligt subtilare medel.
            Läroplanens ord om hemuppgifternas underordnade betydelse är missvisande.
            Den nämnda formuleringen kan inte sägas vara väl ägnad att grundlägga
            goda arbetsvanor och får dessutom negativa effekter dels direkt
            för arbetet i grundskolan, dels indirekt för många elevers möjlighet
            att följa arbetet i gymnasieskolan. Bortfallet av elever i gymnasieskolan
            ökar enligt uppgift successivt för varje årskurs. Detta förhållande
            anses för vissa elevers del bottna i att de har svårigheter att
            ställa om sig till arbetsformerna i gymnasieskolan, där krav ställs
            på bl. a. självständigt fullgörande av hemuppgifter. Hemarbetets
            effekt ligger just i att eleven själv arbetar med det stoff som
            skall läras in. Inlärningen är liksom växandet en aktiv process.
            Den ovan citerade delen av Lgr 69, som talar om hemuppgifternas
            underord- nade betydelse, bör därför modifieras på följande sätt:
            ”Hemuppgifterna kan vara dels ålagda, dels frivilliga. De ålagda
            hemuppgifterna bör ha till syfte att befästa kunskaper och färdigheter
            samt att utveckla goda arbetsvanor. Uppgifterna måste hållas inom
            sådana gränser att eleverna också får tid till skälig rekreation
            och aktiviteter utan direkt anknytning till skolarbetet.”
          </p>
          <p xml:id="i-Jt7k7Sv9HhqyrjVYfVC5yz">
            Låt så många ungdomar som möjligt uppleva kunskapstrygghet!
          </p>
          <p xml:id="i-Sd98HusQUqDQ2SVjVNTeia">
            Spridningen i studieförmåga inom en klass i grundskolan är mycket
            större än vad de flesta tycks vilja inse. Denna spridning beror
            på olika förutsättningar för inlärning men också till stor del
            på olika förutsätt- ningar i fråga om tidigare skolgång och sociala
            förhållanden. Skolan har för närvarande en alldeles för stel organisationsform
            för att på ett smidigt sätt anpassa undervisningen till elevens
            situation i de olika ämnena och årskurserna. Detta gäller framför
            allt på högstadiet. Elever kan nu vid en nära nog automatisk uppflyttning
            till högre årskurs komma i den situationen att de inte har någon
            möjlighet att följa undervisningen i visst ämne och därmed inte
            heller göra nya framsteg. Dessa elevers situation blir ohållbar
            både inlärningsmässigt men också socialt. Denna missanpassning
            måste undvikas. Bland annat måste årskursgränserna i grundskolan
            kunna brytas. Det bör övervägas om elev i
          </p>
          <pb facs="riksdagen-motions-pdf/data/1974/mot_1974__752/mot_1974__752-003.pdf"/>
          <fw xml:id="i-2X4fJYWeYvKyWcasNs4Tou">
            Mot. 1974:752 3
          </fw>
          <p xml:id="i-TPyaWww4xtyhJutcskkp2x">
            grundskolan i viss årskurs (t. ex. årskurs 9) i visst ämne (t.
            ex. matematik) kan få följa undervisningen i samma ämne i lägre
            årskurs (t. ex. årskurs 8), om eleven i fråga har behov av en
            långsammare studietakt i just detta ämne eller behov av att gå
            om årskursen enbart i detta ämne. Denna modifierade form av gymnasieskolans
            begrepp ”Mindre studiekurs” bör kunna kombineras med anordningen
            ”Förlängd undervisning” i enskilt ämne. Vårt utbildningssystem
            bör vara så organiserat att målet för individen blir att skaffa
            sig kunskaper och färdigheter, inte att få ett intyg om genomgången
            skola. Under en följd av år har en stor del av diskussionen av
            vårt svenska skolsystem rört sig om undervisningsutbudet och dess
            organisation. Eleverna skall inte betraktas som en passiv massa,
            som kan formas till vilka profiler som helst genom att pressas
            i olika kanaler i utbildningssystemet. Genomströmningen i systemets
            olika delar har ansetts som mått på systemets effektivitet. I
            stället bör vi koncentrera oss på vilka kunskaper och färdigheter
            eleverna faktiskt uppnår. Enligt 6 kap. 16 $ skolstadgan uppflyttas
            elev vid läsårets slut som regel till närmaste högre årskurs.
            Om detta sker när eleverna saknar sådana grundläggande färdigheter
            i svenska, matematik och engelska som viss årskurs avser att ge,
            är systemet ett svek mot eleverna som i en högre årskurs sedan
            tvingas delta i en undervisning som de ej kan tillgodogöra sig.
            Det måste vara helt nedbrytande för en elev, som uppflyttats utan
            rimliga kunskaper, att uppleva hur kamrater genast fattar genomgångar
            som för honom själv fordrar enorm tankemöda eller som trots stora
            ansträngningar förblir obegripliga. Från kurator, skolsköterska
            och skolläkare kommer papper på att eleven är ”skoltrött”. Denna
            skoltrött- het är orsak till dåliga studieresultat, skolk, depressioner
            och en allmän missanpassning. Skolan är själv skuld till en hel
            del av skoltröttheten. Ta vara på möjligheten till prövning vid
            början av läsår för höjande av betyg när färdigheterna i ett ämne
            är alltför knappa! För elevernas egen skull bör 6 kap. 16 $ skolstadgan
            kompletteras med ett klargörande av innehåll att uppflyttning
            till högre årskurs inte utan vidare bör ske när elev saknar sådana
            grundläggande färdigheter i svenska, matematik, engelska och B-språk
            som behövs för att följa undervisningen i den högre årskursen.
            För att öka elevernas grundläggande färdigheter bör skolan vidare
            kunna använda ett system med flexibla undervisningsgrupper, särskilt
            anpassade läromedel och de pedagogiska anordningar som nämnts
            i det föregående.
          </p>
          <p xml:id="i-LusPLuzyAWw5pdYCHoG3ru">
            Skapa ”sociala trafikregler” och upprätthåll dem!
          </p>
          <p xml:id="i-SiLvz3oyZARBPpnqeejfF5">
            Många av de etiska grundprinciperna inom de stora världsreligionerna
            tycks vara märkvärdigt samstämmiga, men naturligtvis måste deras
            tillämpningar bli annorlunda i nya och skilda förhållanden. Handlings-
            regler, som kanske var goda eller skapliga förr i tiden, förlorar
            sin giltighet i industrisamhället och måste ersättas med andra.
            I varje tid behöver vi vissa i allmänhet giltiga handlingsregler.
            Man skulle kanske helst vilja kalla dem ”sociala trafikregler”,
            eftersom de
          </p>
          <pb facs="riksdagen-motions-pdf/data/1974/mot_1974__752/mot_1974__752-004.pdf"/>
          <fw xml:id="i-3CMDzjSpzS3rbPUmWfYhCc">
            Mot. 1974:752 4
          </fw>
          <p xml:id="i-5ZTyEsFh9vmu5wNo37tBAN">
            företer en nära analogi till de vanliga trafikreglerna. Om vi
            inte i allmänhet iakttog dem, skulle en trafikerad gata snart
            bli en blodig skrothög! Detsamma gäller beträffande de sociala
            trafikreglerna. Det förhållandet att regler av detta slag inte
            är undantagslösa får inte tas till intäkt för uppfattningen att
            sociala trafikregler är något onödigt och kan avskaffas. Miljön
            har betydelse som fostrande faktor. Liksom schackspelet endast
            kan fortgå så länge spelarna frivilligt böjer sig för reglerna,
            är en fri och på samma gång fredlig mänsklig samlevnad i ett samhälle
            med skilda åsiktsriktningar endast möjlig om man har vissa gemensamma
            uppfatt- ningar om rätt och orätt, hederligt och ohederligt att
            vädja till. De etiska normer som är en förutsättning för demokratisk
            samlevnad är naturligtvis inte lika lätta att formulera som reglerna
            för t. ex. ett schackspel. De har vuxit fram naturligt under tidernas
            gång som en sida av kulturlivets utveckling. Det får inte bli
            så, att i skolan allting ifrågasätts in absurdum och att skolan
            aldrig ger eleverna besked om vilka sociala trafikregler som i
            allmänhet är de bästa! Skolans fostran kan ske indirekt genom
            det sätt varpå skolarbetet bedrivs och samvaron inom skolan försiggår
            eller direkt i form av undervisning. Frågor om hänsyn, hövlighet,
            rättvisa, resonlighet och självbehärskning bör behandlas i skolans
            undervisning — vid litteratur- studier i ämnet svenska, inom ämnet
            religionskunskap, vid sexualunder- visningen och i de andra av
            skolans ämnen som lämpar sig härför — samt praktiseras i det dagliga
            arbetet. De sociala trafikreglerna inkluderar bl. a. ordningsregler
            på arbetsplat- sen. Alltför många föreskrifter gagnar inte ordningen.
            De regler som ges måste vara klara och tydliga så att de inte
            missförstås. Skolans personal måste vidare bli enig om vad man
            skall kräva eller inte kräva vid upprätthållande av reglerna.
            Den ene får inte underlåta att påtala något som den andre lojalt
            enligt överenskommelse gör till föremål för ingripande. Skolans
            brist på rättsprinciper (vad läraren får göra och inte får göra,
            vad elever får göra med eller utan påföljd, frågor om skadegörelse
            och ersättning för sådan tillfogad skada etc.) försvårar skolans
            sociala fostran. Därför bör sociala trafikregler och rättsprinciper
            av mer allmänt slag för skolan skapas. År 1973 tillkallades en
            parlamentariskt sammansatt betygsutredning. Denna utredning som
            på grund av sin sammansättning är särskilt lämpad för uppdraget
            bör genom tilläggsdirektiv få i uppdrag att dels förutsättningslöst
            överväga om ett normalbetyg i ordning, med möjlighet för eleven
            att få såväl högre som lägre betyg, kan vara av värde för skolans
            sociala fostran och tjäna som information till hemmet och samhället,
            dels föreslå arbetsplatsregler av mer allmänt slag för skolan,
            former för påföljd vid överträdelse och de övriga åtgärder som
            den finner kan bidra till en ökad social fostran i skolan. Skolan
            kan inte särskilt effektivt hålla på sina krav, om inte eleverna
            känner att också hemmen ställer sig bakom fordringarna. I utredningsarbetet
            bör därför till
          </p>
          <pb facs="riksdagen-motions-pdf/data/1974/mot_1974__752/mot_1974__752-005.pdf"/>
          <fw xml:id="i-RSLti1fk4uk51CxyfKkPaK">
            Mot. 1974:752 $
          </fw>
          <p xml:id="i-4QMj2xEbpvaNbM8kGptPWV">
            betygsutredningen knytas referensgrupper inte blott för lärare
            och elever utan även för föräldrar.
          </p>
          <p xml:id="i-9VhrZKi7u7h1XovguJguTT">
            Ge lärarna fortbildning i den svåra konsten att fostra socialt!
          </p>
          <p xml:id="i-MQCm995Tue8QCgVSsicmWi">
            Systematiska program för elevernas träning av det sociala beteende
            som läroplanen talar om bör utarbetas. Eleverna måste på alla
            skolstadier få lära sig att umgås med varandra. Träningen innebär
            att felaktigheter skall korrigeras och att målet hela tiden skall
            vara att skapa sinsemellen samarbetsvilliga och hänsynsfulla individer.
            Det är ingenting som sker av sig självt eller genom aktivt arbete
            av en enskild lärare i samhällskunskap eller religionskunskap,
            utan det måste vara ett arbete som integreras systematiskt i alla
            ämnen och på alla stadier. Kunskapen om hur man skall bedriva
            denna påverkan på eleverna i positiv riktning måste förmedlas
            och läras ut på fortbildningskurser för skolledare, lärare och
            elevrådsmedlemmar. Skolöverstyrelsen bör överväga i vilka former
            en sådan fortbildning bäst anordnas.
          </p>
          <p xml:id="i-HtNJdiBA2VdvMaWojCDtXc">
            Finn metoder att välja ut dem som verkligen är lämpliga för läraryrket!
          </p>
          <p xml:id="i-96gThWR93rtTwbPyd15VL9">
            Allt arbete som syftar till att förbättra skolan bör inriktas
            på att förbättra förhållandet lärare—elev. Detta är en kärnpunkt
            för skolan. Ju bättre läraren känner sina elever, desto större
            möjligheter har han att förstå deras behov och intressen. Man
            kan inte komma ifrån att utan en positiv fostrarattityd blir yrket
            för den enskilde läraren meningslöst. Vilken betydelse den kloka,
            förstående lärarpersonligheten kan ha när det gäller attityder
            är väl svårt att säga. Vad man lättare kan iakttaga är däremot
            hur mycket en omogen undervisare kan betyda i negativt hänseende.
            Lärarpersonlighetens betydelse är stor i dagens skola, och frågan
            om urvalet till läraryrket är därför en av skolans viktigaste.
            Lämplighet eller olämplighet för läraryrket konstateras bäst om
            den av yrket intresserade får pröva och visa sin förmåga i skolmiljö,
            dvs. under någon form av verksamhet inom skolan. För att finna
            en lösning på den mycket svåra frågan om lärarlämplighetsprov
            bör man undersöka, om en inträdes- sökande till lärarutbildning
            kan styrka sin lämplighet för yrket genom något slag av vitsord
            från praktik såsom assistent på skolans område, t. ex. under en
            halvterminsperiod. Skolväsendet har ett stort behov av personalresurser
            i och utanför klassrummet. Skolöverstyrelsen bör få i uppdrag
            att utreda någon form av lärarlämplighetsbedömning, kanske i samband
            med praktik inom skolväsendet.
          </p>
          <pb facs="riksdagen-motions-pdf/data/1974/mot_1974__752/mot_1974__752-006.pdf"/>
          <fw xml:id="i-SzcWogx7zgpdyqPJA5y5iN">
            Mot. 1974:752 6
          </fw>
          <p xml:id="i-HNBHF5z3uQA7tmgP68koye">
            Med hänvisning till det anförda hemställs att riksdagen som sin
            mening ger Kungl. Maj:t till känna vad som
          </p>
          <p xml:id="i-G6vcjnMvgHQvCMdrGgP1tc">
            iP
          </p>
          <p xml:id="i-Txf3a3sSVJk6M8bn8L5v2E">
            i motionen anförts om modifiering av vissa uttalanden angående
            hemuppgifter i läroplanen för grundskolan, uppflyttning till högre
            årskurs samt vissa pedagogiska anordningar,
          </p>
          <p xml:id="i-BSY2nSpv6TmLAQ7BU49QZ9">
            . tilläggsdirektiv till betygsutredningen rörande bl. a. ett
            betyg i
          </p>
          <p xml:id="i-7PuAMFL8STsN1UWrvnGYHV">
            ordning innefattande dels frågan om normalbetyg, dels möjligheten
            för eleven att få såväl högre som lägre betyg,
          </p>
          <p xml:id="i-8AvsReyPFPzkegok7su6jk">
            . särskild fortbildning för skolledare, lärare och elevrådsmed-
          </p>
          <p xml:id="i-PFY4b2Voq4TbstEBE56FZK">
            lemmar i syfte att stimulera till en ökad social fostran i skolan,
          </p>
          <p xml:id="i-DjBk2CaeMGfabN5LLmGQVw">
            .- lärarlämplighetsbedömning i samband med praktik i skol-
          </p>
          <p xml:id="i-mB3nh3Qyed7cBPncJLGW9">
            väsendet.
          </p>
          <p xml:id="i-NeTBge5xEVx9wvNnqH71xj" type="date">
            Stockholm den 24 januari 1974
          </p>
          <p type="signatureBlock" id="i-5kcbqstmEu2G9tXGXL79hX">
            SVEN JOHANSSON (c) GUNDE RANESKOG (c)
          </p>
          <p xml:id="i-6ek4MUZjUsRUSXJhXJAsLC">
            i Skärstad
          </p>
        </div>
      </div>
    </body>
  </text>
</TEI>
