<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-01825">
  <teiHeader>
    <fileDesc>
      <titleStmt>
        <title>Icke-medicinsk omskärelse</title>
        <author corresp="i-9aV6a5JgMMU7racuNkrEgj">av Richard Jomshof (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1825 av Richard Jomshof (SD)</title>
          <idno type="rdwebb">H4021825</idno>
          <rs type="number">1825</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H4021825/text</ref>
          <ref type="dokument_url_html">http://data.riksdagen.se/dokument/H4021825</ref>
          <ref type="dokumentstatus_url_xml">http://data.riksdagen.se/dokumentstatus/H4021825</ref>
          <ref type="docx">http://data.riksdagen.se/fil/CA8256A4-20AD-40CA-B5A7-5DFEDEE77495</ref>
          <ref type="pdf">http://data.riksdagen.se/fil/97E5751B-A0EF-46C9-8C99-C64CD15E2F8D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-JRojC8GBQKzAioh8GHgCCy" type="signed"/>
        <correspContext corresp="i-JRojC8GBQKzAioh8GHgCCy">
          <note type="signatory" corresp="i-9aV6a5JgMMU7racuNkrEgj"/>
        </correspContext>
        <correspAction xml:id="i-MYqK22ACAmSkM5SZmJQ8aY" type="submitted">
          <date when="2016-10-04"/>
          <time when="17:10:46"/>
        </correspAction>
        <correspAction xml:id="i-CEaWEXqocNAY22N6VXcjQm" type="reviewed">
          <date when="2016-10-04"/>
          <time when="18:59:03"/>
        </correspAction>
        <correspAction xml:id="i-PA3TsBgzmRDQj8rwHkwA8n" type="referred">
          <date when="2016-10-14"/>
        </correspAction>
        <correspAction xml:id="i-N4gzj1HaJnxf1tkJwZhJD5" type="assigned">
          <date when="2018-02-19"/>
          <time when="15:59:54"/>
        </correspAction>
        <correspContext corresp="i-N4gzj1HaJnxf1tkJwZhJD5">
          <ref type="assignedTo">Socialutskottet</ref>
        </correspContext>
        <correspAction xml:id="i-RpcScM4bEGZMLpQFD7a2jQ" type="behandlas_i"/>
        <correspContext corresp="i-RpcScM4bEGZMLpQFD7a2jQ">
          <ref type="uppgift">2016/17:SoU10</ref>
          <ref type="ref_dok_id">H401SoU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU10</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7EVge3ekMPH4hE3V3C5oeF" type="motHeader">
        <div xml:id="i-5JHzgCMqpWW9eDqBRnnUyg" type="motTitle">
          Motion till riksdagen 2016/17:1825 av Richard Jomshof (SD) Icke-medicinsk
          omskärelse
        </div>
      </div>
      <div xml:id="i-HGGnmPvnyZ7i3HbBHvE72f" type="motBody">
        <div xml:id="i-Vh6xr9pE9B1eT5Lh4qGYgB" type="motProposal" subtype="förslag">
          <head xml:id="i-TSbQSBQ4uzGipCfoVUoBYS">
            Förslag till riksdagsbeslut
          </head>
          <list xml:id="i-MskLVNRFmnnS6TVCtwhEo6">
            <item xml:id="i-X8w4djpCuN8bhUYF9BncV2" sortKey="Yrkande 1">
              Riksdagen ställer sig bakom det som anförs i motionen om att
              införa ett förbud mot icke-medicinsk omskärelse av barn och tillkännager
              detta för regeringen.
            </item>
          </list>
        </div>
        <div xml:id="i-RrWUD6UYSMboJB69PtVM1i" type="motContent">
          <head xml:id="i-2QNy9nxhTraTzFUyseYfcs" type="h1">
            Motivering
          </head>
          <p xml:id="i-9GRnCW1c3biEgNGjgDXejq">
            Frågan om religiös omskärelse, det vill säga icke-medicinsk omskärelse,
            har debatterats under lång tid i Sverige. Som en följd av denna
            debatt valde Socialstyrelsen att 2007 presentera rapporten ”Omskärelse
            av pojkar – Rapport av ett regeringsuppdrag (S2005/7490/SK)”,
            i vilken man föreslog att det skulle införas en lagstadgad rätt
            ”för pojkar att få omskärelse på icke medicinska grunder utförd
            inom hälso- och sjukvården och att landstingen får en motsvarande
            skyldighet att ge pojkarna den möjligheten”.
          </p>
          <p xml:id="i-5PJxFpKT9kr6SPEq8fB3EG">
            Även om det inte finns någon lagstadgad rätt för religiös omskärelse
            av pojkar i dag, finns det en sju år gammal rekommendation från
            Sveriges Kommuner och Landsting (SKL), som innebär att alla landsting
            ska erbjuda detta till dem som så önskar.
          </p>
          <p xml:id="i-EQVomw19oc3nVkL3Rhgxb5">
            I Dagens Nyheter den 21 juli 2012 kunde vi dock läsa att flera
            landsting har valt att inte följa rekommendationen. Karin Lundström,
            då ordförande i hälso- och sjukvårdsnämnden i Västerbottens läns
            landsting, försvarade beslutet att inte utföra religiös omskärelse
            på följande vis: ”Vi ser det inte som sjukvård, och har som många
            andra landsting en tuff och kärv ekonomi. Vi har gjort ett prioriteringsarbete
            och behöver fokusera på att lägga våra resurser på att hänga med
            när sjukvården utvecklas.”
          </p>
          <p xml:id="i-ApexxeRPY8uvGEkzymeUpu">
            Även om det finns högljudda försvarare av religiös omskärelse,
            är kritikerna desto fler. Den 19 februari 2012 kunde vi till exempel
            läsa i Göteborgs-Posten att Svenska barnläkarföreningen (BLF)
            vänt sig till Socialstyrelsen med en skrivelse där man tar ställning
            mot icke-medicinsk omskärelse. Staffan Janson, ordförande för
            BLF:s utskott för etik och barnets rättigheter, säger att det
            är en komplicerad och svår fråga, men att de ändå har landat i
            att ”detta är en sedvänja som bör avskaffas”. Anledningen till
            ställningstagandet är att ingreppet kränker det enskilda barnets
            integritet och självbestämmande ”över såväl den egna kroppen som
            framtida religiös uppfattning”.
          </p>
          <p xml:id="i-JntsxjcwepMKaDFgZpaDba">
            Sammanlagt elva debattörer, däribland Bengt Westerberg (tidigare
            socialminister och partiledare för dåvarande FP), Staffan Bergström
            (professor emeritus Internationell hälsa, Karolinska Institutet,
            specialist inom förlossningsvård och gynekologi) samt Gunnar Göthberg
            (överläkare vid Drottning Silvias barn- och ungdomssjukhus i Göteborg,
            Hedeniuspristagare 2011), valde att kräva ett förbud mot religiös
            stympning i en debattartikel i DN den 18 november 2011. I den
            utmärkta debattartikeln skriver man bland annat följande:
          </p>
          <p xml:id="i-3uJmJPU8M45hYLxWdQvdZq">
            Att visa empati och respekt för vuxna människor som önskar skära
            i sina barns friska kroppar innebär emellertid ett ställningstagande
            som vänder barnen ryggen. Empati och respekt bör i detta sammanhang
            visas de som ingreppet utförs på, inte för dem som står vid sidan
            av och firar den oåterkalleliga märkningen av barnet.
          </p>
          <p xml:id="i-o8C3tTMdFbihQ3c6JApmp">
            Yngve Hofvander, professor vid Akademiska sjukhuset i Uppsala,
            frågar sig i en debattartikel i Läkartidningen i januari 2008
            vart barnens rätt tagit vägen, detta med anledning av Socialstyrelsens
            rapport 2007. Hofvander skriver bland annat följande:
          </p>
          <p xml:id="i-8wFsq11xfGem4i716RtQ6B">
            Det vilar ett tungt ansvar på Läkarförbundet och berörda delföreningar,
            på Socialdepartementet och på riksdagen att principiellt ta avstånd
            från omskärelse. Om omskärelse ska göras bör denna anstå tills
            barnet fyllt 18 år och självt kan bestämma. Det vore sorgligt
            om Sverige internationellt skulle framstå som en bakåtsträvande
            nation i stället för att aktivt verka för att skydda barns rätt
            i Barnkonventionens anda.
          </p>
          <p xml:id="i-LA418BSz6NCf5NuZSYWry5">
            Vårdförbundet har i sin tur länge drivit frågan om ett förbud
            mot icke-medicinsk omskärelse och skriver på sin hemsida att ”omskärelse
            strider mot barns mänskliga rättigheter”.
          </p>
          <p xml:id="i-3PDSNsEB7i8TnkesimnSFn">
            Och så vidare.
          </p>
          <p xml:id="i-9hg4Tu8T7Ujyx8AzubR3C5">
            Det finns många argument mot icke-medicinsk omskärelse, varav
            de viktigaste förs fram av kritikerna ovan. Jag instämmer till
            fullo i påståendet att icke-medicinsk omskärelse är ett regelrätt
            övergrepp på det enskilda barnet samt en kränkning av barnets
            integritet och självbestämmande. Detta oavsett om den icke-medicinska
            omskärelsen görs på religiösa och/eller kulturella grunder.
          </p>
          <p xml:id="i-JfSXCf9fRDsD1dvj8z8VrU">
            Frågan jag ställer mig är hur man kan tala om religionsfrihet,
            samtidigt som man tvingar på barnet en religiös identitet, kränker
            barnets integritet och utsätter barnet för ett irreversibelt ingrepp
            som innebär men för livet. Vill man verkligen barnens bästa finns
            det bara en väg att gå i denna fråga; nämligen att i lag förbjuda
            icke-medicinsk omskärelse av barn, det vill säga den som ännu
            inte fyllt 18 år.
          </p>
        </div>
        <div xml:id="i-GzntBGi54GQG7Nxm8UQ4gN" type="signatureBlock">
          <list xml:id="i-GbcKjxLrSsywWfJ69WqwrM">
            <item xml:id="i-SuAG9eapEJC1ne9uK6irH2" who="i-9aV6a5JgMMU7racuNkrEgj" type="signature">
              Richard Jomshof (SD)
            </item>
          </list>
        </div>
      </div>
    </body>
  </text>
</TEI>
