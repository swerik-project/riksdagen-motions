<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1930--fk--00142">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__142/mot_1930__fk__142-001.pdf"/>
      <fw xml:id="i-AXvDDkN945yWLFiMeDYZMc">
        Motioner i Första kammaren, Nr 142. 7
      </fw>
      <div xml:id="i-VT2ua9PwPfmTQyUm7hhZkk" type="motHeader">
        <div xml:id="i-7V4u5JUgaYmWgDyA56mA6r" type="motTitle"/>
        <div xml:id="i-MCu62bQrVjSYKms4jkhqgX" type="motSubmissionInfo"/>
      </div>
      <div xml:id="i-PZXQLE2ywrNNY4mDjdTpC3" type="motBody">
        <div xml:id="i-EhBa1KZaAHRZLu5eJR6znx">
          <p xml:id="i-7V9uvt2GKRxD37fZpNwGuk">
            Nr 142.
          </p>
          <p xml:id="i-8wQQLWyboCx1YT63QbeTE8">
            Av fröken Hesselgren, om anslag till understöd åt elever vid
            statsunderstödda skolor för husmodersutbildning.
          </p>
          <p xml:id="i-SYYvSW6kRvGh2mzKZTgUuS">
            Betydelsen av att genom stipendier göra det möjligt för ungdomen
            att efter skolan skaffa sig fortsatt utbildning har alltmer erkänts,
            och dylika frågor ha upprepade gånger varit föremål för riksdagens
            behandling. Så är också fallet i år, då Kungl. Maj:t i IX huvudtiteln
            föreslår, att bestämmelserna rörande stipendiebeloppen och behovsgraderna
            för elevstipendier vid lantmannaskolor, lanthushållsskolor m.
            fl. borde ändras i enahanda riktning som vid folkhög- skolorna.
            Med anledning av motion i ärendet hade 1929 års riksdag nämligen
            beslutat, att de elever vid folkhögskolorna, som prövades vara
            i behov av stipendier, skulle alltefter sina ekonomiska förhållanden
            fördelas i tre behovsgrader, för vilka sti- pendierna skulle beräknas
            till högst respektive 45 kronor, 25 kronor och 15 kro- nor för
            elev och läsmånad i stället för då gällande två behovsgrader med
            respek- tive 30 kronor och 15 kronor. Skulle departementschefens
            förslag, som det är att hoppas, vinna riksdagens bifall, så skulle
            därmed och genom fjolårets be- slut angående folkhögskolorna den
            kvinnliga lantungdomen beredas väsentligt förbättrade möjligheter
            att skaffa sig husmoderlig utbildning. Däremot ställer det sig
            i detta avseende vida sämre för städernas och industrisamhällenas
            kvinn- liga ungdom, som än så länge torde vara i väsentlig grad
            hänvisad till de en- skilda skolorna för husmodersutbildning jämte
            ett fåtal kommunala skolor av samma typ, vid vilka stipendierna
            utgå med avsevärt lägre belopp — 10, högst 20 kronor per månad.
            I en år 1926 i båda kamrarna väckt motion hemställdes om höjning
            av dessa stipendiebelopp med påpekande av, att de från början
            varit högre och att den sänkning, som hade vidtagits, så gott
            som uteslutit de obemedlade eleverna från dessa skolor. I samma
            motion hemställdes, att det till dylika stipendier bevil- jade
            reservationsanslaget skulle omläggas till förslagsanslag, vilket
            av riksda- gen godtogs, under det att förslaget om höjning av
            stipendiebeloppen tillbaka- visades med statsutskottets motivering,
            att utskottet ej ansett det skäligt att för- orda en rubbning
            av nu rådande förhållanden. Omläggning av anslaget till förslagsanslag
            har utan tvivel bidragit till den sedan dess inträffade ökningen
            av elevernas antal vid här omskrivna skolor. Med tacksamt erkännande
            av den hjälp, som härmed otvivelaktigt beretts den kvinnliga ungdom,
            som söker utbildning på det husmoderliga området, måste man likvisst
            framhålla, att det missförhållandet alltjämt kvarstår, att denna
          </p>
          <pb facs="riksdagen-motions-pdf/data/1930/mot_1930__fk__142/mot_1930__fk__142-002.pdf"/>
          <fw xml:id="i-AtK3s9sVAiPwciuPfty7gZ">
            8 Motioner i Första kammaren, Nr 142.
          </fw>
          <p xml:id="i-4pmgc2it6cHiLM98AmmJUp">
            hjälp ej når de fattigaste och dem, som kanske mest äro i behov
            av en dylik utbildning. Det visar sig nämligen, att förhållandet
            mellan det antal obemed- lade och mindre bemedlade elever, som
            vid dessa skolor fått stipendier, är ett annat än vid folkhögskolorna.
            Vid 1927—1928 års fördelning av stipendier ut- gingo till exempel
            vid folkhögskolorna 83,33 4 av stipendierna till obemedlade elever
            mot 16,67 24 till mindre bemedlade, under det att för samma år
            vid stats- understödda husmodersskolor siffrorna ställde sig 63
            resp. 37 24. Det är givet, att med stipendiernas nuvarande storlek
            kan ej tillräcklig hjälp ges dem, som själva måste förtjäna sitt
            uppehälle och som för att kunna genomgå skolan måste avstå varje
            förtjänstmöjlighet under så lång tid som 5—12 månader. Detta har
            man insett, när det gäller folkhögskolorna, och föreslår nu även
            samma höjning för lantmanna- och lanthushållsskolor m. fl., som
            dock alla redan hade högre stipendiebelopp än här omskrivna skolor.
            Den naturliga konsekvensen borde väl då vara att även ge samma
            förbättrade stipendie- möjligheter till de statsunderstödda skolorna
            för husmodersutbildning. En omläggning av stipendierna i enlighet
            med reglerna för folkhögskolorna skulle även, som lantbruksstyrelsen
            framhåller, medföra, att man genom de tre behovsgraderna finge
            större möjlighet att bättre anpassa stipendiernas stor- lek efter
            elevernas skiftande ekonomiska ställning och möjliggöra ett mera
            eko- nomiskt handhavande av stipendiemedlen från myndigheternas
            sida. Någon vä- sentlig ökning av stipendieanslaget torde därför
            ej behöva beräknas för här föreslagna ändring i stipendiebelopp
            och behovsgrader. Ett förslagsanslag av 50,000 kronor torde fullt
            kunna motsvara de ökade krav, som därmed skulle ställas på anslaget.
            Betydelsen av att den kvinnliga ungdomen erhåller husmoderlig
            utbildning har så ofta framhållits och erkänts, att det synes
            vara en ofrånkomlig skyldig- het för samhället att på allt sätt
            underlätta denna ungdoms möjligheter att för- skaffa sig dylik
            utbildning, och då hittills framkomna förslag huvudsakligast tagit
            upp saken ur lantungdomens synpunkt, har jag ansett det vara lämpligt
            att bringa även skolor för städernas och industrisamhällenas ungdom
            i riks- dagens åtanke. Med stöd av vad sålunda anförts får jag
            vördsamt hemställa, att riksdagen måtte besluta,
          </p>
          <p xml:id="i-CFDKNnZCXrkrK4ZJrV16FN">
            att till understöd åt obemedlade och mindre bemedlade elever
            vid statsunderstödda skolor för husmodersutbildning anvisa för
            bud- getåret 1930—1931 ett extra förslagsanslag av 50,000 kronor,
            att utgå enligt ovan angivna grunder.
          </p>
          <p xml:id="i-BytLFrmXfz9v4LajgtWdyP" type="date">
            Stockholm den 21 januari 1930.
          </p>
          <div xml:id="i-HvHpQG7wCTDwYRS4DXjXFs" type="signatureBlock">
            <p xml:id="i-A9B8hTDHDddVvcS8DSjdbV" who="i-5jwrBzpJ3kKsBsRMvCWs2N" type="signature">
              Kerstin Hesselgren
            </p>
          </div>
        </div>
      </div>
    </body>
  </text>
</TEI>
