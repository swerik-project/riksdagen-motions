<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__164/mot_1917__ak__164-001.pdf"/>
      <div type="motHeader" xml:id="i-EnCjCMUCE6tZxj4E8YWejX">
        <div type="motTitle" xml:id="i-DS8eoeYQPHrzC1aqUXPw2r"/>
        <div type="motSubmissionInfo" xml:id="i-3q2hsFop8f8pzUEY3yAny1"/>
      </div>
      <div type="motBody" xml:id="i-XsoubohNFkN7zJE82aEJbT">
        <div xml:id="i-AJfBLpB3NK9jDUv1hPWLYg">
          <p xml:id="i-JsLNAe9eCYpwAahWBEtfqW">
            Motioner i Andra kammaren, Nr 164. 2
          </p>
          <p xml:id="i-9c61hjxVYS2kCr35FvWgmw">
            Nr 164.
          </p>
          <p xml:id="i-HpmLdboMh2yR6TZHkvK8Jh">
            Av herr Hage m. f1., om ändrad lydelse av 1 $ i gällande förordning
            angående beskattning av socker.
          </p>
          <p xml:id="i-YHawtbDEeh9yswAbDZhy18">
            Ingen torde kunna förneka, att den dyrtid, som sedan en tid tillbaka
            hemsöker landet, svårast och tyngst faller på de små inkomsttagarna,
            alltså på dem, som redan med förut gällande levnadskostnadspriser
            haft det svårt att hålla sig uppe i kampen för tillvaron. I synnerhet
            måste de av dessa grupper, som ha stora familjer att försörja,
            vara mycket att beklaga, särskilt om — som ofta händer — till
            övriga faktorer, ägnade att försämra den ekono- miska ställningen,
            även tillkommer inkomstminskning på grund av inträffad arbetslöshet
            för familjeförsörjaren eller dennes inkallande till krigstjänst.
            De dyra tidernas tryck särskilt på de minst burgna i samhället
            har också erkänts som ett faktum i årets statsverksproposition,
            och ha anslag till åtgärder för beredande av tillgång på oumbärliga
            förnödenheter och i prisreglerande syfte därför begärts av riksdagen.
            Emellertid är det en given sak, att man med anslag av detta slag
            ej kommer så synnerligen långt, såvida ej anslagen tagas till
            i storlek på ett sätt, som ej ifrågasatts i statsverkspropositionen.
            Med en summa av den storlek som där upptagits, torde man däremot
            ej komma att nå utöver en viss någorlunda snäv gräns i effektivitet.
            Ty 24 miljoner synas visserligen vid första påseendet vara en
            tämligen ansenlig summa, men då man tager hänsyn till vad summan
            skall användas till samt antalet medborgare, som skola tillgodoses
            genom densamma, ställer sig saken helt annorlunda. Men finnas
            då inga andra komplementåtgärder, vilka statsmakterna samtidigt
            kunna tillgripa för att åstadkomma åtminstone någon lättnad i
            det ekonomiska betryck, som påvilar de minsta inkomsttagarna,
            ett betryck, som gjort sig särskilt kännbart sedan krigsutbrottet,
            men som kunnat kon-
          </p>
          <pb facs="riksdagen-motions-pdf/data/1917/mot_1917__ak__164/mot_1917__ak__164-002.pdf"/>
          <p xml:id="i-HvJffcayCyYLL3vJx4GjDv">
            6 Motioner i Andra kammaren, Nr 164.
          </p>
          <p xml:id="i-QkMFihGUP9RPCkBvsUu9vW">
            stateras som en permanent företeelse även under de senaste åren
            före kri- gets utbrott? Den som söker efter uttalanden i statsverkspropositionen,
            avseende att giva till känna, att regeringen har för avsikt att
            utöver ovan- nämnda anslag i prisreglerande syfte vidtaga även
            andra mått och steg, som på andra vägar kunna lätta betrycket,
            den finner emellertid mycket litet av denna art. Vi förbise ej
            här, att regeringen ifrågasätter anslag till krigstidshjälp, ett
            anslag, som dock endast kan komma att beröra de i statens tjänst
            anställda. Hela den stora mängden av småfolk och arbetare i övrigt
            kan naturligtvis ej nås av ett liknande anslags verkningar och
            för dem göres i stort sett alltså ingenting annat än vad som kan
            åstadkommas genom ovannämnda anslag i prisreglerande syfte. Annars
            borde den tan- ken ligga nära till hands, att man kunde vid uppgörande
            speciellt av stats- verkspropositionens inkomstberäkningar taga
            under övervägande, om icke den nuvarande tiden vore särskilt ägnad
            och lämpad för att på skattevägen söka åstadkomma en lättnad för
            dessa sambhällslager, vilket borde kunna i någon mån ske på det
            sättet, att man åstadkomme en nedprutning eller t. o. m. ett borttagande
            av sådana inkomst- och skattetitlar, som falla sär- skilt tungt
            på små inkomsttagare och speciellt familjeförsörjare med stora
            familjer. Sådana skattetitlar äro särskilt de s. k. indirekta
            konsumtions- skatterna, vilka som bekant utgå med visst belopp,
            ej i förhållande till högre eller lägre inkomst utan uttagas per
            antal enheter av konsumerad vara, d. v. s. på sådant sätt, att
            den ringa inkomsttagaren med t. ex. 800 kronors in- komst, hustru
            och flera barn får betala en större tribut till denna inkomst-
            titel än ungkarlen med +t. ex. 10,000 kronors årlig inkomst. Hade
            i stats- verkspropositionen till synes kommit någon vilja från
            regeringen att åstad- komma en omläggning av inkomstsidan på sådant
            sätt, att man överflyttat vissa delar av förut utgående indirekt
            beskattning till att i stället läggas på inkomst, och speciellt
            på de högre inkomsttagarna, genom en direkt progressiv beskattning,
            då skulle detta, särskilt under nuvarande tider, ha ansetts som
            en gärd av rättvisa mot de betungade mindre inkomsttagarna. Det
            bör i detta sammanhang kunna betonas, att den indirekta stats-
            beskattningen under senaste tid t. o. m. utökats genom tobaksskattens
            till- komst — låt nu vara, att denna skatt möjligen kan anses
            vara en lyx- skatt — samt att den totala skattebelastningen fortfarande
            i tämligen ringa grad är progressiv på grund av frånvaron av all
            slags progression inom den kommunala beskattningen, om man bortser
            från, att det bevillningsfria av- dragets minskning och bortfallande
            vid högre inkomst i någon mån är ett slag av progressiv beskattning.
          </p>
          <pb facs="riksdagen-motions-pdf/data/1917/mot_1917__ak__164/mot_1917__ak__164-003.pdf"/>
          <p xml:id="i-LYdQ9ieRDAuWCVshR9BvYK">
            Motioner i Andra kammaren, Ny 164. 7
          </p>
          <p xml:id="i-VyJpYz7VGCtaEoL23oxZfz">
            Det bör i detta sammanhang kunna påpekas, att de bägge vänster-
            partierna i skattefrågan utgå från den förutsättningen, att den
            indirekta beskattningen — med undantag för ren lyxbeskattning
            — bör minskas eller borttagas. Småfolket i landet förväntar sig
            säkerligen nu, då den indirekta beskattningen kännes tyngre än
            någonsin förut, även om ett till- fälligt upphävande av vissa
            tullar kommit till stånd, att man från vänster- sidan börjar göra
            allvar av programpunkten i fråga. Härvidlag är det ej' tillräckligt
            med att förklara, att man har svårt att minska på eller bort-
            taga en viss inkomstkälla, då det redan utan att denna inkomstkälla
            min- skas eller borttages, är svårt att få den svällande statsbudgeten
            att gå ihop. Ty häremot kan med allt skäl invändas, att småfolk
            och arbetare i dessa tider ha ännu större svårigheter än staten
            att få sin budget att gå ihop, svårare än någon gång förut. I
            detta sammanhang kan vara lämpligt påpeka, att den Staaffska re-
            geringen ej fann det omotiverat att framlägga ett förslag om nedsättning
            av den indirekta skatten under en tid, som säkerligen var mycket
            mindre bekymmersam för småfolksklasserna än vad den nuvarande
            tiden är. Av- sikten med nämnda regeringsförslag att minska sockertullen
            var ju, att man ville söka medverka till nedbringande av levnadskostnaderna,
            speciellt för de små i samhället. Försöket misslyckades, som bekant,
            i stort sett. Nu tränger sig emellertid åter den tanken fram,
            om ej en minskad beskattning av den betydliga konsumentartikeln
            sockret vore ett lämpligt sätt att åstad- komma åtminstone någon
            liten början till en minskning av utgifterna för de små inkomsttagarna
            och speciellt sådana med stora familjer. Avsikten med denna motion
            är emellertid ej att rikta sig, som skedde år 1913, mot sockertullen,
            utan här avses att i stället söka åstadkomma en nedsättning i
            sockerskatten (-accisen), mot vilken skatteforms borttagande,
            som bekant, ej från något håll kan riktas argument av protektionistisk
            art. Frågan, om sockerskatt skall upptagas i riksinkomststaten
            eller ej, torde väl nämligen vara en rent statsfinansiell fråga,
            på vilken erhålles olika svar beroende på om man anser, att konsumtionsbeskattningen
            är att föredraga
          </p>
          <p xml:id="i-XWzYP4Tgpk6hEFwNUqMWAs">
            framför inkomstbeskattningen — i allmänhet modifierar man ju
            denna upp- fattning till ett uttalande om, att i en riksstat även
            bör ingå konsumtions- skatter till en viss procent — eller om
            man håller före, att beskattningen
          </p>
          <p xml:id="i-K5ECvHVrACPM77d96LrKFv">
            uteslutande eller i största möjliga mån bör läggas på inkomsten
            och ej på konsumtionen. Avsikten med denna motion är alltså att
            åtminstone söka påbörja en avskrivning av den indirekta konsumtionsbeskattningen
            genom att söka
          </p>
          <pb facs="riksdagen-motions-pdf/data/1917/mot_1917__ak__164/mot_1917__ak__164-004.pdf"/>
          <p xml:id="i-BRbR4K879ghoYiMuH5tDuW">
            8 Motioner i Andra kammaren, Nr 164.
          </p>
          <p xml:id="i-EyV7n5EFMSQ3XzvTNpMd54">
            åstadkomma ett förminskande av sockerskatten, vilken väg en liberal
            motionär, herr Hamrin från Jönköping, var inne på år 1913 i samband
            med rege- ringens förslag om minskad sockertull. Det torde kunna
            antagas, att om riksdagen bifaller en sådan motion som denna,
            detta skall kunna verka i någon mån i riktning mot en nedgång
            i priset å förnödenhetsartikeln sockret, då man nu vet, att det
            finnes möjlighet att genom maximiprisförordningen förhindra, att
            skattenedsättningens belopp hamnar i mellanhändernas och producenternas
            fickor. Givetvis bör ett eventuellt bifall till motionen sam-
            tidigt innebära ett bestämt krav på regeringen, att den ordnar
            saken så, att maximipriset för socker minskas med skattenedsättningens
            belopp. Det bör i detta sammanhang erinras om, att det genom en
            levnads- kostnadsundersökning i Stockholm konstaterats, att den
            genomsnittliga kon- sumtionen av socker inom en familj kan uppskattas
            till 79,3 kilogram per år — för större familjer är naturligtvis
            konsumtionen ännu högre. Avenså har det genom skedda utredningar
            konstaterats, att sockerkonsumtionen betydligt ökats under de
            senaste åren, tills sockerkortsystemet med dess maximikvantitet
            av 13 kilogram per år och person kom till stånd. Enligt nu gällande
            bestämmelser erläggas i skatt för varje kilogram socker 16 öre
            med undantag för det socker, som tillverkas vid råsocker- fabrikerna
            i Östergötland och Västergötland samt på Öland. Den socker- beskattning,
            som på detta sätt lägges på en familj, utgör alltså genom- snittligt
            79,3 X 0,16=12,69 kronor per år — för större familjer torde summan
            kanske närma sig upp mot tjugu kronor. Ett förminskande av en
            liten inkomsttagares utgiftsbudget per år med en sådan summa,
            vilken förminskning naturligtvis reduceras, sedan sockerkortsystemet
            nu införts, medför naturligtvis inga omvälvande förhållanden i
            ekonomin, men är i alla fall sådan, att den måste mottagas med
            tacksamhet, kanske icke så mycket för beloppets skull, utan fastmera
            därför att man slagit in på prin- cipen att påbörja ett borttagande
            av den indirekta konsumtionsbeskatt- ningen. | | Ett inslående
            på denna principiellt riktiga beskattningsväg måste kunna vidare
            fortsättas för att på denna väg ytterligare lätta det ekonomiska
            tryc- ket på små inkomsttagare. De skäl, som här anförts, äro,
            enligt vårt förmenande sådana, att de väl motivera en begynnande
            nedsättning av den indirekta beskattningens belopp, varvid sockerskatten,
            enligt vad vi anse, först bör komma i fråga. Vi vilja i detta
            sammanhang ännu en gång erinra om, att vid 1913 års riksdag skattesatserna
            för socker sattes till 16 öre per kilogram med undan-
          </p>
          <pb facs="riksdagen-motions-pdf/data/1917/mot_1917__ak__164/mot_1917__ak__164-005.pdf"/>
          <p xml:id="i-GCA2J1ev6qQDcpADBZwL7z">
            Motioner i Andra kammaren, Nr 164. 9
          </p>
          <p xml:id="i-MEVH1sFg6NGNneZp7oTvWa">
            tag för vissa förut nämnda sockerfabriker, där skatten sattes
            till 12 öre. Huruvida de skäl, som anfördes till försvar för denna
            olika beskattning av olika sockerbruk, äro hållbara eller ej,
            vilja vi här ej uttala oss om, men anse vi oss likväl böra föreslå,
            att skattesatserna ställas så, att denna pro- portion för tillfället
            behålles mellan resp. sockerbruk — detta utan att vi härmed på
            något sätt vilja säga, att proportionen i fortsättningen bör bibe-
            hållas eller är motiverad. Av detta skäl och då den här föreslagna
            ned- sättningen är avsedd att vara en begynnande reducering av
            den indirekta beskattningen, en nedsättning, som enligt vårt förmenande
            sedan bör fort- skrida vidare, ha vi ansett oss för tillfället
            böra inskränka oss till att yrka en nedsättning av sockerskatten
            till 6 öre för socker, tillverkat vid socker- bruk i allmänhet,
            där skatten nu är 16 öre, och till 2 öre vid ovannämnda sockerbruk,
            där skatten nu utgår med 12 öre per kilogram. Detta yrkande göres
            dock under den uttryckliga förutsättningen, att maximipriset samti-
            digt med skattenedsättningen av regeringen reduceras med nedsättningens
            belopp. Säkerligen torde riksdag och utskott kunna skaffa säkerhet
            för att så kommer att ske genom överenskommelse med regeringen.
            Det är naturligt, att en sådan skatteändring, som den här ifrågasatta,
            om den beslutas, medför en minskning i de 21 millioner, som i
            statsverks- propositionen upptagas som inkomst av sockerskatten,
            vilken uppkommande brist bör täckas genom ökad direkt beskattning
            (en ökning av inkomst- och förmögenhetsskatten eller annan dylik.
            skatt). Men då förslag till ut- vidgad direkt beskattning torde
            kunna förväntas under riksdagens lopp och då det ej ännu kan preciseras
            vilka totalsummor, som behöva uttagas på detta sätt, torde det
            ej vara nödigt att nu påyrka åtgärder för täckande av den brist
            i statsbudgeten, som skulle uppkomma vid ett eventuellt bi- fall
            till motionen. Det yrkas alltså, under ovanstående förutsättning,
          </p>
          <p xml:id="i-Vz3fpNxdYhDo9PL2FWsCQa">
            att riksdagen måtte besluta göra en ändring i &amp; Il av förordningen
            den 11 oktober 1907 angående be- skattning av socker — i vilken
            förordning vidtogos vissa förändringar vid 1913 års riksdag —
            (se Kungl. Maj:ts nådiga förordning den 12 september 1913), så
            att denna förordnings första paragraf kommer att i här berörda
            delar lyda sålunda: »För allt socker som inom riket tillverkas
            eller dit införes, skall på sätt i denna förordning närmare Bihang
            till riksdagens protokoll 1917. 4 saml. 73 häft. (Nr 163—164).
          </p>
          <pb facs="riksdagen-motions-pdf/data/1917/mot_1917__ak__164/mot_1917__ak__164-006.pdf"/>
          <p xml:id="i-9TLT5r8uz1N7WdfknJ5yXL">
            10
          </p>
          <p xml:id="i-5BbsGx81w2CfrEUTbDueVS">
            Motioner i Andra kammaren, Nr 164.
          </p>
          <p xml:id="i-QqemgJoftxo6YWcYP9C5Et">
            bestämmes, vid sockrets utlämning. till fritt bruk er- läggas
            skatt med 6 öre för varje kilogram. För det socker, som tillverkas
            vid de före 1913 anlagda rå- sockerfabrikerna i Östergötland och
            ' Västergötland samt på Öland och utlämnas till fritt bruk antingen
            ome- delbart från samma fabriker eller från raffinaderiet i Lidköping
            efter där verkställd raffinering, utgår dock skatten under tiden
            till 1918 års utgång med 2 öre för varje kilogram; ägande Kungl.
            Maj:t att utfärda be- höriga kontrollföreskrifter.»
          </p>
          <p xml:id="i-4CciaMrBEX5Z25TzhXFzdW">
            Stockholm den 26 januari 1917.
          </p>
          <p xml:id="i-7tb7UWkPtjvU8uW9jAe85A">
            Ernst Hage. Christian Ericson. Rikard Eronn. Magnus Bengtsson.
            J. Henry Erikson. Thiwre Widlund. C. 0. Johansson, K. Lundberg.
            Sollefteå.
          </p>
          <p xml:id="i-A5YKkf4S6DEHygpTiRPtK6">
            CENTRALTRYCKERIET, STOCKHOLM 1917.
          </p>
        </div>
      </div>
    </body>
  </text>
</TEI>
