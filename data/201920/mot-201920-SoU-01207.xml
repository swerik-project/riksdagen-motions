<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-01207">
  <teiHeader>
    <fileDesc>
      <titleStmt>
        <title>Samordning av vården för personer med sällsynta diagnoser</title>
        <author corresp="i-A9phxhhSVEV1RMX498pFjb">av Alexandra Völker (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1207 av Alexandra Völker (S)</title>
          <idno type="rdwebb">H7021207</idno>
          <rs type="number">1207</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7021207/text</ref>
          <ref type="dokument_url_html">http://data.riksdagen.se/dokument/H7021207</ref>
          <ref type="dokumentstatus_url_xml">http://data.riksdagen.se/dokumentstatus/H7021207</ref>
          <ref type="docx">http://data.riksdagen.se/fil/3AA33A0B-0E28-41C8-B645-631455D29DB4</ref>
          <ref type="pdf">http://data.riksdagen.se/fil/F5BB8E7D-34AA-4FFB-B773-DD1E52CB7DED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-A9phxhhSVEV1RMX498pFjb</idno>
            <name>Alexandra Völker</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HeHw9v25bHyajR1qws5y9S" type="signed"/>
        <correspContext corresp="i-HeHw9v25bHyajR1qws5y9S">
          <note type="signatory" corresp="i-A9phxhhSVEV1RMX498pFjb"/>
        </correspContext>
        <correspAction xml:id="i-M1faNYz9SSfVrxPLksPvLz" type="submitted">
          <date when="2019-10-01"/>
          <time when="16:11:29"/>
        </correspAction>
        <correspAction xml:id="i-GwpeCKNUKDk5eQSS2WvnPb" type="reviewed">
          <date when="2019-10-01"/>
          <time when="16:28:46"/>
        </correspAction>
        <correspAction xml:id="i-K9BDVijW2pxox85XnsdzBx" type="referred">
          <date when="2019-10-11"/>
        </correspAction>
        <correspAction xml:id="i-16MhMakHotz4EM3LxbCMfc" type="assigned">
          <date when="2020-06-10"/>
          <time when="16:49:19"/>
        </correspAction>
        <correspContext corresp="i-16MhMakHotz4EM3LxbCMfc">
          <ref type="assignedTo">Socialutskottet</ref>
        </correspContext>
        <correspAction xml:id="i-DPpeqh3yFqWoAuK6rprzN5" type="behandlas_i"/>
        <correspContext corresp="i-DPpeqh3yFqWoAuK6rprzN5">
          <ref type="uppgift">2019/20:SoU8</ref>
          <ref type="ref_dok_id">H701SoU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU8</ref>
          <ref type="ref_dok_titel">Stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-E1Dwpmjqj1Q3uKPpwVcKc3" type="behandlas_i"/>
        <correspContext corresp="i-E1Dwpmjqj1Q3uKPpwVcKc3">
          <ref type="uppgift">2019/20:SoU12</ref>
          <ref type="ref_dok_id">H701SoU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU12</ref>
          <ref type="ref_dok_titel">Kompetensförsörjning och prioriteringar inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LU5gLGja3UAkwbfa5oh5sb" type="motHeader">
        <div xml:id="i-TAFm717j7dn3VCKJyotgTB" type="motTitle">
          Motion till riksdagen 2019/20:1207 av Alexandra Völker (S) Samordning
          av vården för personer med sällsynta diagnoser
        </div>
      </div>
      <div xml:id="i-GCH7MVfr48B16XArfbvqxF" type="motBody">
        <div xml:id="i-8GADm4b8RHsuFQDN16pT5s" type="motProposal" subtype="förslag">
          <head xml:id="i-WBDbxony18tkMarN6oPd1P">
            Förslag till riksdagsbeslut
          </head>
          <list xml:id="i-6YL7yA5V9UodTQqu1iaaCS" style="ol">
            <item xml:id="i-RxY5dxdQXRm7UzDRSPi9bE">
              Riksdagen ställer sig bakom det som anförs i motionen om att
              det behövs en nationell samordningsfunktion i syfte att stimulera
              och styra uppbyggnaden av de regionala centrumen för sällsynta
              diagnoser och tillkännager detta för regeringen.
            </item>
            <item xml:id="i-H2wLD9zdyppSrtCKvNx6UB">
              Riksdagen ställer sig bakom det som anförs i motionen om att
              skyndsamt överväga att färdigställa och anta en nationell handlingsplan
              för området sällsynta diagnoser och tillkännager detta för regeringen.
            </item>
            <item xml:id="i-K5HnXaruRS6rDf8RgY2bQ5">
              Riksdagen ställer sig bakom det som anförs i motionen om att
              möjliggöra ett mer jämlikt ekonomiskt stöd till funktionshindersorganisationer
              som inte passar in i den rådande strukturen för bidragssystemen
              till föreningsverksamhet och tillkännager detta för regeringen.
            </item>
          </list>
        </div>
        <div xml:id="i-PMqMFrEU2YyqjA73ohs26C" type="motContent">
          <head xml:id="i-BbBQo4zz23cWyjRxhuxkkH" type="h1">
            Motivering
          </head>
          <p xml:id="i-UWNcnDjjNePMckmqysUyJJ">
            För att en person ska definieras ha en sällsynt diagnos ska det
            gälla en ovanlig sjukdom/skada som leder till omfattade funktionshinder
            och som finns hos endast ett fåtal av befolkningen. I Sverige
            anses en diagnos vara sällsynt om den förekommer hos högst 1 på
            10 000. Den europeiska definitionen är dock 1 på 2 000. Den svenska
            definitionen har formulerats av Socialstyrelsen men är på väg
            att revideras. Mycket talar för att även Sverige kommer att närma
            sig den europeiska definitionen. Den europeiska definitionen innebär
            att 500 000 svenskar har en sällsynt diagnos.
          </p>
          <p xml:id="i-PAsnfoEghcp8EzrqxwnWrr">
            Det finns tusentals olika sällsynta diagnoser. Definitionen innebär
            att alltifrån ett fåtal personer kan ha en viss, sällsynt diagnos.
            I dagsläget finns omkring 300 sådana diagnoser beskrivna i Socialstyrelsens
            kunskapsdatabas samtidigt som det enligt beräkningar finns 7 000–8
            000 sällsynta diagnoser som drabbar omkring 2 procent av befolkningen.
            Många av diagnoserna är syndrom, vilket betyder att flera olika
            symtom ingår. Detta leder till omfattande och komplexa funktionsnedsättningar,
            vilket innebär att den enskilde nödgas ha kontakter med många
            olika medicinska specialister. Att diagnosen dessutom delas av
            så få innebär att kunskapen om den ofta är bristfällig i den allmänna
            sjukvården.
          </p>
          <p xml:id="i-3BxnppYF5iNCGUjxXmvhiM">
            Riksförbundet Sällsynta Diagnoser genomförde våren 2019 en ny
            medlemsunder­sökning tillsammans med Novus. Undersökningen visade
            att 56 procent upplever att kunskapsnivån inom vården inte är
            tillräcklig för att ge rätt behandling av den sällsynta diagnosen.
            Var fjärde uppgav att det tog mer än fyra år att få den sällsynta
            diagnosen fastställd och hälften fick sin diagnos först som vuxen.
            Endast 15 procent svarade att de har en vårdplan. 71 procent svarade
            att de inte har någon och 14 procent svarade att de inte vet.
            Var tredje svarade att de aldrig hade varit i kontakt med eller
            fått behandling av någon som är expert på deras sällsynta diagnos.
            Svaren är i stort sett identiska med svaren i den medlemsundersökning
            som gjordes 2017 samt den som genomfördes tio år tidigare. Undersökningarna
            visar på stora brister vad gäller sjukvården för personer som
            lever med en sällsynt diagnos.
          </p>
          <p xml:id="i-4gVRdYHBSLdRTF4k1AWH4q">
            Okunskapen kring de sällsynta diagnoserna är särskilt problematisk
            då det är grupper som har behov av kvalificerad vård genom hela
            livet. Samordning av hälso- och sjukvårdens resurser är grundläggande
            för att rätt diagnos ställs samt för att kompetent och likvärdig
            vård ges till dem som har sällsynta diagnoser.
          </p>
          <p xml:id="i-9HghLvWNKLc8cyLg26Hmna">
            Behovet av att ”samla expertis för sällsynta sjukdomar” samt
            att ”organisera vårdvägar genom att samarbeta med relevanta experter
            inom landet eller vid behov utomlands” har även lyfts av EU:s
            ministerråd i deras rekommendation avseende sällsynta sjukdomar
            (2009/C151/02). Även Socialstyrelsen har i en rapport från 2010,
            ”Ovanliga diagnoser – Organisationen av resurser för personer
            med sällsynta diagnoser”, pekat på att den kvalitativa specialiserade
            vård som trots allt finns för sällsynta diagnoser är utspridd,
            sårbar och ojämnt fördelad över landet.
          </p>
          <p xml:id="i-HA4SdeMh7BH8GVMtt7umfr">
            Vid landets universitetssjukhus har det nu börjat etableras regionala
            medicinska centrum för sällsynta diagnoser. Grundpelaren för de
            medicinska centrumens verksam­het borde inledningsvis vara en
            kartläggning av diagnosbärarnas behov av vård och stöd. Men i
            stället har utgångspunkten i praktiken varit vårdens intresse
            av att bygga vidare på sina befintliga resurser för enstaka diagnoser.
            Detta är en följd av att det inte finns någon central styrning
            av hur centrumen byggs upp och hur verksamheten ska inriktas.
            En gemensam nationell styrning är nödvändig för att så många diagnosgrupper
            som möjligt ska få tillhörighet till ett centrum och för att vården
            ska bli så kvalitativ som möjligt. För att undvika att de regionala
            centrumen endast fokuserar på en enskild diagnos och att en stor
            del av diagnosgrupperna blir utan centrum vore det rimligt att
            de medicinska centrumen vid universitetssjukhusen fokuserar på
            flera olika diagnoser som har liknande vårdbehov. För att få en
            fungerande helhet behöver det alltså finnas en nationell styrning
            som stimulerar fler regionala centrum, säkerställer bredd på vilka
            diagnoser som tas emot och säkerställer att centren inte hänger
            på en enskild läkare utan att verksamheten är långsiktig.
          </p>
          <p xml:id="i-G3pYcWxnJrN8wrQYTbYmS7">
            Utöver en nationell styrning av de regionala medicinska centrumen
            behöver den nationella handlingsplanen för sällsynta diagnoser
            fastställas. De flesta europeiska länder har redan en nationell
            plan för sällsynta diagnoser. Sverige är, tillsammans med Polen,
            Malta, Island och Luxemburg, ensamt om att sakna en nationell
            plan. Det har nu gått nästan fyra år sedan Socialstyrelsen till
            Socialdepartementet överlämnade ett förslag som utgångspunkt för
            att ta fram en nationell plan. Utifrån de sällsynta diagnosernas
            sällsynthet och komplexa behov behöver det finnas en handlingsplan
            som tar ett samlat grepp om vården och omsorgen för personer med
            sällsynta diagnoser. Endast med ett samlat grepp och nationell
            styrning kommer vi att kunna uppnå jämlik och likvärdig sjukvård
            över hela landet.
          </p>
          <head xml:id="i-AZJ3BjAegLC4LAJT4u629x" type="h2">
            Möjligheten att utbyta erfarenheter med andra med samma diagnos
          </head>
          <p xml:id="i-CkVjUfMpXU4h5PzpMg7Vkj">
            Det är viktigt att få möta personer med samma eller en liknande
            diagnos för att utbyta erfarenheter och stärka varandra. Det är
            även viktigt att kunna gå samman för att som patienter kunna tala
            med en röst och stå upp för sina rättigheter. För att kunna bedriva
            föreningsverksamhet är det viktigt med föreningsbidrag. För riksförbundet
            Sällsynta diagnosers medlemsföreningar är det dock sällan möjligt
            att ta del av dagens föreningsbidragssystem, vare sig på nationell,
            regional eller lokal nivå. Skälet är att de som nationella diagnosföreningar
            inte passar in i systemet.
          </p>
          <p xml:id="i-VrFyt5JzWGZtYbdasf46z6">
            Diagnosföreningarna hamnar automatiskt utanför bidragsstrukturen,
            vilket medför att föreningarnas förutsättningar att bedriva verksamhet
            begränsas påtagligt. Denna brist i bidragssystemet bör åtgärdas
            genom att en modell tas fram för att ge organisations­bidrag till
            nationella diagnosföreningar. Motsvarande bidragsmodeller i Danmark
            och Norge kan vara förebilder.
          </p>
          <p xml:id="i-QMNT2x9kDtDrvCaq2RH24R">
            En utgångspunkt för bidragsmodellen bör vara rekommendationen
            från Europeiska unionens råd, i juni 2009, om en satsning avseende
            sällsynta sjukdomar. Där rekom­menderas medlemsländerna att: ”främja
            patientorganisationernas verksamhet, t.ex. informationskampanjer,
            kapacitetsuppbyggnad och utbildning, utbyte av information och
            bästa praxis, nätverksarbete och uppsökande verksamhet hos mycket
            isolerade patienter”.
          </p>
          <p xml:id="i-2QXbusGnrpetJJFWg8s7z5">
            När det nu har bildats Centrum för Sällsynta Diagnoser (CSD)
            vid landets alla universitetssjukhus, och det i regeringens och
            SKL:s överenskommelse kring den nya kunskapsstyrningen och nivåstruktureringen
            anges att brukarmedverkan ska ingå som en av grundpelarna blir
            bristen på föreningsstöd särskilt problematisk. Brukarmed­verkan
            blir svårt eller omöjligt att genomföra i praktiken eftersom brukarnas
            organisationer har ett ekonomiskt stöd som antingen är sämre än
            för andra förbund i samma storlek eller saknas helt. Det gör att
            det är svårt för organisationerna att samla sina medlemmar så
            som behövs för att säkerställa en god brukarmedverkan.
          </p>
        </div>
        <div xml:id="i-SEEAhmsTM6HoMHCtr5ikUc" type="signatureBlock">
          <list xml:id="i-PsEN6jagSnDvgQf8oQu9SX">
            <item xml:id="i-7tT34mVqr7ZKpEPbBvQWPb" who="i-A9phxhhSVEV1RMX498pFjb" type="signature">
              Alexandra Völker (S)
            </item>
          </list>
        </div>
      </div>
    </body>
  </text>
</TEI>
