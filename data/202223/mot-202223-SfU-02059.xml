<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SfU-02059">
  <teiHeader>
    <fileDesc>
      <titleStmt>
        <title>Utgiftsområde 10 Ekonomisk trygghet vid sjukdom och funktionsnedsättning</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2059 av Anders Ygeman m.fl. (S)</title>
          <idno type="rdwebb">HA022059</idno>
          <rs type="number">2059</rs>
          <orgName type="comitteeAbbreviation">SfU</orgName>
          <ref type="dokument_url_text">https://data.riksdagen.se/dokument/HA022059/text</ref>
          <ref type="dokument_url_html">https://data.riksdagen.se/dokument/HA022059</ref>
          <ref type="dokumentstatus_url_xml">https://data.riksdagen.se/dokumentstatus/HA022059</ref>
          <ref type="pdf">https://data.riksdagen.se/fil/D8A325EA-37B4-4B92-B4E0-5B5DB4F36DFE</ref>
          <ref type="docx">https://data.riksdagen.se/fil/7BE07BA4-F32E-44D4-9EF3-E4C32570E165</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-655Uw3q6yNE6R2nN2pDvUg</idno>
            <name>Åsa Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3y4o8soU9qx5tQQ1cG92h3</idno>
            <name>Kalle Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SRx5MYgiUBkgGLPueXgws5</idno>
            <name>Ola Möller</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-L2KZeDLeFCtLbNDDsEJssq</idno>
            <name>Sanne Lennström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HDUKWMEPpUMUK3MxQXxnpZ</idno>
            <name>Jessica Rodén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-ALSqZDERrTV2VUJqcfC5VF</idno>
            <name>Zara Leghissa</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AP5Xe185jAdLERxa6Yn6pi" type="signed"/>
        <correspContext corresp="i-AP5Xe185jAdLERxa6Yn6pi">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-655Uw3q6yNE6R2nN2pDvUg"/>
          <note type="signatory" corresp="i-3y4o8soU9qx5tQQ1cG92h3"/>
          <note type="signatory" corresp="i-SRx5MYgiUBkgGLPueXgws5"/>
          <note type="signatory" corresp="i-L2KZeDLeFCtLbNDDsEJssq"/>
          <note type="signatory" corresp="i-HDUKWMEPpUMUK3MxQXxnpZ"/>
          <note type="signatory" corresp="i-ALSqZDERrTV2VUJqcfC5VF"/>
        </correspContext>
        <correspAction xml:id="i-FQBmGUSJ41rxD2EgXhswXX" type="submitted">
          <date when="2022-11-23"/>
          <time when="13:11:45"/>
        </correspAction>
        <correspAction xml:id="i-Ji82jMs2nTB1uqowfXS6EW" type="reviewed">
          <date when="2022-11-23"/>
          <time when="18:52:42"/>
        </correspAction>
        <correspAction xml:id="i-BbqLNprwekSiwuSrPwMY1k" type="referred">
          <date when="2022-12-01"/>
        </correspAction>
        <correspAction xml:id="i-LVhR8faFqiuSo2paVVpX1X" type="assigned">
          <date when="2023-10-17"/>
          <time when="10:55:37"/>
        </correspAction>
        <correspContext corresp="i-LVhR8faFqiuSo2paVVpX1X">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-9ndd6cwJHBn5peXtaY861v" type="behandlas_i"/>
        <correspContext corresp="i-9ndd6cwJHBn5peXtaY861v">
          <ref type="uppgift">2022/23:SfU1</ref>
          <ref type="ref_dok_id">HA01SfU1</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3bXawbWWVXh9rirNwLC1Vx" type="behandlas_i"/>
        <correspContext corresp="i-3bXawbWWVXh9rirNwLC1Vx">
          <ref type="uppgift">2022/23:SfU14</ref>
          <ref type="ref_dok_id">HA01SfU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU14</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:2059 av Anders Ygeman m.fl. (S)
          Utgiftsområde 10 Ekonomisk trygghet vid sjukdom och funktionsnedsättning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-2UnhgUhFDhNaaXMutP45aU">
            Förslag till riksdagsbeslut
          </head>
          <list>
            <item xml:id="i-7c9BDBjVU86jGQbM3Pfyo9" sortKey="Yrkande 1">
              Riksdagen anvisar anslagen för 2023 inom utgiftsområde 10 Ekonomisk
              trygghet vid sjukdom och funktionsnedsättning enligt förslaget
              i tabellen i motionen.
            </item>
          </list>
          <list>
            <item xml:id="i-RrVgs9SyovXsi1MEzpCE5Y" sortKey="Yrkande 2">
              Riksdagen ställer sig bakom det som anförs i motionen om förbättrade
              regelverk i sjuk- och aktivitetsersättningen och tillkännager
              detta för regeringen.
            </item>
          </list>
          <list>
            <item xml:id="i-4RWoUZXEoxGrrfWsLQdaTk" sortKey="Yrkande 3">
              Riksdagen ställer sig bakom det som anförs i motionen om att
              samma arbetsmarknadsbegrepp ska användas vid prövning av rätt
              till sjuk- och aktivitetsersättningen som vid prövning av rätten
              till sjukpenning och tillkännager detta för regeringen.
            </item>
          </list>
          <list>
            <item xml:id="i-NT5DG3gMr6huDcZXEmmnAb" sortKey="Yrkande 4">
              Riksdagen ställer sig bakom det som anförs i motionen om att
              minska orättvisan i karensavdraget och tillkännager detta för
              regeringen.
            </item>
          </list>
          <list>
            <item xml:id="i-SdPboJKZXRCk54PHgs6Kzo" sortKey="Yrkande 5">
              Riksdagen ställer sig bakom det som anförs i motionen om att
              i det fortsatta arbetet med att reformera sjukförsäkringen särskilt
              beakta jämställdhetsaspekter och tillkännager detta för regeringen.
            </item>
          </list>
          <list>
            <item xml:id="i-J4j3NpPAxzvzYd7gfr6BLv" sortKey="Yrkande 6">
              Riksdagen ställer sig bakom det som anförs i motionen om att
              stävja fusk och utnyttjande av våra gemensamma trygghetssystem
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-75ZVzmVcHWim3TkrfnR9mn" type="h1">
            En trygg sjukförsäkring är en del av ett starkt samhälle
          </head>
          <p xml:id="i-GKckQWU5kr9XrbDwAn7VZF">
            Sjukförsäkringen är en central del av välfärden och utgör ett
            viktigt samhällskontrakt mellan samhället och individen. Den ger
            trygghet vid förlust av inkomst eller när man saknar arbetsförmåga.
            Det är en försäkring som vi alla betalar till när vi arbetar och
            som vi kan förvänta oss att få del av när vi behöver den. Den
            som blir sjuk ska kunna förvänta sig ekonomisk trygghet, ett gott
            stöd och rehabilitering för att tillfriskna och kunna återgå i
            arbete. Sverige ska ha trygga försäkringar byggda på tanken om
            plikt och rätt. Den som är för sjuk för att arbeta ska kunna lita
            på sjukförsäkringen. Genom att trygga inkomsterna vid sjukdom
            lönar det sig faktiskt att arbeta och göra rätt för sig.
          </p>
          <p xml:id="i-JPv4uLXHbyVirpwowgpjdZ">
            Under de gångna två mandatperioderna har Socialdemokraterna drivit
            på viktiga förändringar för att åter få en trygg sjukförsäkring.
            Den bortre tidsgränsen i sjuk­försäkringen, ”stupstocken”, avskaffades
            den 1 februari 2016. Under de senaste två åren har helt nödvändiga
            förstärkningar av sjukpenningens regelverk trätt i kraft som innebär
            att fler får behålla sin sjukpenning för att kunna avsluta vård
            och behandling och sedan återgå till sitt ordinarie arbete:
          </p>
          <list style="ul">
            <item xml:id="i-672MJFfJHxL5Z3LjwvLSoX">
              Regelverket vid dag 180 har ändrats så att fler får möjlighet
              att behålla sin sjukpenning för att avsluta vård och rehabilitering.
            </item>
            <item xml:id="i-8bYv398To6a6vQrHcjGwGc">
              Regelverket vid prövningen dag 365 i en sjukskrivning har ändrats,
              så att personer med behov av en längre tids rehabilitering ska
              ha möjlighet att kunna slutföra den och sedan återgå till sitt
              ordinarie arbete.
            </item>
            <item xml:id="i-Q5guMXqXFgotPVgggsAKwB">
              Större flexibilitet för deltidssjukskrivna, så att möjligheten
              att kunna arbeta deltid och samtidigt beviljas sjukpenning på
              deltid blir bättre.
            </item>
            <item xml:id="i-TdgranQh477CuFtBbQUFJk">
              Enklare att få sjukpenning för behovsanställda.
            </item>
            <item xml:id="i-XBD7JJsGqDztJQLJQTwxjN">
              Särskilda regler som förbättrar för äldre.
            </item>
          </list>
          <p xml:id="i-Tg3qwRcXeNfxyV9cr5JyyS">
            Trots dessa förändringar återstår mer att göra. Flera stora utredningar
            pågår eller har nyligen avslutats och lämnat förslag på förbättringar.
            Vi vill gå vidare med förslagen om att förstärka sjukförsäkringen.
          </p>
          <head xml:id="i-Q6yvnQqcEJwGjsH42HDQmF" type="h2">
            Förbättrade regelverk i sjuk- och aktivitetsersättningen
          </head>
          <p xml:id="i-XNmCCUpDUR8z29RA2sfxFN">
            Flera viktiga steg har tagits av den socialdemokratiska regeringen
            för att reformera sjukförsäkringen i syfte att öka såväl den ekonomiska
            tryggheten och flexibiliteten i sjukförsäkringen som förståelsen
            för regelverket och därigenom stärka sjukförsäkringens legitimitet.
            Idag får fler personer behålla sin sjukpenning för att avsluta
            vård och rehabilitering. Personer med behov av en längre tids
            rehabilitering måste få möjlighet att kunna slutföra den, med
            bibehållen sjukpenning, för att kunna återgå till sitt ordinarie
            arbete. Därtill har flera ersättningar i sjukförsäkringen höjts.
            Vi behöver fortsätta det arbetet och ytterligare förbättra regelverket
            för sjuk- och aktivitetsersättningen. Även ur jämställdhetsperspektiv
            finns det starka skäl att arbeta vidare med reformer inom detta
            område då cirka 65 procent av alla som har sjukpenning eller rehabiliteringspenning
            är kvinnor.
          </p>
          <p xml:id="i-6XWYLom1QbwArUZCZx8Mqr">
            Utredningen om sjuk- och aktivitetsersättning lämnade i augusti
            2021 betänkandet En sjukförsäkring med prevention, rehabilitering
            och trygghet. Vi anser att regeringen med prioritet bör bereda
            utredningens förslag om att rätten till sjukersättning och aktivitetsersättning
            ska prövas mot samma arbetsmarknadsbegrepp som gäller i sjuk­penningen.
            Vi anser också att regeringen bör arbeta vidare med utredningens
            förslag att underlätta för arbete, studier, uppdrag med mera under
            tid med sjukersättning och aktivitetsersättning samt förslag om
            förmåner vid rehabilitering.
          </p>
          <p xml:id="i-VF5tb2cueM9cTJ5jdZYd3B">
            Andelen personer som nybeviljas sjuk- och aktivitetsersättning
            är idag rekordlågt och reglerna för att få sjuk- och aktivitetsersättning
            är så strikta att ytterst få får tillgång till den. Människor
            som har en arbetsförmåga, men som av olika anledningar inte anses
            som attraktiva på den ordinarie arbetsmarknaden, behöver ha en
            trygg ekonomisk situa­tion samtidigt som den förmåga som finns
            tas tillvara på bästa sätt. Regeringen bör se över hur fler med
            varaktigt nedsatt förmåga kan få en trygg situation utan att bollas
            runt mellan olika myndigheter.
          </p>
          <head xml:id="i-SLFh5aXbWQ9zvPs2RfTH46" type="h2">
            Förstärk möjligheterna till rehabilitering
          </head>
          <p xml:id="i-4exf8FxUfALUXEdHiAzCFx">
            Vi behöver förstärka möjligheten till rehabilitering och återgång
            till arbete för den som är sjuk. Det kan till exempel handla om
            att underlätta för arbete och studier kombinerat med sjuk- och
            aktivitetsersättning. För att säkra legitimiteten för sjukförsäkringen
            måste regelverket upplevas som rimligt och rättvist. Vi vill därför
            att samma arbetsmarknads­begrepp ska användas vid prövning av
            rätt till sjuk- och aktivitetsersättningen som vid prövning av
            rätten till sjukpenning, och föreslår därför att anslag 1:2 förstärks
            med 230 miljoner kronor.
          </p>
          <head xml:id="i-3aC2Y3pRw9gy8C85H9rAow" type="h2">
            Förlängning av det tillfälliga undantaget i sjukförsäkringen
            vid uppskjuten vård och rehabilitering
          </head>
          <p xml:id="i-Ghq19Uq9Du8hioDUzyf5WB">
            Sedan coronapandemin har hälso- och sjukvården brottats med vårdköer
            och långa väntetider. Den socialdemokratiska regeringen införde
            ett tillfälligt undantag i sjuk­försäkringen vid uppskjuten vård
            och rehabilitering på grund av pandemins ökande vårdköer. Det
            råder fortsatt osäkerhet om vilka de långsiktiga effekterna är
            för vårdköer. Vi välkomnar därför regeringens förslag om att förlänga
            det tillfälliga undantaget i sjukförsäkringen vid uppskjuten vård
            och rehabilitering även under 2023.
          </p>
          <head xml:id="i-3Z5b3ag84sy1zdFS2dVsv5" type="h2">
            Minska orättvisan i karensavdraget
          </head>
          <p xml:id="i-7m65GtAzu9qyJYn4BEGt5X">
            Det är dags att komma till rätta med det orättvisa karensavdraget.
            Karensavdraget slår hårdast mot alla de arbetare som varje dag
            går till jobbet och ser till att samhället fungerar. Det handlar
            om alla de barnskötare, undersköterskor, busschaufförer, butiks­biträden
            och byggnadsarbetare som inte kan arbeta hemma. Många jobbar dessutom
            inom kontaktyrken där man utsätts för en mycket större risk att
            bli smittad och därmed risk för ekonomiskt bortfall. Samtidigt
            har det för tjänstemän utvecklats allt fler metoder för att kunna
            arbeta hemifrån. Det här är djupt orättvist och det gör att arbetsmarknaden
            dras isär. Den som går till jobbet sjuk kan göra att ett sjukdomstillstånd
            förlängs eller att skador förvärras. Dessutom finns risk för att
            man smittar sina kollegor, som också behövs för att samhället
            ska gå runt. Erfarenheterna från coronapandemin visar dessutom
            att ett mer rättvist karensavdrag kan rädda liv. Samtidigt som
            vi gör karensavdraget mer rättvist är det viktigt att bevaka att
            förändringar inte leder till ett överutnyttjande. En trygg sjukförsäkring
            ska komma alla till del.
          </p>
          <p xml:id="i-WjCgebRbHvvoHj1w4synEh">
            Den socialdemokratiska regeringen tillsatte våren 2022 en utredning
            om karens­avdraget och sjuklönen. Syftet med översynen är att
            reglerna för karens och sjuklön ska få en utformning som bidrar
            till att inkomstbortfall under sjukdom bärs på ett mer solidariskt
            och fördelningspolitiskt träffsäkert sätt samt motverkar riskerna
            för sjuk­närvaro. Bland annat ska fördelningseffekterna samt hälsoekonomiska
            och övriga konsekvenser av karensavdraget analyseras. Utredaren
            ska även se över reglerna om karens för föräldralediga, behovsanställda,
            arbetslösa inom arbetslöshetsförsäkringen och egenföretagare.
            I uppdraget ingår även en översyn av reglerna för sjuklön och
            analys av arbetsgivares sjuklöneansvar med avseende på incitamenten
            att motverka och minska sjukfrånvaro. Uppdraget ska redovisas
            senast den 29 september 2023. För oss socialdemokrater är detta
            en angelägen utredning och vår uttryckliga målsättning är att
            en reform för att förändra karensavdraget och öka rättvisan för
            alla som inte kan jobba hemifrån ska kunna genomföras under innevarande
            mandatperiod.
          </p>
          <head xml:id="i-XMvQeoMbhVXP3sPpFj1cwT" type="h2">
            Stävja fusk och utnyttjande av våra gemensamma trygghetssystem
          </head>
          <p xml:id="i-XkusEHJRjpAjvAcf7cgiKR">
            Våra gemensamma skattemedel ska gå till människor som har rätt
            till ekonomisk trygghet och till att stärka vår gemensamma välfärd
            – inte till den organiserade brottsligheten.
          </p>
          <p xml:id="i-C8LAKC341Rq9YpZkhhf7R1">
            Den socialdemokratiska regeringen har skärpt bidragsbrottslagen
            och gett Försäkrings­kassan ett särskilt uppdrag att samordna
            flera myndigheter för att öka kontrollen över våra utbetalningar.
            En ny myndighet kommer på plats för att säkerställa utbetalningar
            från våra välfärdssystem så att vi upptäcker strukturellt fusk.
            Regeringen bör arbeta vidare i samma riktning för att säkerställa
            att de människor som har rätt till stöd från trygghetssystemen
            får det men inte de som försöker sko sig på andra.
          </p>
          <p xml:id="i-4QKoWAwHw1XKDcf3yKECFn">
            Anslagsförslag 2023 för utgiftsområde 10 Ekonomisk trygghet vid
            sjukdom och funktionsnedsättning
          </p>
          <table>
            <row xml:id="i-Uxyf6A6Hr5U1PUkwurFW7h">
              <cell>
                Tusental kronor
              </cell>
            </row>
            <row xml:id="i-Mt3LSf6zUDFtdVnMRSveXo">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-LNNb7cEwe1xdfPbg49SzhR">
              <cell>
                1:1
              </cell>
              <cell>
                Sjukpenning och rehabilitering m.m.
              </cell>
              <cell>
                45 645 099
              </cell>
              <cell>
                0
              </cell>
            </row>
            <row xml:id="i-Pf5Aih5rBFUNgLJjsZsVdD">
              <cell>
                1:2
              </cell>
              <cell>
                Aktivitets- och sjukersättningar m.m.
              </cell>
              <cell>
                45 422 161
              </cell>
              <cell>
                230 000
              </cell>
            </row>
            <row xml:id="i-U2us6JrrXz85awiYLTrWTF">
              <cell>
                1:3
              </cell>
              <cell>
                Merkostnadsersättning och handikappersättning
              </cell>
              <cell>
                1 357 000
              </cell>
              <cell>
                0
              </cell>
            </row>
            <row xml:id="i-QUFFZmZE4FNiJZSCVVyASv">
              <cell>
                1:4
              </cell>
              <cell>
                Arbetsskadeersättningar m.m.
              </cell>
              <cell>
                2 316 000
              </cell>
              <cell>
                0
              </cell>
            </row>
            <row xml:id="i-TWstoNjF8SpUkNdha7qvXw">
              <cell>
                1:5
              </cell>
              <cell>
                Ersättning inom det statliga personskadeskyddet
              </cell>
              <cell>
                35 792
              </cell>
              <cell>
                0
              </cell>
            </row>
            <row xml:id="i-TNYc7UoKfMJzZ17bmQxr8H">
              <cell>
                1:6
              </cell>
              <cell>
                Bidrag för sjukskrivningsprocessen
              </cell>
              <cell>
                1 491 700
              </cell>
              <cell>
                0
              </cell>
            </row>
            <row xml:id="i-J342FRzyb3RdFxzBjuXa53">
              <cell>
                1:7
              </cell>
              <cell>
                Ersättning för höga sjuklönekostnader
              </cell>
              <cell>
                809 604
              </cell>
              <cell>
                0
              </cell>
            </row>
            <row xml:id="i-KFV3nK9Pfo4aa8EJ4ySgyC">
              <cell>
                2:1
              </cell>
              <cell>
                Försäkringskassan
              </cell>
              <cell>
                9 276 970
              </cell>
              <cell>
                0
              </cell>
            </row>
            <row xml:id="i-GDvGMu5Zwx7C5h2vgpYBFA">
              <cell>
                2:2
              </cell>
              <cell>
                Inspektionen för socialförsäkringen
              </cell>
              <cell>
                72 978
              </cell>
              <cell>
                0
              </cell>
            </row>
            <row xml:id="i-Dq4GzD5purkX39fxXFApqu">
              <cell>
                Summa
              </cell>
              <cell>
                106 427 304
              </cell>
              <cell>
                230 000
              </cell>
            </row>
          </table>
        </div>
        <div type="motSignatures">
          <list>
            <item xml:id="i-MiaHGhQXEvdnppUNocoGkh" who="i-NW2TEoH8XmW9aSn2aKJ8EA">
              Anders Ygeman (S)
            </item>
            <item xml:id="i-FzVAFEkuZeFUFrecrapsix" who="i-655Uw3q6yNE6R2nN2pDvUg">
              Åsa Eriksson (S)
            </item>
            <item xml:id="i-RyTayynf7u1eLDwNig1WeA" who="i-3y4o8soU9qx5tQQ1cG92h3">
              Kalle Olsson (S)
            </item>
            <item xml:id="i-Qmj897HThU9LqWvKGYXtMM" who="i-SRx5MYgiUBkgGLPueXgws5">
              Ola Möller (S)
            </item>
            <item xml:id="i-3XX9msY3ZVRv13dyTJjLYn" who="i-L2KZeDLeFCtLbNDDsEJssq">
              Sanne Lennström (S)
            </item>
            <item xml:id="i-6TSicdoErVXbd3xFoVMyYX" who="i-HDUKWMEPpUMUK3MxQXxnpZ">
              Jessica Rodén (S)
            </item>
            <item xml:id="i-QUigHn1iYZ4svq1zYzhkna" who="i-ALSqZDERrTV2VUJqcfC5VF">
              Zara Leghissa (S)
            </item>
          </list>
        </div>
      </div>
    </body>
  </text>
</TEI>
