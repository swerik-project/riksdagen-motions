<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-19992000-KU-00222">
  <teiHeader>
    <fileDesc>
      <titleStmt>
        <title>Yttrandefriheten m.m.</title>
        <author corresp="i-84xpErSjuTzEi5hvTA1Jtt i-84xpErSjuTzEi5hvTA1Jtt">av Sten Andersson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Yttrandefriheten m.m.</title>
          <idno type="rdwebb">GN02K222</idno>
          <rs type="number">K222</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GN02K222/text</ref>
          <ref type="dokument_url_html">http://data.riksdagen.se/dokument/GN02K222</ref>
          <ref type="dokumentstatus_url_xml">http://data.riksdagen.se/dokumentstatus/GN02K222</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-84xpErSjuTzEi5hvTA1Jtt</idno>
            <name>Sten Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-84xpErSjuTzEi5hvTA1Jtt</idno>
            <name>Sten Andersson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-62V4zFPTegqMDwVr74Bcqi" type="signed"/>
        <correspContext corresp="i-62V4zFPTegqMDwVr74Bcqi">
          <note type="signatory" corresp="i-84xpErSjuTzEi5hvTA1Jtt"/>
          <note type="signatory" corresp="i-84xpErSjuTzEi5hvTA1Jtt"/>
        </correspContext>
        <correspAction xml:id="i-LiQtdjBWXfjfpdnkDYLRVo" type="referral">
          <date when="1999-10-12"/>
        </correspAction>
        <correspAction xml:id="i-H9R17oeHMNX17W82GJirbf" type="dismissal">
          <date when="1999-10-12"/>
        </correspAction>
        <correspAction xml:id="i-BN9NBLLCktg2374PjFSRtG" type="submission">
          <date when="1999-10-05"/>
        </correspAction>
        <correspAction xml:id="i-5rb9bK6jCYbMM2y43kMygY" type="referral">
          <date when="1999-10-12"/>
        </correspAction>
        <correspAction xml:id="i-F6Bs6HZahhoLNcpJboCo3u" type="dismissal">
          <date when="1999-10-12"/>
        </correspAction>
        <correspAction xml:id="i-XDBrCr1v1yCJexU4bg6VSP" type="submission">
          <date when="1999-10-05"/>
        </correspAction>
        <correspAction xml:id="i-Qmvt22hGzhpvGaxZCksvAN" type="assigned"/>
        <correspContext corresp="i-Qmvt22hGzhpvGaxZCksvAN">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_K_0222/mot_199900_K_0222-0001.pdf"/>
      <div xml:id="i-PATTS8dfbzPjBv7fGoRjNr" type="motHeader">
        <div xml:id="i-5Y1pdeAu8juURABTtuQ7Dk" type="motTitle"/>
        <div xml:id="i-AjnQZm4eWX3qetYui8HvvD" type="motSubmissionInfo"/>
      </div>
      <div xml:id="i-ATQnkvGzpyQvDyHA5tcEUd" type="motBody">
        <div xml:id="i-DSinWfxCh8E73PUQzBuLwc">
          <p xml:id="i-9vf9tUxgEU8MGmPvMsuZgY">
            1999/2000 mnr: K222 pnr: m230
          </p>
          <p xml:id="i-57wYQoh4MuVQEbGA1YaB79">
            Motion till riksdagen 1999/2000:K222
          </p>
          <p xml:id="i-P8tjjPjns96keRYVDvSm2i">
            av Sten Andersson (m)
          </p>
          <p xml:id="i-QytSZmAzWwBZJVDqSiJZr6">
            Yttrandefriheten m.m.
          </p>
          <p xml:id="i-JeC5DPMVWv7VT6dPtGaWT9">
            Det är någonting ruttet i den svenska staten
          </p>
          <p xml:id="i-AfVgrDA2mMHjzj2t8dphLD">
            Rubriken hämtad från William Shakespeares (1564-1616) pjäs Hamlet
            men originaltitelns ”danska staten” är, enligt undertecknad, berättigat
            ändrad till — svenska staten. Hamlet utspelades förvisso under
            tidig medeltid, men hand- lingen är i delar fortfarande aktuell
            i dagens Sverige. Politiker hävdar ofta att Sverige är, om inte
            demokratins stamort, ett land där medborgarna lever i fysisk och
            psykisk trygghet, med stor öppenhet och där varje människas röst
            är lika värd. Förvisso är så fallet vid allmänna val till olika
            politiska församlingar. Undantaget detta, gnisslar det däremot
            högt i det demokratiska maskineriet i allmänhet och avseende yttrandefrihet
            och civilkurage i synnerhet. Många människor är ”tysta” och vågar
            av olika skäl inte offentliggöra sin åsikt. Läget har förvärrats
            under senare år. Det är dags för framför allt politiker att sätta
            ned foten, vidta erforderliga åtgärder och kraftfullt markera
            att situationen inte längre accepteras. Dagligen offentliggörs
            hur människor i privatliv och på arbetsplatser, då framför allt
            sådana inom stat, landsting och kommun, upplever att de måste
            vara ”tysta” av olika skäl. Av i huvudsak rädsla för att förlora
            arbete och karriär tiger man inför oförrätter och vågar inte framföra
            berättigad kritik. Dessutom, vilket är ytterst allvarligt, är
            det ett faktum att människor alltmer drar sig för att ställa upp
            som vittnen i domstolar. Många med insyn i skolan har länge förvånats
            över att skoldebatten till stora delar handlat om i och för sig
            viktiga saker som ämnesinriktning och undervisningsplaner. Vad
            som har berörts mycket mindre är, hur det ser ut inne i skolsalen.
            Det har misstänkts att den ordning och reda som påstås ha härskat
            på skolorna varit en dimridå som ingen ansvarig velat ens försöka
            skingra. Nu vet allfler att det på många skolor råder närmast
            anarki där inlärning och undervisning inte kan prioriteras i praktiken.
            Att läraryrket har sina sidor vittnar statistik över sjukskrivningar
            och förtidspensioneringar om. Varför har det blivit så och varför
            har i stort sett ingen reagerat? Lärare, rektorer, ansvariga på
            högre nivåer och förvisso även politiker har av förmodligen olika
            skäl valt att ligga lågt och i alla fall inte offentligt diskutera
            problemen som finns. Varför?
          </p>
          <pb facs="riksdagen-motions-pdf/data/199900/mot_199900_K_0222/mot_199900_K_0222-0002.pdf"/>
          <p xml:id="i-5esyEprJrhqq9ETuPWbWif">
            Mycket pekar på att problemen med ordning och uppförande i skolan
            beror Mot. 1999/2000 på att respekt för lärare och vuxna bland
            skolelever har minskat. Det bör inte K222 förglömmas att unga
            flickor i bland blir ytterst illa behandlade i skolan av pojkar.
            Därför har det uppstått situationer som är direkt deprimerande
            och en skam, inte bara för skolan utan för samhället i stort.
            Varför har då så få varnat och vågat ta bladet från munnen och
            berätta hur det är? En orsak är att få lärare ville tala om att
            de hade problem med ordningen i klassrummen. Man ville förmodligen
            inte framstå som en dålig yrkesman. Dylika erkännanden kan nämligen
            misstänkas vara hinder i karriären. Det är nog inte fel att tro
            att alla visste vad som försiggick, men föredrog att vara tysta.
            Ett exempel på en misslyckad skola där ansvariga saknade förmåga
            och vilja att åtgärda problemen uppmärksammades i boken ”Fittstim”.
            Där avslöjades det interiörer som är en skam för den svenska skolan
            då de verkade vara accepterade. Runt om på landets arbetsplatser
            råder också alltför ofta en deprimerande tystnad. Som regel är
            orsaken att de som skulle vilja säga emot eller kritisera tror
            att sådant agerande är en broms i karriären. Vad som är förvånansvärt
            är att det verkar som om tystnaden är ”störst” på offentliga arbetsplatser.
            Detta kan bero på att många i dag arbetar inom den offentliga
            sektorn som vikarier eller på deltid, vilket kan innebära att
            de som anses ”besvärliga” tror att deras möjligheter till förnyade
            vikariat eller ökad arbetstid minskar. Det är en skam för Sverige
            att anställda inom den offentliga sektorn då de deltagit i demonstrationer,
            där kritik riktats mot förhållanden på arbets- platser, känt sig
            tvingade att dölja sina ansikten. Det skall betonas att det visst
            finns människor som är notoriska kverulanter och alltid anser
            sig förbigångna. Det är dock min bestämda övertygelse att det
            stora flertalet kritiska röster inte tillhör den kategorin. Ett
            annat exempel på det ”tysta Sverige” är de alltmer uppmärksammade
            allen där människor som varit vittnen till brott inte vågar vittna
            inför polis och vid domstol av rädsla för hot om fysiska konsekvenser.
            Detta är det i särklass allvarligaste angreppet mot samhället
            och här måste tas krafttag i orm av ökade resurser till polis,
            åklagare och domstolar. Många anser, med all rätt, att de resurser
            som står till rättsmaskineriets örfogande är för snålt tilltagna.
            Otaliga är beskrivningarna i medierna där människor som drabbats
            av brott kritiserar polisens alltför små resurser. Under senare
            år har polisen omorganiserats i en takt som kan ifrågasättas.
            De enda som verkar försvara alla omorganisationer inom polisen
            är chefer med högre karriär i sikte. Vad som borde vara en varningsklocka
            är det faktum att många anser att det ofta händer att åklagare
            på grund av stor arbetsbörda inte hinner örbereda mål i erforderlig
            omfattning. Mål som förberetts av åklagare blir i oroväckande
            stor omfattning kritiserade av domstol och advokater. Om det är
            så att antalet mål är för många per åklagare och kvalitén av det
            skälet blir mindre bra, kan detta endast åtgärdas genom mer resurser
            till åklagarväsen- det. Dessvärre saknas inte heller exempel på
            dålig kompetens bland åklagare. I takt med att polisens möjligheter
            att förebygga och bekämpa brott minskar är risken uppenbar att
            s.k. medborgargarden uppstår. Sedan många år har uppgifter som
            tidigare sköttes av polis övertagits av vaktbolag. Då det
          </p>
          <pb facs="riksdagen-motions-pdf/data/199900/mot_199900_K_0222/mot_199900_K_0222-0003.pdf"/>
          <p xml:id="i-JemWBE2goY7k8TShfMvEqV">
            gäller rena bevakningsuppgifter kan detta accepteras, men får
            inte utvecklas i Mot. 1999/2000 sådan riktning att direkt polisiära
            uppgifter ges till vaktbolag. Skulle K222 intresset för medborgargarden
            öka är det från många synpunkter en bekym- mersam situation som
            kan skaka grundvalarna i ett demokratiskt samhälle. Människor
            som bildar eller tänker bilda medborgargarden anser att polisen
            inte längre klarar av att skydda människor och deras ägodelar.
            De menar att det är deras rättighet att agera mot brottslighet
            då polisen ofta saknar resurser och tvingas göra prioriteringar
            som inte överensstämmer med människors uppfattning av vad polisen
            skall syssla med. Ett annat exempel på tystnaden i Sverige är
            då medborgare ifrågasätter vår, jämfört med hela industrivärlden,
            unikt ”generösa” flyktingpolitik, som utvecklats till det största
            sociala och ekonomiska haveriet på 90-talet. Alla attitydmätningar
            sedan tio år tillbaka vittnar om att en majoritet av svenska folket
            är mycket kritisk mot den förda politiken. Kritiken handlar i
            de allra flesta fall inte om rasism eller främlingsfientlighet,
            utan enbart om att Sverige saknar resurser och kompetens för att
            kunna hantera det stora antal utlänningar som beviljats asyl.
            Kritiken viftas bort av politiker med hjälp av medierna som okunnig
            och även främlingsfientlig. Detta gör att människor drar sig för
            att offentligt ifrågasätta flyktingpolitiken. Vem vill kallas
            för rasist? Men inte bara medborgarna är tysta. Bland politiker
            som var och en är ansvarig, råder en närmast kompakt tystnad.
            Man skäms mot bakgrund av alla löften för det stora misslyckandet
            som inte längre går att dölja. Sverige skulle inte bara garantera
            fysiskt skydd åt asylbeviljade, utan även en god ekonomisk och
            social framtid. Alla som vill se, ser att politiken havererat.
            Det är av stor vikt då det gäller medborgarnas förtroende för
            myndigheter- na att dessa skapar resurser och agerar så att yttrandefriheten
            fungerar även vid sidan om högtidliga middagstal.
          </p>
          <p xml:id="i-UFDjPfshEMXYSBtvNwuZWN">
            Hemställan
          </p>
          <p xml:id="i-RbicdhgCu9JtDnDV2cV1kp">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om att
            erforderliga åtgärder bör vidtas i syfte att även i praktiken
            garantera yttrandefrihet och skydda medborgare som tillämpar densamma.
          </p>
          <p xml:id="i-5xkgZEsV9Fpywyperib18r" type="date">
            Stockholm den 29 september 1999
          </p>
          <p xml:id="i-JyKesCehtuK8ii8A9smyi9" type="signatureBlock">
            Sten Andersson (m)
          </p>
        </div>
      </div>
    </body>
  </text>
</TEI>
