<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-JuU-01433">
  <teiHeader>
    <fileDesc>
      <titleStmt>
        <title>Bättre regler för legala vapen</title>
        <author corresp="i-5FLxNWhtPm9nrMhcBeFsUk">av Johan Hedin (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1433 av Johan Hedin (C)</title>
          <idno type="rdwebb">H4021433</idno>
          <rs type="number">1433</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H4021433/text</ref>
          <ref type="dokument_url_html">http://data.riksdagen.se/dokument/H4021433</ref>
          <ref type="dokumentstatus_url_xml">http://data.riksdagen.se/dokumentstatus/H4021433</ref>
          <ref type="docx">http://data.riksdagen.se/fil/BC753927-5BA1-4169-8492-F4D872549BF5</ref>
          <ref type="pdf">http://data.riksdagen.se/fil/A0B3636D-4AED-4C12-BEFA-948A19F9F727</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9kuLSzLqpmUJCd5CbLc8fM" type="signed"/>
        <correspContext corresp="i-9kuLSzLqpmUJCd5CbLc8fM">
          <note type="signatory" corresp="i-5FLxNWhtPm9nrMhcBeFsUk"/>
        </correspContext>
        <correspAction xml:id="i-7hobJQWdyyUgSGwBTVCwKS" type="submitted">
          <date when="2016-10-04"/>
          <time when="13:11:07"/>
        </correspAction>
        <correspAction xml:id="i-YWWAro6aaAPCJZhEjgs68w" type="reviewed">
          <date when="2016-10-04"/>
          <time when="15:45:35"/>
        </correspAction>
        <correspAction xml:id="i-TyeXPdm48RUdqvNmZx6s8N" type="referred">
          <date when="2016-10-14"/>
        </correspAction>
        <correspAction xml:id="i-ABQVGGrpoaujLsPXE3pZDk" type="assigned">
          <date when="2017-05-15"/>
          <time when="08:31:24"/>
        </correspAction>
        <correspContext corresp="i-ABQVGGrpoaujLsPXE3pZDk">
          <ref type="assignedTo">Justitieutskottet</ref>
        </correspContext>
        <correspAction xml:id="i-2qZtanHQZv2wX4t9CqRc3m" type="behandlas_i"/>
        <correspContext corresp="i-2qZtanHQZv2wX4t9CqRc3m">
          <ref type="uppgift">2016/17:JuU18</ref>
          <ref type="ref_dok_id">H401JuU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU18</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-V9fZHdxUBUPffpy4jUM5pa" type="motHeader">
        <div xml:id="i-GBkbcCKs8g3NtjwJG2YCUx" type="motTitle">
          Motion till riksdagen 2016/17:1433 av Johan Hedin (C) Bättre
          regler för legala vapen
        </div>
      </div>
      <div xml:id="i-2eGV42bYGXfC4G4nk3MvWk" type="motBody">
        <div xml:id="i-C9m8F4ytJgaG57hFvj3mGy" type="motProposal" subtype="förslag">
          <head xml:id="i-9237ijyEHnQuVZKsw6HyMB">
            Förslag till riksdagsbeslut
          </head>
          <list xml:id="i-8VgPoGPGowktTmFZoXPsPv" style="ol">
            <item xml:id="i-N3dVc4nhqax9ybH7f6XkTu">
              Riksdagen ställer sig bakom det som anförs i motionen om att
              se över regelverket för bössmakare och tillkännager detta för
              regeringen.
            </item>
            <item xml:id="i-5u9nXqoZNH9Qta3PQZu2SN">
              Riksdagen ställer sig bakom det som anförs i motionen om att
              se över regelverket för hur företag kan äga, låna ut och hyra
              ut vapen och tillkännager detta för regeringen.
            </item>
            <item xml:id="i-9VWV4s9qHsKrSUg9JmaERZ">
              Riksdagen ställer sig bakom det som anförs i motionen om att
              överväga en rullande licensgivning med aktivitetskrav i stället
              för femårslicenser och tillkännager detta för regeringen.
            </item>
            <item xml:id="i-25uihuDWHbaqU5vvmeihJ2">
              Riksdagen ställer sig bakom det som anförs i motionen om att
              se över regelverket för licenshantering så att vapenhandlare kan
              administrera vapenbyteslicenser och tillkännager detta för regeringen.
            </item>
            <item xml:id="i-2z6zvLmYJt5wS2J5FYKZ2n">
              Riksdagen ställer sig bakom det som anförs i motionen om en översyn
              av det samlade regelverket för tillståndsgivning och innehav av
              legala vapen och vapendelar och tillkännager detta för regeringen.
            </item>
            <item xml:id="i-BZ7KhdpscEb4o3TzjfQFmJ">
              Riksdagen ställer sig bakom det som anförs i motionen om att
              se över regelverket för tillståndsgivning för vapenförvaring och
              tillkännager detta för regeringen.
            </item>
            <item xml:id="i-5jMFNwUfqvVL5mJi5yKGji">
              Riksdagen ställer sig bakom det som anförs i motionen om att
              vidta åtgärder för att underlätta för personer att komma till
              Sverige på jakt eller tävlingsskytte och tillkännager detta för
              regeringen.
            </item>
            <item xml:id="i-TYhgVerPnDmhGN6ZHnVxkS">
              Riksdagen ställer sig bakom det som anförs i motionen om det
              europeiska vapenpasset och tillkännager detta för regeringen.
            </item>
          </list>
        </div>
        <div xml:id="i-RfQNpjwdjbGjG7Pa66NYnM" type="motContent">
          <head xml:id="i-TvGrzqhzSMHmzzxc4fTkZ6" type="h1">
            Motivering
          </head>
          <p xml:id="i-PFUFwXmAKmaZ3XKbvAKwgT">
            Jakten är en viktig del av många svenskars tillvaro och jaktturism
            är en växande näring på många håll i landet. Dock finns hinder
            för utvecklingen för de branscher som har med jakt att göra och
            det finns en hel del krångel behäftat med hanteringen av exempelvis
            vapenlicenser med mycket långa prövotider och oklarheter kring
            vilka vapen som ska kunna anses vara tillåtna för jakt.
          </p>
          <head xml:id="i-3u6U7CuDdWDbAwLferkm4j" type="h1">
            Tillåt hantverksmässigt tillverkade vapen
          </head>
          <p xml:id="i-UECRhhanGewXv9T7Kqnpbc">
            Bössmakeri är en hantverkstradition som är väl värd att vårda
            och utveckla. Allt fler verkar intresserade av att köpa ett handbyggt
            jaktvapen, anpassat just för ägarens speciella förutsättningar.
            Det är i sig bra, i och med att det kan leda till bättre och säkrare
            jaktskytte med färre skadskjutningar som följd. Det är emellertid
            i dagsläget oerhört svårt för en bössmakare att få tillstånd för
            att få tillverka och sälja ett jaktvapen som byggs från grunden.
            Det krävs i praktiken ett godkännande från Inspektionen för strategiska
            produkter, ISP, vilket är mycket svårt att få. Om detta är en
            effekt av ISP:s tolkning av regelverket, eller om lagändringar
            krävs ska regeringen pröva detta i en utredning, syftande till
            att göra det lättare för bössmakare att tillverka och sälja vapen
            från grunden, så att dessa vapen kan säljas under samma förutsättningar
            som ett fabrikstillverkat vapen. Naturligtvis med samma höga krav
            på licensprövning och annat.
          </p>
          <head xml:id="i-4z3ctZRc1XcV36oywMnEjB" type="h1">
            Licens för juridisk person
          </head>
          <p xml:id="i-G1qapmYXyd5st8TzPPtWmw">
            För bössmakare, vapenhandlare och företag som erbjuder jaktturism
            finns ett värde i att kunna äga och stå som licensinnehavare på
            vapen för utlåning eller uthyrning till kunder som har licens
            för vapen i samma vapenklass. Regeringen bör titta på hur detta
            skulle kunna ske med bibehållna krav på säkerhet och god ordning.
          </p>
          <head xml:id="i-5FkskGPZ5NLXK4EjpfJoQ4" type="h1">
            Rullande licenser med aktivitetskrav
          </head>
          <p xml:id="i-K3J99a5aPruemU824itfVd">
            Femårslicenser gäller för många sportskyttevapen. Det är i många
            stycken en trubbig begränsningsmodell för tillståndsgivningen.
            Skjutvapen är potentiellt mycket farliga och de ska endast kunna
            ägas och brukas av den som är laglydig och omdömesgill, men som
            också kan motivera ett behov av ett visst vapen för ett legitimt
            ändamål, såsom jakt eller sportskytte. Regeringen bör överväga
            om inte en rullande tillståndsperiod med aktivitetskrav vore bättre
            än en femårsmodell, så att licensen fortlöper så länge som vapenägaren
            tränar och tävlar aktivt med vapnet.
          </p>
          <head xml:id="i-4ePN6d2K62f5Chza3bACgc" type="h1">
            Vapenbyteslicenser
          </head>
          <p xml:id="i-Pifh5KvydYaehfCtteMGV2">
            Regeringen bör också överväga om ett förenklat licensansökningsförfarande
            skulle kunna ske hos vapenhandlare, när en köpare byter in ett
            vapen i samma vapenklass. Vid bytestillfället anmäls ändringen
            till polisen som registrerar förändringen och skickar bekräftelse
            till kund och handlare. Detta har ingen negativ påverkan på säkerheten,
            då det bara är frågan om att ett likvärdigt vapen byts mot ett
            annat, men det kan avlasta trycket hos polisen för ansökningar
            om nya licenser och på samma gång göra livet något lättare för
            alla handlare ute i landet som idag drabbas hårt av att deras
            kunder tvingas vänta orimligt länge på sina licenser.
          </p>
          <head xml:id="i-M7NsK1HSQPaPpVxJa5VkM1" type="h1">
            Enhetlig licensprövning inom rimlig tid
          </head>
          <p xml:id="i-8x1wbv486p4MdeuVLzmU7e">
            Under de senaste åren har handläggningstiderna inom stora delar
            av polisväsendet blivit oacceptabelt långa. Variationerna inom
            landet är så pass stora att det inte går att hänvisa till enskilda
            handläggningssystem. Hösten 2016 uppger polisen att den förväntade
            handläggningstiden i region Syd är 20 veckor, medan region Mitt
            har en förväntad handläggningstid på mellan fem och sju veckor.
            Riksdagens ombudsman har i kraftiga ordalag kritiserat detta förhållande.
            JO påpekar att det är särskilt viktigt att licenshanteringen fungerar
            eftersom både jägare, skyttar och vapenhandeln direkt drabbas
            om ansökningarna inte handläggs snabbt och effektivt. För Sveriges
            vapenhandlare innebär de långa handläggningstiderna att de inte
            kan ta betalt för sålda vapen och inte heller ta in nya i lagret.
            Det innebär direkta ekonomiska skador för handlarna.
          </p>
          <p xml:id="i-ShftQuo83bavr2jmHnLm1E">
            Därtill tillämpas de samlade regelverken på ett olikartat sätt
            i landet när det gäller tillståndsgivning, detta är inte acceptabelt.
            Riksdagen har vid ett flertal tillfällen uppmanat regeringen att
            vidta åtgärder för att minska de långa väntetiderna. Riksdagen
            har även tillkännagett för regeringen att det måste ske en enhetlig
            tillämpning inom landet vad gäller licenshantering. Vi kan tyvärr
            konstatera att problemen kvarstår inom Polismyndigheten.
          </p>
          <head xml:id="i-GK4VxQ3BbWskvNZfzwjScg" type="h1">
            Digitalt ansökningsförfarande
          </head>
          <p xml:id="i-EvkzQvM5RYfyxDC2YFKEKy">
            Riksdagen beslöt, den 27 maj 2015, att tillkännage för regeringen
            att se till att det införs ett digitalt vapenhandlarregister i
            Sverige som är integrerat med polisens vapenregister. Beslutet
            fattades på förslag av ett enigt justitieutskott efter en motion
            från Alliansen. Regeringen bör snarast efterkomma riksdagens beslut
            – dels för att det skapar en större samlad kontroll vid eventuella
            brottsutredningar, dels för att underlätta hanteringen för vapenhandlarna.
            Riksdagen har även tillkännagett för regeringen att ett digitalt
            ansökningsförfarande för vapenlicenser ska införas. Ingen av dessa
            åtgärder har ännu genomförts.
          </p>
          <head xml:id="i-XwB9rSfcEAE8cg97sFF4KU" type="h1">
            Översyn av det samlade regelverket
          </head>
          <p xml:id="i-RXHocA4A4v689NcN41ABQS">
            Vapen påverkas av den tekniska utvecklingen i likhet med många
            andra produkter. I dag har vi ett antal särregler för enskilda
            delar, som exempelvis ljuddämpare, instickspipor etc. Vi menar
            att det är dags att ta ett samlat grepp över de olika särreglerna
            och att även se över legaldefinitionerna i lagstiftningen för
            att få till stånd ett regelverk som är mer anpassat i tiden. Vi
            vill få till stånd ett regelverk som inte försvårar för jakt-
            och sportskyttar i onödan. Ett sådant regelverk ska naturligtvis
            vara utformat på ett sätt som inte gör det möjligt att av olika
            delar skapa ett nytt vapen med funktioner som man inte har rätt
            att få licens till.
          </p>
          <head xml:id="i-UPEHvcguMX423RBR13bucj" type="h1">
            Regelverket för vapenförvaring
          </head>
          <p xml:id="i-XyMk2Dw2EA1FLTrSA8Rxkt">
            Det är väsentligt att vapen förvaras på ett säkert sätt. Förvaring
            av det egna vapnet hos en annan person kräver tillstånd. Det är
            en rimlig ordning. Det kan dock många gånger vara motiverat att
            förvaring sker på ett annat ställe än i den egna bostaden. Många
            jägare jagar regelmässigt på andra orter än där de är bosatta.
            Att vapnet försvaras på ett säkert sätt där jakten sker, i stället
            för att transporteras över långa avstånd, är en fördel. Det finns
            anledning att se över regelverket så att fler i denna situation
            kan få detta tillstånd.
          </p>
          <head xml:id="i-DBHp3oWhhdSdJaCoxZwBNX" type="h1">
            Jaktturism
          </head>
          <p xml:id="i-S1mM6NeM9bS8BXpANjRe2D">
            Sverige har valt att inte erkänna det europeiska vapenpasset.
            Vi har fortfarande krav på införseltillstånd för alla personer
            som vill resa till Sverige såväl från EU-länder som från andra
            länder för att jaga eller bedriva tävlingsskytte. Ett tillstånd
            kostar 700 kr och tar normalt minst sex veckor att erhålla. Detta
            gör att den inre marknaden inom EU försvåras och det blir ibland
            nästan omöjligt att besöka Sverige för att jaga, i vart fall mer
            spontant och med kortare varsel. Många kan inte planera månader
            innan en jaktsäsong när man till exempel vill åka och hälsa på
            en vän för att jaga. Det är också svårare för företag att erbjuda
            jakttjänster eftersom det är svårt att ta emot utländska kunder.
          </p>
          <p xml:id="i-AYGVtWKsCwBK8avZqa1hG6">
            Tidigare motiverade Polismyndigheten detta med att man vill göra
            en vandelsprövning av de personer som reser in i Sverige med vapen.
            Såvitt känt kan dock inte den svenska polisen utföra kontroller
            med utländska register för att göra denna bedömning. Detta innebär
            således att det varken görs någon registerkontroll eller vandelsprövning.
            Något reellt motiv till kravet på införseltillstånd tycks alltså
            inte finnas.
          </p>
          <p xml:id="i-TvZGp5uV92wZYKdTAdEWpJ">
            När det gäller medborgare från Finland, Norge och Danmark behövs
            inte något införseltillstånd. Detta har fungerat bra under lång
            tid och har bl.a. motiverats av de skäl som angivits ovan. Detsamma,
            fast med krav på EU-vapenpass och inte bara nationellt tillstånd,
            bör också gälla för bosatta i alla EU:s medlemsstater.
          </p>
        </div>
        <div xml:id="i-DbThP878YvDAcVZBmX55m8" type="signatureBlock">
          <list xml:id="i-SZVFWkVUnwnGwmPwhFgDS5">
            <item xml:id="i-7qoky2ZnKqxQXygD9qr7YQ" type="signature">
              Johan Hedin (C)
            </item>
          </list>
        </div>
      </div>
    </body>
  </text>
</TEI>
