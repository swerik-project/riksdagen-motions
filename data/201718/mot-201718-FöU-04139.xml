<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FöU-04139">
  <teiHeader>
    <fileDesc>
      <titleStmt>
        <title>med anledning av prop. 2017/18:205 Informationssäkerhet för samhällsviktiga och digitala tjänster</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4139 av Andreas Carlson m.fl. (KD)</title>
          <idno type="rdwebb">H5024139</idno>
          <rs type="number">4139</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H5024139/text</ref>
          <ref type="dokument_url_html">http://data.riksdagen.se/dokument/H5024139</ref>
          <ref type="dokumentstatus_url_xml">http://data.riksdagen.se/dokumentstatus/H5024139</ref>
          <ref type="docx">http://data.riksdagen.se/fil/106A1CDB-98D0-48B9-AEA5-120F9DA45681</ref>
          <ref type="pdf">http://data.riksdagen.se/fil/91E2516A-23A7-4F1B-BA52-F3BB97A9224C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-T6JubVVXBCJcXgus7rVUMF" type="basedOn"/>
        <correspContext corresp="i-T6JubVVXBCJcXgus7rVUMF">
          <ref>Proposition 2017/18:205</ref>
        </correspContext>
        <correspAction xml:id="i-BGA3GvrJQuBRq46ys2zXP2" type="signed"/>
        <correspContext corresp="i-BGA3GvrJQuBRq46ys2zXP2">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-WxKRKFwNNtszFHWdviEEdi" type="submitted">
          <date when="2018-04-25"/>
          <time when="15:37:06"/>
        </correspAction>
        <correspAction xml:id="i-CACDmn6o65M1WrX4CUPuiD" type="reviewed">
          <date when="2018-04-27"/>
          <time when="12:51:07"/>
        </correspAction>
        <correspAction xml:id="i-6rn9EtFbUYDaLELNrajk6Y" type="dismissed">
          <date when="2018-05-02"/>
        </correspAction>
        <correspAction xml:id="i-3NtketmMj3ZQGMF3XsTrqG" type="referred">
          <date when="2018-05-03"/>
        </correspAction>
        <correspAction xml:id="i-EjoPoK7wKrUmPMTPz58YGf" type="assigned">
          <date when="2018-06-13"/>
          <time when="16:43:59"/>
        </correspAction>
        <correspContext corresp="i-EjoPoK7wKrUmPMTPz58YGf">
          <ref type="assignedTo">Försvarsutskottet</ref>
        </correspContext>
        <correspAction xml:id="i-95uoCT6A4qz98uHh2ARbQk" type="behandlas_i"/>
        <correspContext corresp="i-95uoCT6A4qz98uHh2ARbQk">
          <ref type="uppgift">2017/18:FöU14</ref>
          <ref type="ref_dok_id">H501FöU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FöU14</ref>
          <ref type="ref_dok_titel">Informationssäkerhet för samhällsviktiga och digitala tjänster</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-X6jMJw3qvf3FD6UnVGxDB4" type="motHeader">
        <div xml:id="i-34nvQQzDBSxVo9cxpL5b7U" type="motTitle">
          Motion till riksdagen 2017/18:4139 av Andreas Carlson m.fl. (KD)
          med anledning av prop. 2017/18:205 Informationssäkerhet för samhällsviktiga
          och digitala tjänster
        </div>
      </div>
      <div xml:id="i-UmcRrFzRG4UVnAjKxDcnif" type="motBody">
        <div xml:id="i-4Kb1p44CFUUNDG464EQp1e" type="motProposal" subtype="förslag">
          <head xml:id="i-GdmBKD7uafGsS2mgiU7cU9">
            Förslag till riksdagsbeslut
          </head>
          <list xml:id="i-2hEQNtyMzoWcCFERq7kkKY" style="ol">
            <item xml:id="i-E3teB8rDbb6kUqrixbbf1A">
              Riksdagen ställer sig bakom det som anförs i motionen om att
              inrätta en svensk cybersäkerhetsmyndighet och tillkännager detta
              för regeringen.
            </item>
            <item xml:id="i-QUAWyGiRa4kNaexa9ErK3f">
              Riksdagen ställer sig bakom det som anförs i motionen om att
              ge denna myndighet tillsynsansvar i frågor som gäller cyber- och
              informationssäkerhet och tillkännager detta för regeringen.
            </item>
            <item xml:id="i-8yWgiXWV9qEwGijuHC6fg1">
              Riksdagen ställer sig bakom det som anförs i motionen om att
              ge denna myndighet ett ansvar att ta fram de föreskrifter som
              ska styra svenskt cyber- och informationssäkerhetsarbete och tillkännager
              detta för regeringen.
            </item>
            <item xml:id="i-BKuUsudi1C8pYMZtrtTbck">
              Riksdagen ställer sig bakom det som anförs i motionen om att
              ge denna myndighet ett operativt ansvar för att implementera dessa
              föreskrifter och tillkännager detta för regeringen.
            </item>
          </list>
        </div>
        <div xml:id="i-9S2nVPY2Waz9pMLV8z7cnZ" type="motContent">
          <head xml:id="i-HABNz6ErgaZWGR9X6StfCD" type="h1">
            Motivering
          </head>
          <p xml:id="i-RvLEn5oK6H132je1bkRGj7">
            Regeringen har lagt fram en proposition för att genomföra NIS-direktivet
            i svensk lagstiftning. Detta har sin bakgrund i att Europaparlamentet
            och rådet 2016 antagit ett direktiv om åtgärder för en hög gemensam
            nivå på säkerhet i nätverk och informationssystem inom hela EU,
            det s.k. NIS-direktivet. I syfte att genomföra NIS-direktivet
            i svensk rätt föreslår regeringen en ny lag om informationssäkerhet
            för samhällsviktiga och digitala tjänster.
          </p>
          <p xml:id="i-VWj2yFuMYpqhhLGjyRyJmA">
            Den nya lagen innebär bl.a. att vissa leverantörer av samhällsviktiga
            och digitala tjänster ska vidta säkerhetsåtgärder till skydd för
            säkerheten i nätverk och informationssystem: att leverantörerna
            ska rapportera incidenter som påverkar kontinuiteten i tjänsterna,
            att den myndighet som regeringen bestämmer ska utöva tillsyn över
            att lagen och föreskrifter som har meddelats i anslutning till
            den följs och ska kunna besluta om vitesföreläggande och sanktionsavgift
            mot den som inte följer lagens bestämmelser.
          </p>
          <p xml:id="i-B5hTkL57EWg7BhfqBnzFea">
            Hoten mot den svenska cybersäkerheten torde vid det här laget
            vara välbekanta. Skandalen på Transportstyrelsen, Polismyndighetens
            beslut att frångå säkerhetsskyddsförordningen, Uppdrag gransknings
            avslöjande att cancerbehandlingen på Akademiska sjukhuset i Uppsala
            stängts av med en cyberattack och det faktum att Myndigheten för
            press, radio och tv betalat lösensummor till it-utpressare är
            alla exempel på hur utsatta vi är. Lägg där till att Sverige enligt
            FRA varje dag drabbas av attacker från främmande makt, att MSB
            rapporterat in 260 it-incidenter och att upp till 10 000 attacker
            bedöms begås mot svenska intressen varje månad.
          </p>
          <p xml:id="i-Lr8bNTeAkDPqeTgnsh7jZj">
            Attackerna kan begås av kriminella, terrorister eller stater
            med en fientlig inställning mot Sverige. I Försvarsberedningens
            rapport står att ”ett systematiskt informations- och cybersäkerhetsarbete
            är nödvändigt för att samhällets aktörer ska kunna upprätthålla
            en väl avvägd cyberförmåga i totalförsvaret”. I dag är det systematiska
            arbetet uppdelat bland en mängd olika myndigheter, vilket också
            beredningen konstaterar: ”Det ställs krav på aktörernas informations-
            och cybersäkerhet från t.ex. MSB, Säpo, Datainspektionen, Post-
            och telestyrelsen. Med NIS-direktivets införande kommer även sektorsansvariga
            myndigheter att utöva tillsyn och då ökar risken ytterligare för
            ineffektiv verksamhet och otydlighet i roller och ansvar. Sammanlagt
            innebär detta att vi kommer ha sex stycken olika tillsynsmyndigheter
            för informations- och cybersäkerhet. Försvarsberedningen anser
            att regeringen bör se över hur tillsyn och övervakning gällande
            informations- och cybersäkerhet i samtliga civila sektorer ska
            samordnas.”
          </p>
          <p xml:id="i-HKSK3CikgTshYZYHJkKE5V">
            Kristdemokraterna delar insikten att den svenska cyber- och informationssäkerheten
            är i stort behov av förbättring. NIS-direktivet innebär att sådana
            steg har tagits på EU-nivå och vi är positiva till detta. Vi delar
            regeringens uppfattning att en ny lag krävs för att adekvata säkerhetsåtgärder
            ska vidtas för att skydda säkerhet i nätverk och informationssystem,
            att incidentrapportering ska ske samt behovet av goda föreskrifter,
            en bra uppföljning och tillsyn och behovet av viten och sanktioner
            mot den som bryter mot detta. Det vore också väl värt att beakta
            det arbete Sverige gör inom Iso-standardiseringen, där vi varit
            med och tagit fram ledande standarder för styrning av cybersäkerhet,
            som Iso/IEC 27001. När krav ställs på privata aktörer gällande
            cyber- och informationssäkerhet kan dessa standarder innebära
            ett effektivare och enklare sätt att ställa krav än ny lagstiftning
            eftersom de är antagna europeiska standarder som utgör norm på
            området. Vi delar däremot inte regeringens hållning att det är
            lämpligt att dela upp detta ansvar på flera olika myndigheter.
          </p>
          <p xml:id="i-FXGPx3Q654md4NYstyH5L5">
            Regeringens förslag innebär en fragmentering av det svenska arbetet
            med cybersäkerhet och saknar dessutom en modell för operativt
            stöd. Fragmenteringen består i att sex olika myndigheter, Statens
            energimyndighet, Transportstyrelsen, Finansinspektionen, Inspektionen
            för vård och omsorg, Livsmedelsverket och Post- och telestyrelsen
            alla föreslås bli tillsynsmyndigheter. Det innebär att samma kompetens
            och parallella arbetsmetoder för att åstadkomma samma sak ska
            upprättas på sex olika myndigheter, i stället för att koncentreras
            till en egen myndighet. Att utöva tillsyn kring cyber- och informationssäkerhet
            kräver expertkunskap, och sådan kunskap är både hett eftertraktad
            och relativt sällsynt. En tillsynsmyndighet behöver vara en attraktiv
            arbetsplats som erbjuder spetskompetens. Vi ser en betydande risk
            att detta inte uppnås om arbetet inte samlas under samma tak.
          </p>
          <p xml:id="i-6xKNBA2zvD3FBGfBE22zPZ">
            Bristen på operativt stöd är ett annat problem. En del i NIS-direktivet
            innebär att alla länder ska inrätta ett organ för incidenthantering,
            ett Computer Security Incident Response Team, i propositionen
            kallad CSIRT-enhet, dit incidenter kan rapporteras. Det är av
            yttersta vikt att påpeka att denna enhet inte kommer att bidra
            med ett operativt stöd för att hantera de incidenter som samhällsviktiga
            aktörer rapporterar in. Vi menar att detta är en stor brist i
            regeringens förslag och att en cybersäkerhetsmyndighet också bör
            agera som ett operativt stöd. Det är ett annat skäl till att inte
            fragmentisera tillsynsarbetet. Vi anser att en svensk cybersäkerhet
            bör ha ett stort mandat att agera, och därmed krävs också en stor
            samlad kompetens.
          </p>
          <p xml:id="i-9QGBL8rYfRYUQ29TwYtYPd">
            Vår syn, baserad på forskning och utbyte med näringsliv och myndigheter,
            är att det inte är ändamålsenligt eller kostnadseffektivt att
            låta de många olika sektorsmyndigheterna ha tillsynsansvaret för
            nätverks- och informationssäkerhet inom respektive sektor. Det
            finns flera problem med den föreslagna ordningen. För det första
            finns det en överhängande risk att sektorsmyndigheterna inte kommer
            att kunna säkra den kompetens som krävs för en god tillsyn eftersom
            omfattande kompetensbrist råder på marknaden. För det andra kommer
            tillsynsorganisationer och revisionsmetodik i onödan att utvecklas
            på olika håll, vilket driver kostnader. För det tredje går de
            stordriftsfördelar som kan uppnås genom att en och samma tillsynsmyndighet
            handhar all tillsyn förlorade. Slutligen blir det stor gränsdragningsproblematik
            mellan myndigheter som exempelvis MSB, Säkerhetspolisen, Datainspektionen,
            PTS och sektorsmyndigheterna – där ett och samma it-system och
            verksamhetsdel kan täckas in av flera olika krav kring säkerhetsåtgärder,
            incidentrapportering och tillsyn. Man kan förvänta sig överlappningar
            samt att delar faller mellan olika ansvarsområden.
          </p>
          <p xml:id="i-9AHVwYEPcdKakbHRWWjmvM">
            I stället bör all tillsyn gällande informationssäkerhet och dataskydd
            – för samtliga civila sektorer och gentemot samtliga författningar
            – koncentreras till en cybersäkerhetsmyndighet. Tillsynen skulle
            riktas enligt sektorsmyndigheternas behov och resultatet av tillsynen
            och incidentrapporter skulle delas med dem.
          </p>
          <p xml:id="i-DB27SDnQarhe5VBFsMrBhS">
            Kristdemokraterna anser att den fragmentariska organiseringen
            av cybersäkerheten minskar vår förmåga att skydda oss mot hot
            mot vår cyber- och informationssäkerhet. Varje enskild myndighet
            med tillsynsansvar är i sig för liten och arbetar mot en för avgränsad
            sektor för att kunna upprätthålla den samlade kompetens och förmåga
            som krävs för att skydda hela samhället. Cybersäkerhet är en expertkunskap
            och den behöver samlas på en plats, en egen cybersäkerhetsmyndighet.
          </p>
          <p xml:id="i-D4auSXpQcqPjYAwksnxZEC">
            Vi föreslår att en sådan myndighet ska ha ett mycket brett uppdrag.
            Cybersäkerhet är inte enbart en militär fråga, utan den är också
            i allra högsta grad aktuell för försörjning av el och vatten,
            banksystem m.m. Vi föreslår därför en stegvis uppbyggnad av myndigheten.
          </p>
          <list xml:id="i-XMwMC6wuAjQ7q8oiRjGTft" style="ul">
            <item xml:id="i-6Ri5QoDBmUTsCZxRMxaWk7">
              Samla ansvaret för tillsyn i cybersäkerhetsfrågor. I dag delas
              ansvaret mellan flera olika myndigheter och ännu fler föreskrifter
              från dessa myndigheter. En enskild myndighet med samlad kompetens
              löser uppgiften bättre än ett lapptäcke av tillsynsmyndigheter
              med helt andra huvuduppdrag.
            </item>
            <item xml:id="i-4NRLMm5ju3sGuJAqXcFBnd">
              Samla och renodla de föreskrifter som finns. Dagens myndigheter
              ger ut en mängd olika föreskrifter. Samma företag eller myndighet
              kan få delar av sin cybersäkerhet granskad av flera olika aktörer
              mot flera olika föreskrifter. Det är inte ändamålsenlig styrning.
              Föreskrifterna bör i ett senare skede ersättas med cybersäkerhetsmyndighetens
              egna, mer ändamålsenliga föreskrifter. Dessa bör i sin tur vara
              målstyrande och beskriva vad som ska uppnås, inte hur detta ska
              uppnås.
            </item>
            <item xml:id="i-Mash64iGmgSv6MApCHpMcC">
              Ett operativt metodstöd. När cybersäkerhetsmyndigheten utövar
              tillsyn för en myndighet eller ett företag och kommer med en åtgärdslista,
              bör den också ha ett uppdrag att bidra med metodstöd kring hur
              myndigheter eller företag ska uppnå målen. Eftersom cybersäkerhetsmyndigheten
              kommer att ha en stor del av den samlade kompetensen på området
              bör de också ha ett ansvar för och ett uppdrag att se till att
              andra klarar av målen.
            </item>
          </list>
          <p xml:id="i-Lqct2K1WRNsTdYevGeDJt8">
            I försvarsbeslutet från 2015 står att den samlade svenska förmågan
            att förbygga, motverka och aktivt hantera konsekvenser av civila
            och militära hot, händelser, attacker och angrepp i cybermiljön
            måste utvecklas och förstärkas. Regeringen anför vidare att ett
            svenskt cyberförsvar kräver samordning och koordinering av kompetenser,
            samt utpekade och inövade beslutsvägar, mellan olika myndigheter
            och samhällsfunktioner.
          </p>
          <p xml:id="i-DVB8PxHRndKZqmYUepepqY">
            Kristdemokraterna menar att svaret på den frågan stavas en ny
            cybersäkerhetsmyndighet.
          </p>
        </div>
        <div xml:id="i-Bm7TJEYq7XWtwV3YpNDzpF" type="signatureBlock">
          <list xml:id="i-914zHMbkgZPAeis5AZ9Wh8">
            <item xml:id="i-Ap2nnsYomTY2QuXHQ39LHm" type="signature">
              Andreas Carlson (KD)
            </item>
            <item xml:id="i-Q9osDCfEU6iDu9sJTrTL21" type="signature">
              Sofia Damm (KD)
            </item>
            <item xml:id="i-AuL33d49aU4cL4Wh72qzud" type="signature">
              Mikael Oscarsson (KD)
            </item>
            <item xml:id="i-B5SWCcgX58PtccdGZqugHj" type="signature">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
