<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00835">
  <teiHeader>
    <fileDesc>
      <titleStmt>
        <title>angående energiresursernas utnyttjande.</title>
        <author>av herr Wijkman och fru Mogård</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående energiresursernas utnyttjande.</title>
          <idno type="rdwebb">FW02835</idno>
          <rs type="number">835</rs>
          <ref type="dokument_url_text">http://data.riksdagen.se/dokument/FW02835/text</ref>
          <ref type="dokument_url_html">http://data.riksdagen.se/dokument/FW02835</ref>
          <ref type="dokumentstatus_url_xml">http://data.riksdagen.se/dokumentstatus/FW02835</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-41vJAS5dWD4kUE2fvP2FWP</idno>
            <name>ANDERS WIJKMAN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-TS1cfMCbC2M6YMwsFAgdXD</idno>
            <name>BRITT MOGARD</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DrY1749AufgS3RZR5q3smo" type="signed"/>
        <correspContext corresp="i-DrY1749AufgS3RZR5q3smo">
          <note type="signatory" corresp="i-41vJAS5dWD4kUE2fvP2FWP"/>
          <note type="signatory" corresp="i-TS1cfMCbC2M6YMwsFAgdXD"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__835/mot_1973__835-001.pdf"/>
      <fw xml:id="i-Nck6SCZeU8gENqYw5xaaZy">
        Mot. 1973:835 2
      </fw>
      <div xml:id="i-5NBqa4RS7LdrF6mccihfah" type="motHeader">
        <div xml:id="i-BhTm3NfTJahj26ZBrqwDZc" type="motTitle"/>
        <div xml:id="i-KBvsvCaQCaSnhiA8tCw7h3" type="motSubmissionInfo"/>
      </div>
      <div xml:id="i-QRrRBZxQqUyP73imSwzEyP" type="motBody">
        <div xml:id="i-F9VSkpjPgdwa2NmpxwiVsa">
          <p xml:id="i-VmmeT85teVrFp8E3n6M8FA">
            Motioner nr 835—844 år 1973 Mot. 1973 835-844
          </p>
          <p xml:id="i-H2eyRyeu148wkkWexVzvUx">
            Nr 835
          </p>
          <p xml:id="i-X3ZGqLNYTrT8mzmJcQFMTv">
            av herr Wijkman och fru Mogård angående energiresursernas utnyttjande.
          </p>
          <p xml:id="i-Xqd9xpJhk4vgTijDWcTFma">
            Debatten i vårt land om tillväxtens gränser har hittills varit
            ytlig och föga inspirerat till en seriös diskussion inom samhället
            om problemen med resursernas knapphet på lång sikt. Delvis har
            detta berott på att debatten kommit att polariseras på ett olyckligt
            sätt. På den ena sidan finns företrädarna för utvecklingsoptimismen,
            på den andra de experter som uttrycker stor oro för mänsklighetens
            möjligheter att överleva. Pessimister och optimister har vardera
            gruppen haft en tendens att överdriva respektive förenkla, och
            resultatet tycks bli att allmänheten — och framför allt beslutsfattarna
            på olika nivåer — slår sig till ro inför problemen så länge entydiga
            uppgifter inte talar för att endera sidan har rätt. Berättigad
            kritik kan utan tvivel riktas mot de rapporter som har presenterats
            från bl. a. Romklubben. Beräkningarna bygger på antagan- den om
            i stort sett fortsatt exponentiell tillväxt när det gäller befolkningsexplosionen,
            råvaruutnyttjandet och miljöförstöringen. Större vikt läggs inte
            vid att flertalet nationer under det senaste decenniet ägnat allt
            större intresse åt miljöproblemen och att detta självfallet kommer
            att påverka inte bara föroreningsgraden inom olika områden utan
            framför allt produktionsprocesser och konsumtionsmönster. Likaså
            är det uppen- bart att det ökade arbetet för familjeplanering
            kommer att leda till en successivt minskad befolkningstillväxt.
            Dessa invändningar till trots är det uppenbart att de senaste
            årens larmrapporter är ytterst allvarliga. För att de exponentiella
            tillväxtkur- vorna icke skall bli verklighet på lång sikt krävs
            omedelbara åtgärder från politikernas sida — globalt men även
            på det nationella planet. Vi måste snabbt inse att tiden arbetar
            emot mänskligheten på dessa områden och att stora satsningar nu
            måste till för att stimulera forskningen när det gäller ny, mindre
            resurskrävande teknik och när det gäller att förändra produktions-
            och konsumtionsmönster. Endast genom att målmedvetet arbeta för
            en miljövänlig produktion, minskat slöseri med våra naturre- surser
            och en lägre befolkningstillväxt kan vi säga att vi förvaltar
            vårt arv riktigt och skapar möjligheter för kommande generationer
            att överleva på en acceptabel nivå. Det i dag mest akuta problemet
            gäller vår energiförsörjning. Proble- men gäller där inte bara
            möjligheterna för överlevnad på lång sikt. Problemet har också
            direkt kortsiktiga konsekvenser. En rad olika uppskattningar har
            de senaste åren gjorts hur länge nuvarande kända energiresurser
            kan väntas räcka. Man får då använda olika antaganden för hur
            energikonsumtionen kommer att utvecklas i framtiden. Den totala
          </p>
          <p xml:id="i-DJqgPmnmFUwn8vJyV2ppd3">
            1 Riksdagen 1973. 3 saml. Nr 835-844
          </p>
          <p xml:id="i-8v63FhtuAhWZVYQa2ZNGu7">
            Kartong: S. 16, rad 3 nerifrån Står: c Rättat till: fp.
          </p>
          <pb facs="riksdagen-motions-pdf/data/1973/mot_1973__835/mot_1973__835-002.pdf"/>
          <p xml:id="i-3ZLkbThedWB3VWbn1TNU17">
            energikonsumtionen har i USA vuxit med ca 4,25 procent årligen
            under 1960-talet. En dylik tillväxttakt innebär en fördubbling
            av konsumtionen på 16 år. I vissa länder kan vi konstatera en
            ännu snabbare tillväxt. Så t. ex. innebär förbrukningsmönstret
            i Sverige att vi fördubblar energiutta- get på 12 år för närvarande.
            I flertalet av jordens länder är dock tillväxttakten betydligt
            lägre. Storförbrukarna, dvs. industriländerna, har dock ungefär
            samma höga energiförbrukning som USA och Sverige, och detta gör
            att den totala konsumtionen ökar snabbt. Den största energikällan
            utgör i dag oljan, vilken svarar för knappt 50 procent av världens
            energiförsörjning. Oljetillgångarna är begränsade, men ingen kan
            i dag säga hur länge oljereserverna kan räcka till. Något så när
            tillförlitliga skattningar visar att de i dag kända reserverna
            skulle räcka ungefär 30 år om världsförbrukningen av energi enbart
            skulle tillgodoses med olja och om energiförbrukningen skulle
            vara konstant på dagens nivå. Detta konstaterande är dock i sig
            ointressant, eftersom vi vet att främst industriländerna kraftigt
            ökar sin förbrukning varje år. Antar man att förbrukningen även
            framdeles kommer att stiga med ca 4 procent per år räcker de kända
            reserverna bara i omkring 20 år. Eftersom ungefär hälften av energiförsörjningen
            i världen i dag sker med oljan är det uppenbart att vi står inför
            en oljekris. Kortsiktigt har vi också stora problem att vänta.
            Huvudparten av oljan kommer i dag från Mellanöstern och Nordafrika
            och vi har, förutom det politiskt labila läget, kunnat skönja
            en allt hårdare attityd från oljeländernas sida. Detta har inneburit
            kraftigt ökade priser på oljeprodukter och i vissa länder akuta
            bristsituationer vid flera tillfällen de senaste åren. Av övriga
            fossila energikällor utgör kolet den största tillgången. Dagens
            förbränningsteknologi är dock inte tillräckligt utvecklad för
            att i dag kraftigt öka användningen av kol. Luften skulle försämras
            mycket starkt om kolet med nuvarande teknik skulle få ersätta
            en större del av oljan. Naturgasen är en annan väsentlig energikälla.
            Reserverna där räcker dock inte långt totalt sett. Samma sak gäller
            vattenkraften som visserligen fortfarande kan byggas ut på många
            håll i världen, men som totalt svarar för en liten del av försörjningen.
            Det som återstår inom rimlig framtid är kärnkraften. Denna är
            hittills blygsamt utbyggd, och vi får räkna med åtskilliga decennier
            tills denna energityp utgör en väsentlig del av energiförsörjningen.
            För att på sikt klara jordens energiproblem är det uppenbart att
            utvecklingen av kärnkraften måste intensifieras. Resurser måste
            till för forskning om såväl reaktorernas konstruktion som olika
            miljöproblem i samband med kärnkraften. Ännu finns inte tillfredsställande
            lösningar på hur avfallsprodukterna skall förvaras. Inte heller
            är vi på det klara med hur exempelvis all den värme som frigörs
            vid kraftverken skall tas om hand. Här krävs stora satsningar
            för att uppnå tillfredsställande säkerhets- och miljönormer. Även
            om människan inom ett par decennier har lyckats utveckla kärnkraften
            kommer våra behov av fossila bränslen icke att minska nämnvärt.
            Kärnkraftverk producerar i dag huvudsakligen elektrisk energi,
          </p>
          <pb facs="riksdagen-motions-pdf/data/1973/mot_1973__835/mot_1973__835-003.pdf"/>
          <fw xml:id="i-TXFh9ewGsrMqt4upa6Nq8a">
            Mot. 1973:835 3
          </fw>
          <p xml:id="i-LkHhkjSqbMZfZjCiGrUtDq">
            och elenergin utgjorde endast ca 20 procent av exempelvis USA:s
            energikonsumtion i mitten av 1960-talet. Kärnkraften kan alltså
            inte ses som en universallösning på energiproblemen, åtminstone
            inte inom den närmaste generationen. Oavsett vilka prognoser för
            energikonsumtion och omfattningen av fossila bränslen på jorden
            man tror på är det uppenbart att världen står inför något av en
            energikris. Det finns visserligen forskare som antar att t. ex.
            oljereserverna i själva verket är så stora att de skulle räcka
            i flera tusen år. Även om dessa forskare har rätt är det dock
            högst osannolikt att detta skulle hjälpa upp situationen nämnvärt.
            Exploateringen av olja är dyr och de antagna reserverna skulle
            sannolikt kosta enorma summor att frigöra. Det är nämligen inte
            endast reservernas omfattning som är intressant utan även deras
            beskaffenhet och läge. För att på sikt klara energiförsörjningen
            krävs, utöver en utveckling av kärnkraften, att främst industriländerna
            söker begränsa ökningen av sin energikonsumtion. Väsentligt är
            då att söka komma fram till ett mera rationellt användande av
            resurserna än vad i dag sker. Bostädernas konstruktion och främst
            då isolering intar här en framträdande plats. Likaså är fordons-
            och bensinbeskattningen viktig. Energibeskattningens utformning,
            bl. a. i vad avser gynnandet av storkonsumenter, är också en viktig
            fråga i detta sammanhang. Stor betydelse har självfallet i allmänhetens
            känsla för resursernas knapphet. De frivilliga begränsningar i
            energiuttaget som förekommit i tider med risk för elransonering
            har visat, att allmänheten kan minska en del av sin konsumtion
            genom att släcka ”onödiga” ljuspunkter etc. Även ur denna aspekt
            bör alltså övervägas hur skatte- och avgiftssystemet skulle kunna
            utformas för att få fram ett rationellare och mera ekonomiskt
            utnyttjande av resurserna. En väsentlig del av problematiken rör
            sådan energianvändning som utgör en allvarlig belastning på miljön.
            Att t.ex. svavelrik olja i dag beskattas hårdare än svavelfattig
            olja framstår som egendomligt. Den under 1972 tillsatta energiprognosutredningen
            har enligt direkti- ven till uppgift att bl. a. ”undersöka hur
            energimarknaden påverkas av prisutvecklingen för energi jämfört
            med den allmänna prisnivån och av förändringar i prisrelationerna
            mellan olika energiformer”. Därutöver skall man ”undersöka effekterna
            av olika regleringar i miljövårdssyfte”. Huvuduppgiften för utredningen
            är dock att analysera och vidareutveckla de energiprognoser som
            Energikommittén arbetat fram för perioden fram till 1985. Det
            framstår som angeläget att särskilt markera den vikt som måste
            läggas vid såväl kortsiktiga som långsiktiga befarade energikriser
            i vårt land. Vårt stora beroende av oljan utgör ett speciellt
            problem och kan leda till besvärliga situationer för samhället
            redan inom kort. De senaste årens allt svårare problem som Förenta
            staterna brottas med på energiområdet utgör en god illustration
            till detta.
          </p>
          <pb facs="riksdagen-motions-pdf/data/1973/mot_1973__835/mot_1973__835-004.pdf"/>
          <fw xml:id="i-SnjgUjgMivMybQ1znDA2w8">
            Mot. 1973:835 4
          </fw>
          <p xml:id="i-Bpjz63R7ewjY3WGEDwNJm3">
            Mot bakgrund av vad ovan anförts hemställs att riksdagen hos
            Kungl. Maj:t begär att Energiprognosutred- ningen får i uppgift
            att med förtur behandla frågorna om energibeskattningens utformning
            och andra åtgärder som syftar till att åstadkomma ett rationellare
            och samtidigt miljövänligare utnyttjande av energiresurserna,
            bl. a. enligt de riktlinjer som anges i motionen.
          </p>
          <p xml:id="i-8sbhDbg43f3tSQTrMEZBS">
            Stockholm den 25 januari 1973 ANDERS WIJKMAN (m) BRITT MOGÅRD
            (m)
          </p>
        </div>
      </div>
    </body>
  </text>
</TEI>
