<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-01621">
  <teiHeader>
    <fileDesc>
      <titleStmt>
        <title>Medborgarskap</title>
        <author corresp="i-7H4PDcMCMUzP6iinK28TBh">av Jonas Andersson i Skellefteå m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1621 av Jonas Andersson i Skellefteå m.fl. (SD)</title>
          <idno type="rdwebb">H8021621</idno>
          <rs type="number">1621</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8021621/text</ref>
          <ref type="dokument_url_html">http://data.riksdagen.se/dokument/H8021621</ref>
          <ref type="dokumentstatus_url_xml">http://data.riksdagen.se/dokumentstatus/H8021621</ref>
          <ref type="docx">http://data.riksdagen.se/fil/C6F725DF-EA97-417B-8CD7-D097BE293669</ref>
          <ref type="pdf">http://data.riksdagen.se/fil/6C462CF0-2AED-4316-96FC-0A6141FAB495</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6frAZo4YcCuwUfDF5M226E" type="signed"/>
        <correspContext corresp="i-6frAZo4YcCuwUfDF5M226E">
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-Uq8cgRMrRNcxY3QYetppCT"/>
        </correspContext>
        <correspAction xml:id="i-SnyftugVYUsxg16tvpHBvK" type="submitted">
          <date when="2020-10-02"/>
          <time when="14:13:24"/>
        </correspAction>
        <correspAction xml:id="i-2RYiTrGAep6844MQnuGCV7" type="reviewed">
          <date when="2020-10-02"/>
          <time when="14:50:56"/>
        </correspAction>
        <correspAction xml:id="i-VfEQVoP7CUfKMxqM6h81eT" type="referred">
          <date when="2020-10-14"/>
        </correspAction>
        <correspAction xml:id="i-JQGZsg1gcu8FgLANw1Sp4c" type="assigned">
          <date when="2021-04-28"/>
          <time when="17:20:07"/>
        </correspAction>
        <correspContext corresp="i-JQGZsg1gcu8FgLANw1Sp4c">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-UgARKuFZEL8jXurwSUvhYC" type="behandlas_i"/>
        <correspContext corresp="i-UgARKuFZEL8jXurwSUvhYC">
          <ref type="uppgift">2020/21:SfU14</ref>
          <ref type="ref_dok_id">H801SfU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU14</ref>
          <ref type="ref_dok_titel">Medborgarskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8EWuSb8C1gY2V8uFFiX5FB" type="behandlas_i"/>
        <correspContext corresp="i-8EWuSb8C1gY2V8uFFiX5FB">
          <ref type="uppgift">2020/21:KU23</ref>
          <ref type="ref_dok_id">H801KU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU23</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9hUQfgWHtoqZjgSqMPwSPS" type="motHeader">
        <div xml:id="i-T8X84MAx2AVbLpCH9pWbT" type="motTitle">
          Motion till riksdagen 2020/21:1621 av Jonas Andersson i Skellefteå
          m.fl. (SD) Medborgarskap
        </div>
      </div>
      <div xml:id="i-7imo4ed47DiWf7Mb62LoZD" type="motBody">
        <div xml:id="i-E1RksBNUL5sASBanb4mbWK" type="motProposal" subtype="förslag">
          <head xml:id="i-71TkcFsxYXjwkkqpmy4xYj">
            Förslag till riksdagsbeslut
          </head>
          <list xml:id="i-A94tUKvonUV4XfbVr1tn4W" style="ol">
            <item xml:id="i-Txke4Fc2HHZwHo1yRaA4EH">
              Riksdagen ställer sig bakom det som anförs i motionen om längre
              hemvisttid för att beviljas medborgarskap och tillkännager detta
              för regeringen.
            </item>
            <item xml:id="i-Y85U2GDszjzhbZKqXBEW7u">
              Riksdagen ställer sig bakom det som anförs i motionen om skärpta
              vandelskrav och tillkännager detta för regeringen.
            </item>
            <item xml:id="i-6eFQUtbSsshhni5hZktmoq">
              Riksdagen ställer sig bakom det som anförs i motionen om vandelskrav
              för unga och tillkännager detta för regeringen.
            </item>
            <item xml:id="i-UxTsP6D9uk7o27KDiU1sed">
              Riksdagen ställer sig bakom det som anförs i motionen om att
              utreda ett visst försörjningskrav kring medborgarskap och tillkännager
              detta för regeringen.
            </item>
            <item xml:id="i-2PWRAZttxdc6VZsAB2iDMw">
              Riksdagen ställer sig bakom det som anförs i motionen om språkkrav
              och språktest och tillkännager detta för regeringen.
            </item>
            <item xml:id="i-Xo5nxaqEc4xnk6PEmCYP4d">
              Riksdagen ställer sig bakom det som anförs i motionen om samhällskunskapskrav
              och samhällskunskapstest och tillkännager detta för regeringen.
            </item>
            <item xml:id="i-GwDYs2xajeqnsH5wMq4HtH">
              Riksdagen ställer sig bakom det som anförs i motionen om en lojalitetsförklaring
              och tillkännager detta för regeringen.
            </item>
            <item xml:id="i-B6w2ojvZ1BNDFHx5AM9zx7">
              Riksdagen ställer sig bakom det som anförs i motionen om återkallande
              och ogiltigförklarande av medborgarskap och tillkännager detta
              för regeringen.
            </item>
            <item xml:id="i-35QTFnAz7eu1qN29ZvMkb6">
              Riksdagen ställer sig bakom det som anförs i motionen om att
              skydda minderårigas svenska medborgarskap och tillkännager detta
              för regeringen.
            </item>
            <item xml:id="i-EjjSb2CmJX4fDY2D13TqNU">
              Riksdagen ställer sig bakom det som anförs i motionen om frivilligt
              avsägande av svenskt medborgarskap i syfte att återvända och tillkännager
              detta för regeringen.
            </item>
          </list>
        </div>
        <div xml:id="i-26thrFp8v28ukuJKuSA2r1" type="motContent">
          <head xml:id="i-UkKr2xSPY7vq7AxskSB25A" type="h1">
            Motivering
          </head>
          <p xml:id="i-YNRcCLM4Mhe2Z4uxqAcfDf">
            För Sverigedemokraterna är kopplingen mellan medborgarskap och
            nationell identitet en viktig grundbult i samhällsbygget. Den
            som är medborgare i Sverige ska också vara en del av Sverige och
            se Sverige som sitt hemland. En ansökan om att få upptagas till
            medborgare är en ansökan om att denna samhörighet formellt ska
            bekräftas. Att upp­tagas till medborgare ska ses som ett bevis
            för att Sverige är den sökandes nya, perma­nenta hemland. Detta
            menar vi bidrar till ett sammanhållet folk med god samhälls­gemenskap,
            där klyftor mellan infödda och invandrade svenskar minimeras.
          </p>
          <p xml:id="i-URADLLveyf5sEgRSUAvUBk">
            Att höja kraven för medborgarskapet gör visserligen att färre
            kan bli medborgare. Genom höjda krav för medborgarskap blir dock
            belöningen och känslan desto större när den nya medborgaren väl
            får medborgarskapet i sin hand. Samtidigt minskar risken för att
            personer som kommer till Sverige enbart för att åtnjuta sociala
            förmåner, eller som inte kan hålla sig inom lagens ramar, blir
            medborgare.
          </p>
          <head xml:id="i-88j2h7YVSf62ABrBDSdMky" type="h2">
            Längre vistelsetid för medborgarskap
          </head>
          <p xml:id="i-S4CBsRVw2AdixjmEQFuvw8">
            En utlänning som upptas till svensk medborgare ska ha hunnit
            rota sig i Sverige ordent­ligt. Detta är i mångt och mycket en
            fråga om hur länge man haft sin hemvist i vårt land, med allt
            som följer av detta. Med nuvarande regler kan det i vissa fall
            räcka med så kort hemvisttid som två år för att upptagas till
            medborgare, även om det oftast snarare rör sig om tre–fyra år,
            med en formell normaltid på fem år. Dessa krav har varit i princip
            oför­ändrade sedan 70-talet, ett halvt sekel sedan, trots de enorma
            förändringar som vårt land genomgått sedan dess. Då ska man också
            komma ihåg att reglerna stadigt hade blivit mer generösa dessförinnan,
            från kravet på tio år som rådde under andra världskrigets flyktingströmmar.
          </p>
          <p xml:id="i-PKLAj9qyG8joui53rE6Y1N">
            I dagsläget är det tydligt att Sverige drabbats av en migrations-
            och integrationskris, där hundratusentals personer på våra gator
            knappt känner någon tillhörighet till vårt land, knappt kan vårt
            språk och knappt bryr sig om våra normer, lagar och regler. Sverigedemo­kraterna
            vill betona vikten av att leva sig in i svenska förhållanden för
            att medborgarska­pet ska te sig naturligt, och att myndigheternas
            förmåga att bedöma en utlännings lämplig­het att upptagas till
            medborgare måste stärkas.
          </p>
          <p xml:id="i-NKGob9aU5HUMmsmAvFPCZF">
            Sverigedemokraterna vill därför skärpa kravet på hemvisttid.
            Enligt normalregeln bör det återigen krävas tio års hemvist i
            Sverige för att upptagas till medborgare. Nor­diska medborgare
            bör även fortsatt kunna erhålla medborgarskapet tidigare, efter
            fyra års hemvist i Sverige. I övrigt ska däremot tio års hemvisttid
            vara kravet. I hemvisttid ska inte räknas tid som man bott i Sverige
            utan giltigt tillstånd.
          </p>
          <head xml:id="i-9Peo68Ewi3kdFhNhSxh3PZ" type="h2">
            Skärpta vandelskrav
          </head>
          <p xml:id="i-TNuRD6VwZaMu4njUsoBX7q">
            Frågan om utlänningars uppförande har alltid varit central för
            frågan om medborgar­skap. Under nästan hela det föregående århundradet
            hette det att utlänningar skulle föra en hederlig vandel. Fram
            till 70-talet tolkades kravet brett, så att en rad olika faktorer
            kunde leda till att en utlännings ansökan avslogs, bland annat
            missbruk eller allmän asocialitet. Betoningen låg på Sveriges
            rätt att fritt besluta huruvida en utlänning var värdig medborgarskapet.
          </p>
          <p xml:id="i-GfBtiR9LbnQNAyV69gnKaa">
            Sedan dess har det dock tolkats alltmer snävt, så att endast
            dom i brottmål och skul­der hos Kronofogdemyndigheten ingår i
            bedömningen i dag. Det är också väl reglerat vilka typer av domar
            som kan ligga till last för utlänningen, och hur lång tid som
            får för­flyta sedan utlänningen senast dömdes för ett visst brott,
            den så kallade dispenstiden, eller karenstiden. Följden har blivit
            att den breda bedömningen helt förlorats, och med det den större
            möjligheten att avslå en ansökan för att utlänningen inte bedömdes
            vär­dig. Dispenstiden har också bestämts till en mycket begränsad
            tid. Slutligen har själva benämningen förändrats, på det att den
            dåvarande socialdemokratiska regeringen ansåg begreppet vandel
            ålderdomligt, och ändrade till levnadssätt.
          </p>
          <p xml:id="i-nc9tZxuKrn4NrvqkdDD4F">
            Sverigedemokraterna beklagar att vandelskravet kommit att urholkas
            över tiden. Utlänningar med kriminella kopplingar eller liknande
            asocialitet måste vara utestängda från medborgarskapet. Visserligen
            är det alltjämt rimligt att en utlänning inte för alltid är utestängd
            från medborgarskapet för ett ringa brott begånget långt bak i
            tiden. Men för grova brott, såsom sexual- eller våldsbrott, ska
            det dock aldrig vara möjligt att upptagas till medborgare.
          </p>
          <p xml:id="i-TKR22jwKcAGxLBmdbGxMgC">
            Vi noterar att regeringen i oktober 2019 tillsatte en utredning
            för att se över frågan om språkkrav och samhällskunskapskrav.
            Frågan om vandelskrav har dock endast i ringa omfattning berörts
            i utredningsdirektiven, något som mot bakgrund av de senaste årens
            migrations-, integrations- och brottskris måste betraktas som
            ansvarslöst. Sverige­demokraterna anser att även frågan om vandelskraven
            i bred bemärkelse måste utredas, så att kraven skärps och medborgarskapet
            uppvärderas. Medborgarskap ska återigen begränsas till utlänningar
            som på allvar fört en hederlig vandel.
          </p>
          <head xml:id="i-Mop2KNTCV8p32VWwFcjiTJ" type="h2">
            Vandelskrav för unga
          </head>
          <p xml:id="i-Fjt1i7SMy1C8JuPQT4ACNM">
            De begränsade vandelskrav som i dagsläget finns har flera undantag
            och kryphål. Inget vandelskrav uppställs till exempel för minderåriga
            som bott i Sverige i tre år och har permanent uppehållstillstånd.
            Det är alltså fullt möjligt för en fjortonåring att komma till
            Sverige, rekryteras in i ett kriminellt nätverk, dömas för flera
            grova brott och ändå bli svensk medborgare vid 17 års ålder. Om
            utlänningen kommit till Sverige ett år tidigare, vid 13 års ålder,
            gäller detta undantag ända till 21 års ålder. Även vuxna kan alltså
            bli medborgare i Sverige, trots att de dömts för grova brott.
          </p>
          <p xml:id="i-NN92qpKwKP2URzRUGc6h4q">
            Sverigedemokraterna anser att detta är orimligt och anser att
            vandelskraven ska om­fatta alla straffmyndiga personer. En 15-åring
            som dömts för brott ska alltså kunna nekas medborgarskap, på ett
            sätt som motsvarar vad som gäller vuxna i normalfallet.
          </p>
          <head xml:id="i-FaeJo7q5PEguyYRE4GZbb3" type="h2">
            Försörjningskrav
          </head>
          <p xml:id="i-NMXsW9nuZML7g87rdufZQf">
            I och med hur värdefullt det svenska medborgarskapet måste anses
            vara, och de stora förmåner som kommer med det, är det rimligt
            att det ställs krav på en viss försörjnings­förmåga för att beviljas
            medborgarskap. Att ha arbetat och gjort rätt för sig och inte
            ha legat samhället till last är ett tecken på en samhörighet med
            det svenska samhället, att man deltar på samma villkor som alla
            andra i byggandet av det gemensamma goda. Så­dana krav var också
            normen före 70-talets stora reformer, då många krav avskaffades.
          </p>
          <p xml:id="i-KcTW6DcQ5HF7Z1Tuqctcno">
            Sverige bör därför utreda möjligheten att återinföra vissa krav
            på tryggad försörjning för att kunna beviljas medborgarskap. Detta
            kan med fördel göras inom ramen för den pågående utredningen om
            språkkrav och andra krav för att upptagas till medborgare.
          </p>
          <p xml:id="i-8R72EMb6dp1bxiyvrZeeNj">
            I bedömningen bör både nuvarande och tidigare förhållanden beaktas,
            och särskilt ut­länningens självständighet gentemot de allmänna
            bidragssystemen. Det bör handla om varaktig försörjningsförmåga,
            främst av arbete. I vissa fall bör undantag från försörjnings­kravet
            övervägas, exempelvis i fall som rör barn, varaktigt sjuka eller
            pensionärer.
          </p>
          <head xml:id="i-kiufMrNDesCxc8fdop7gi" type="h2">
            Språkkrav och språktest
          </head>
          <p xml:id="i-GVovbpNckNE5EfcqhFupyx">
            Det svenska språket är kittet som håller det svenska samhället
            samman, och bör vara en självklar minsta gemensam nämnare för
            svenska medborgare. Det var också ett uttryck­ligt krav för att
            upptagas till medborgare fram till 1980-talet. Sedan dess har
            det dock inte funnits något språkkrav överhuvudtaget, trots otaliga
            försök från flera partier, inklu­sive Sverigedemokraterna, att
            återinföra det och trots att forskning visat att det skulle innebära
            att medborgarskapet skulle öka i betydelse.
          </p>
          <p xml:id="i-3iNDYkz2cN8a1LY69TJAZB">
            Sverigedemokraterna anser alltjämt att kunskaper om det svenska
            språket i såväl tal som skrift ska vara ett självklart grundkrav
            för att upptagas till medborgare. Ett språk­krav för att upptagas
            till medborgare bör därför återinföras. Miniminivån bör motsvara
            godkända betyg i grundskolan, eller i europeisk terminologi nivå
            B2.
          </p>
          <p xml:id="i-DTeKbj1oXGvsxYXA8owDqJ">
            Vi noterar som tidigare nämnt att regeringen i oktober 2019 tillsatte
            en utredning för att se över frågan om språkkrav. Vi gläder oss
            över att regeringen sent omsider tagit till sig av kritiken och
            i alla fall utreder ett återinförande. Vi beklagar dock att redovisning­en
            av förslagen skjutits upp från den 15 oktober till den 15 januari.
            Vi beklagar också att det finns skäl att misstänka att regeringen
            inte kommer ställa tillräckligt hårda krav och dessutom låta stora
            grupper omfattas av undantag. Sverigedemokraterna anser att tyngd­punkten
            i dessa frågor måste vara Sveriges bästa, vad som är till gagn
            till riket som det tidigare hette i medborgarskapsfrågor, och
            inte någon form av missriktat rättviseargu­ment av det slag som
            användes mot införandet från första början.
          </p>
          <head xml:id="i-UvSUc7AvSArA3R6PosBg3D" type="h2">
            Samhällskunskapskrav
          </head>
          <p xml:id="i-FZDdBWexja5JsBhLQoi6uu">
            För att bli medborgare i Sverige är det även rimligt att ha kunskap
            om hur det svenska samhället fungerar. Grundläggande kunskap om
            svensk historia är av vikt för att skapa förståelse för hur Sverige
            ser ut i dag, liksom vilka skyldigheter och rättigheter som finns
            inom olika områden. Exempel på viktiga kunskapsområden är hur
            svensk demokrati fun­gerar, jämställdhet och jämlikhet, normer
            kring samtycke och sexualitet, yttrande- och åsiktsfrihet, hur
            ett sekulärt samhälle ser ut och hur det förhåller sig till religionsfriheten,
            hur skattesystemet fungerar visavi offentlig välfärd etc. Dessa
            kunskaper ska säkerställas genom prov innan medborgarskap beviljas.
          </p>
          <p xml:id="i-9o1nFR3rWuJ1TPPeKBVQg5">
            Även denna fråga ska utredas av den tidigare nämnda utredningen,
            vilket Sverige­demokraterna välkomnar. Även här finns farhågor
            om att alltför stora grupper kommer undantagas från samhällskunskapskraven
            och att kraven kommer vara för lågt satta. Sverigedemokraterna
            anser att tyngdpunkten i dessa frågor måste vara Sveriges bästa,
            vad som är till gagn till riket som det tidigare hette i medborgarskapsfrågor.
          </p>
          <head xml:id="i-8tasuzMexieSDXHeXbFM3j" type="h2">
            Lojalitetsförklaring
          </head>
          <p xml:id="i-G9kRz9jU7ryVdnBCpeb4fx">
            Utöver de vandelskrav som i dag finns för att beviljas medborgarskap,
            menar Sverige­demokraterna att det bör införas en obligatorisk
            lojalitetsförklaring som slutsteg i an­sökningsprocessen för att
            medborgarskap ska godkännas. Denna lojalitetsförklaring bör hänvisa
            till vårt kungahus, vår demokrati och våra mest grundläggande
            värderingar. Den kan med fördel vara en del av de medborgarskapsceremonier
            som kommunerna sedan 2015 är ålagda att organisera, och exempelvis
            innefatta en högtidlig offentlig ed, inför familjemedlemmar och
            vänner, som en offentlig symbol för ens nya gemenskap med Sverige.
          </p>
          <p xml:id="i-56EkqXW3MtiXASR4DCqt2v">
            Hur en sådan lojalitetsförklaring i Sverige ska formuleras och
            implementeras i samband med medborgarskapsceremonier bör ingå
            i den tidigare nämnda pågående utredningen om krav kring medborgarskapet,
            vilket riksdagen bör tillkännagiva för regeringen.
          </p>
          <head xml:id="i-2fphd3uEvmnKk35LUoLbGT" type="h2">
            Återkallande och ogiltigförklarande av medborgarskap
          </head>
          <p xml:id="i-5A2jKRdh866vALW3Gpo1ZE">
            Till skillnad från flera länder i Sveriges närhet saknar Sverige
            helt möjlighet att åter­kalla eller ogiltigförklara svenskt medborgarskap,
            även om det beviljats på felaktiga grunder. Denna reglering är
            rentav grundlagsskyddad. Efter de senaste årens enorma migrationsflöden
            har dock antalet uppgifter om fusk och mutbrott i samband med
            med­borgarskapsärenden ökat. Det måste betraktas som stötande
            att konsekvenserna av att ha fuskat till sig det högsta erkännande
            av samhörighet som Sverige kan erbjuda en männi­ska är obefintliga.
          </p>
          <p xml:id="i-U5U2WFY8z3tGsmUj6dV6dA">
            På samma sätt har flera fall uppmärksammats i våra grannländer
            gällande medborg­are som anslutit sig till terrororganisationer
            med hemlandet som måltavla. I dessa fall har våra grannländer
            kunnat agera med kraft, återkallat medborgarskapet och utvisat
            ut­länningarna. I Sverige saknas möjligheter till sådana åtgärder.
            Det framstår som orimligt att en person som velat skada sitt eget
            land på fruktansvärda sätt fortfarande ska kunna göra anspråk
            på landets skydd. Även i fall när det inte är det egna landet
            som utgör mål­tavla måste det anses stötande att Sverige utgör
            tillflykt åt terrorister och massmördare.
          </p>
          <p xml:id="i-7oA8pNU524Qh19cQDmUtXU">
            En utredning bör därför tillsättas för att utreda frågan om en
            person ska kunna få sitt svenska medborgarskap ogiltigförklarat,
            eller återkallat, om personen antingen tillskan­sat sig det orättmätigt
            eller begår alternativt avser att begå brott mot mänskligheten
            eller Sverige. Under vilka former detta ska ske måste utredas.
            Möjligheten att ogiltigförklara och återkalla svenskt medborgarskap
            som beviljats en statslös bör särskilt utredas.
          </p>
          <head xml:id="i-V28A5kwYnrkHHE6n1YBTgr" type="h2">
            Skydda minderårigas medborgarskap
          </head>
          <p xml:id="i-TMsUGF3WFvB6JHQX6vzue5">
            Ett stärkt medborgarskap förutsätter inte enbart att det ställs
            fler krav för att erhålla det, utan även ett ökat skydd från att
            berövas det, särskilt för minderåriga. Utredningen om starkare
            skydd mot barnäktenskap, tvångsäktenskap och brott med hedersmotiv
            presen­terade i augusti 2018 sitt slutbetänkande (SOU 2018:69).
            Av detta framgick att det före­kommit fall när den eller de som
            haft vårdnaden om ett barn ansökt om att barnet ska befrias från
            sitt svenska medborgarskap i samband med att barnet förts utomlands,
            ex­empelvis för att giftas bort. I sitt remissvar på slutbetänkandet
            indikerade Migrations­verket att dagens lagstiftning inte är tillräcklig
            för att försvara dessa unga svenska med­borgares rätt till det
            svenska medborgarskapet. Sverigedemokraterna anser därför att
            en ansökan om att säga upp ett svenskt medborgarskap alltid ska
            prövas i domstol om det gäller en minderårig.
          </p>
          <head xml:id="i-QwV8c76ZjJUAd911WUddtN" type="h2">
            Frivilligt avsägande av svenskt medborgarskap i syfte att återvända
          </head>
          <p xml:id="i-DZNCERpE5vA4MXwsEr7spq">
            Många av de personer som under årens lopp flytt till Sverige
            har sedermera blivit med­borgare i vårt land. I och med den bristfälliga
            lagstiftning som varit rådande inom detta område är det sannolikt
            att många trots detta lever i ett utanförskap, fjärran från det
            svenska samhället. De har inte lärt sig svenska eller kommit i
            varaktig egen försörjning och bor ofta i etniska enklaver, i fattigdom.
            Samtidigt har skälen bakom deras flykt i flera fall upphört, genom
            att fred och demokrati kommit fler till del.
          </p>
          <p xml:id="i-5V1UKmPzA5ttgscTH2bEi3">
            Sverigedemokraterna har sedan länge anfört Sveriges ansvar som
            humanitär stormakt att hjälpa de som en gång flytt att återvända
            hem, för att bygga upp sina hemländer. Vi menar att detta ansvar
            i viss mån kvarstår även när det gäller personer som blivit svenska
            medborgare. Vi föreslår därför att svenska medborgare som tidigare
            haft uppehållstill­stånd på grund av skyddsskäl ska kunna ta del
            av de återvändandeinsatser Migrations­verket erbjuder, inklusive
            återetableringsbidrag. Detta ska villkoras med att de frånsäger
            sig det svenska medborgarskapet, eftersom det tidigare hemlandet
            åter blivit hemland.
          </p>
          <p xml:id="i-AQ2rUABPmFu8NjpAnd2aXS">
            Lämpligen skulle den återvändande behålla sitt svenska medborgarskap
            under en återetableringsperiod. Under den perioden betraktas återetableringsbidraget
            i praktiken som ett lån. Om den återvändande vid periodens slut
            beslutar sig för att stanna i hem­landet, och frånsäger sig det
            svenska medborgarskapet, avskrivs lånet. I annat fall ska lånet
            återbetalas.
          </p>
        </div>
        <div xml:id="i-GvRcD2dSnc4fg9VrDbeDhy" type="signatureBlock">
          <list xml:id="i-U7ny3XYqaGHrFHMK9uZwXn">
            <item xml:id="i-LHEMZh9EGZbbF6kUt3qYEQ" who="unknown" type="signature">
              Jonas Andersson i Skellefteå (SD)
            </item>
            <item xml:id="i-5FPBCxHuvTtmNDBW781JS5" who="i-MakV1EvC3LLnePpBXzwg5H" type="signature">
              Jennie Åfeldt (SD)
            </item>
            <item xml:id="i-J2XAZQnM4oWEJ77x8FksqY" who="i-VFaAexqzCaq9JmKCfc1WJ9" type="signature">
              Julia Kronlid (SD)
            </item>
            <item xml:id="i-8L4D7g1YQYLfkB5Q1YYbYM" who="i-Uq8cgRMrRNcxY3QYetppCT" type="signature">
              Linda Lindberg (SD)
            </item>
          </list>
        </div>
      </div>
    </body>
  </text>
</TEI>
