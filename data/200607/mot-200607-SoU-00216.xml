<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00216">
  <teiHeader>
    <fileDesc>
      <titleStmt>
        <title>Benskörhet</title>
        <author corresp="i-WCrN5vpCNm6z9SvfXfby4e">av Alf Svensson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Benskörhet</title>
          <idno type="rdwebb">GU02So216</idno>
          <rs type="number">So216</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So216/text</ref>
          <ref type="dokument_url_html">http://data.riksdagen.se/dokument/GU02So216</ref>
          <ref type="dokumentstatus_url_xml">http://data.riksdagen.se/dokumentstatus/GU02So216</ref>
          <ref type="doc">http://data.riksdagen.se/fil/804CD8A3-E780-4CC6-B7BF-0D1274DFA253</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2Z3kCW69UdsRv6DKBJzF4f" type="signed"/>
        <correspContext corresp="i-2Z3kCW69UdsRv6DKBJzF4f">
          <note type="signatory" corresp="i-WCrN5vpCNm6z9SvfXfby4e"/>
        </correspContext>
        <correspAction xml:id="i-5WKhohoD9zpT4xdnwXp7wM" type="referral">
          <date when="2006-11-07"/>
        </correspAction>
        <correspAction xml:id="i-P4dR7oLBUVZyx9nyCMeZpa" type="dismissal">
          <date when="2006-11-07"/>
        </correspAction>
        <correspAction xml:id="i-AN2vEpzpb5UQcckDvEoQsL" type="submission">
          <date when="2006-10-31"/>
        </correspAction>
        <correspAction xml:id="i-Y6yXbuGHz5wP43hN8n42BF" type="numbering">
          <date when="2006-10-30"/>
        </correspAction>
        <correspAction xml:id="i-4nLXPV9mqnqCFeC1Z1WWNs" type="assigned"/>
        <correspContext corresp="i-4nLXPV9mqnqCFeC1Z1WWNs">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PkkXnnwpsNm6femiqKtrkY" type="motBody">
        <div xml:id="i-BHr5V2LLFM61D9KVrGAVwv" type="motProposal" subtype="förslag">
          <head xml:id="i-N6adt5cJhkagz4NMcePG5L">
            Förslag till riksdagsbeslut
          </head>
          <p xml:id="i-zfHfuMft6Lqq1RHUiCNr9">
            Riksdagen tillkännager för regeringen som sin mening vad i motionen
            anförs om att en nationell handlingsplan för att begränsa benskörhet
            upprättas.
          </p>
        </div>
        <div xml:id="i-Ni9cPvypNHdZmUkevvdLie" type="motContent">
          <head xml:id="i-EwLfufah6UCt7154Nn4qJr" type="h1">
            Benskörhet
          </head>
          <head xml:id="i-Nm4SywQsasrRrDwFZeEjyR" type="h1">
            Motivering
          </head>
          <p xml:id="i-WXtjNnwcGXfbAJFrL3t1t9">
            Benskörhet osteoporos är en av Sveriges vanligaste folksjukdomar
            och kallas för den tysta epidemin. Fler än 300 000 kvinnor över
            50 år beräknas ha osteoporos, inkluderas männen beräknas 450 000
            svenskar vara drabbade av benskörhet. Sedan 1950-talet har antalet
            benskörhetsfrakturer fördubblats eller till och med tredubblats.
            Svenska kvinnor anses ha de sköraste skeletten i världen.
          </p>
          <p xml:id="i-NmC3bhZgaizjPMdCowyRR5">
            Benskörhet beror på att benstommen förlorar en del av sitt kalkinnehåll
            och därmed sin styrka. Många kommer till sjukvården med ett handledsbrott
            utan att personalen undersöker bentäthet eller orsaken till benskörhet.
            Osteoporos som leder till urkalkning av skelettet och ökad risk
            för benbrott är i grunden en biologisk åldrandeprocess. En rad
            riskfaktorer för osteoporos kan inte påverkas, till exempel ålder,
            kön och genetiska förutsättningar. Andra riskfaktorer kan påverkas,
            det gäller till exempel fysisk inaktivitet, rökning, nedsatt syn
            och fallbenägenhet.
          </p>
          <p xml:id="i-NWdE2jrN6UapBDwGi5FXvA">
            De förebyggande åtgärder som har bäst utsikt att leda i rätt
            riktning är satsningar på förbättrade matvanor, ökad fysisk aktivitet
            och framför allt en tidig diagnostik. Detta kan enkelt göras med
            en bentäthetsmätning. Man kan också motverka benskörhet genom
            att låta bli att röka. Risken för höftfraktur hos rökande kvinnor
            är upp till tre gånger större än hos icke rökare.
          </p>
          <p xml:id="i-DSxwox8i2KWN7KyRkPMqpT">
            I Sverige sker ca 25 000 handledsfrakturer och 20 000 (1999 års
            statistik) höftfrakturer varje år. Därtill kommer ett okänt antal
            kotkompressioner som anges till ca 15 000 fall. Totalt beräknas
            ca 70 000 osteoporosrelaterade frakturer inträffa årligen. Ca
            20 procent av dem som får en höftfraktur dör inom ett år. En stor
            del av de drabbade återfår aldrig sina tidigare funktioner, som
            att klara personlig vård och att kunna gå självständigt. Många
            tvingas även byta boende efter en genomgången höftfrakturoperation.
            Fall och nya skador under vårdtiden efter brott på lårbenshalsen
            är vanligt förekommande. Förvirring och sömnstörningar ökar risken
            för fall.
          </p>
          <p xml:id="i-2vWfatPSzFiiPeF99vje7M">
            Av tradition betraktas osteoporos som en naturlig följd av kvinnors
            åldrande, en följd som rätt och slätt enbart ska accepteras eller
            registreras. Problemet bagatelliseras och tillförskrivs livsstilsfaktorer
            som för mycket stillasittande och för litet kalcium i kosten.
            Detta är en gravt föråldrad attityd. Den är också cynisk eftersom
            högriskpatienten inte har eller har mycket små möjligheter att
            påverka just dessa faktorer.
          </p>
          <p xml:id="i-3sdMCtEn9CLoMhigLGyzPd">
            Kunskaperna om osteoporos har ökat under senare år. Osteoporos
            drabbar i betydande utsträckning också män men det är först på
            senare år som forskning har påbörjats på män. Osteoporos kan gå
            långt ner i åldrarna som en följd av andra sjukdomar och medicinering
            samt tillstånd som t.ex. rörelsehinder, ätstörningar (anorexia),
            graviditet, idrottande på elitnivå m.m. Faktorer som miljögifter
            (kadmium), rökning och geografisk hemvist har också visat sig
            öka risken för osteoporos.
          </p>
          <p xml:id="i-YEZ9QeG9pjfWcyrPit8hYW">
            Häften av alla kvinnor i Sverige och en fjärdedel av alla män
            kommer att drabbas av en fraktur som beror på benskörhet. Sverige
            har den högsta frekvensen av höftfrakturer i världen och den högsta
            frekvensen av kotfrakturer inom EU men lägst antal bentäthetsmätare.
            Enligt en undersökning som Riksföreningen Osteoporotiker (ROP)
            genomförde vintern 1998/99 fanns det landsting som helt saknade
            bentäthetsmätare. Inget landsting erbjöd rutinmässigt bentäthetsmätning
            till personer i riskgruppen. Många kommer till sjukvården med
            ett handledsbrott utan att personalen undersöker orsaken till
            benskörhet t.ex. genom bentäthetsmätning.
          </p>
          <p xml:id="i-CfD3da9umYE5xBNBMq4kep">
            I Läkartidningen nr 40 skriver Olle Svensson, professor i ortopedi,
            Norrlands universitetssjukhus i Umeå och Karl-Göran Thorngren,
            professor i ortopedi, Universitetssjukhuset i Lund:
          </p>
          <p xml:id="i-QizSY8p85HbaHHutrWdEKV">
            Tänk tanken att en patient med stroke eller hjärtinfarkt skulle
            sändas hem från sjukhuset utan någon utredning och behandling
            av blodtryck, lipider, koagulation, livsstilsfaktorer m.m! Det
            skulle bli en pyramidal skandal! Men det är vad vi ortopeder har
            gjort och fortfarande på många håll gör efter fragilitetsfraktur
            trots att en fragilitetsfraktur är en av de starkaste riskfaktorerna
            för att få fler frakturer, med en riskökning på 210 gånger eller
            mer, trots att höftfrakturer i fråga om mortalitet och morbiditet
            väl är jämförbara med hjärtinfarkt och stroke och trots att vården
            av fragilitetsfrakturer är en av de dyraste diagnoserna.
          </p>
          <p xml:id="i-3kfF5ubPuNmhRzFixsJutc">
            De snabbaste vinsterna når vi genom att applicera den evidensbaserade
            kunskap som redan finns och det är i huvudsak ett politiskt och
            organisatoriskt problem.
          </p>
          <p xml:id="i-LigUVVgmreqhyxazBNVNqm">
            Om vi inte kan minska antalet fragilitetsfrakturer genom ett
            proaktivt arbetssätt kommer vi inte att klara anstormningen av
            de grånande och alltmer osteoporotiska 40-talisterna.
          </p>
          <p xml:id="i-H8TjZQDJA4BnKZx4mukyKn">
            Risken för att en 50-årig kvinna i Sverige, någon gång under
            resten av sitt liv, drabbas av en osteoporosrelaterade fraktur
            är:
          </p>
          <list xml:id="i-Q88PvuyqqSDzkW2UHWjXjG" style="ul">
            <item xml:id="i-UL2nvBJAEBZT2PH3ZLutAF">
              23 % risk för höftfraktur
            </item>
            <item xml:id="i-TQ9DLJNU3j7m1kt8hnQ9zo">
              15 % risk för kotfraktur
            </item>
            <item xml:id="i-U87oVte8iFzqt9RkYRAw4e">
              22 % risk för handledsfraktur
            </item>
            <item xml:id="i-6FQ1BYdTScY3YwGvUcPvaa">
              13 % risk för överarmsfraktur.
            </item>
          </list>
          <p xml:id="i-5U6eiNDXjkto5AJJqKVD7k">
            Den totala direkta vårdkostnaden för osteoporosrelaterade frakturer
            är ca 4,6 miljarder kronor och år inkluderande alla samhällsrelaterade
            kostnader som kan relateras till första året efter en fraktur.
            Till detta kommer alla andra kostnader som förlorade arbetsinkomster,
            ändrat boende etc.
          </p>
          <p xml:id="i-5NFY6Qhsduw2zG6sh8z9sf">
            Antalet vårddagar i sjukvården för osteoporosrelaterade frakturer,
            bland kvinnor &gt;45 år är högre än i jämförelse med hjärtinfarkt,
            bröstcancer, kronisk obstruktiv lungsjukdom eller diabetes mellitus.
            (Källa: SBU-rapport 2003).
          </p>
          <p xml:id="i-8R97c14RTGbT75gKxd8rBj">
            Andelen äldre i befolkningen blir allt större. Med stigande ålder
            ökar risken för fallolyckor och risken för att drabbas av frakturer.
            Detta kommer att leda till en allt större belastning på vård och
            omsorg i framtiden. Fall med efterföljande höftfrakturer är ett
            stort problem för såväl de drabbade som för samhället.
          </p>
          <p xml:id="i-97GAuUYwN8xAS3jBX4rC6i">
            Folkhälsoinstitutet (FHI) har som uppgift att förbättra folkhälsan
            med särskilda insatser för de grupper som är utsatta för de största
            hälsoriskerna. Enligt FHI:s egen hemsida ska hälso- och sjukvården
            bidra till mindre sjukdom, mindre handikapp och mindre smärta
            men också underlätta för den sjuke att leva ett bra liv med sin
            sjukdom. Hälso- och sjukvården ska också förebygga sjukdom. FHI
            ska utforma strategier som utvecklar det hälsofrämjande och sjukdomsförebyggande
            arbetet, strategier som kan bidra till en generellt sett mer effektiv
            hälso- och sjukvård. Det innebär förstärkta insatser för en mer
            hälsofrämjande och sjukdomsförebyggande inriktning i hälso- och
            sjukvårdspersonalens grund- och vidareutbildning.
          </p>
          <p xml:id="i-Cj8jZg4TzHsnVau6umRejp">
            FHI:s generella förebyggande åtgärder räcker emellertid inte
            med tanke på de kostnader benskörhet medför för samhället. Även
            hälso- och sjukvården måste ges resurser för att tidigt upptäcka
            benskörhet och vidta preventiva åtgärder. Det finns idag enkla
            sätt att mäta benskörhet i samband med hälsokontroller. Det är
            en enkel procedur som görs på vissa vårdcentraler runt om i landet.
            Många privata gynekologer har detta som rutin. Men att mäta benskörhet
            borde bli allmänt förekommande!
          </p>
          <p xml:id="i-Esbwg4PHASQau4NHcYDwK9">
            En bentäthetsmätning ger diagnosen och det finns effektiv behandling.
            I Storbritannien, för att nämna ett exempel, har man lagstiftat
            om obligatorisk utredning av fallolyckor hos äldre. Det är angeläget
            att regeringen beslutar om en handlingsplan för hela landet, eftersom
            vissa landsting inte anser att det är nödvändigt med tillgång
            till bentäthetsmätare. Det behövs en nationell handlingsplan och
            samordning eftersom flertalet landsting och kommunala huvudmän
            ännu inte aktiverat sig i frågan. Sverige ligger långt framme
            rent tekniskt. Målet borde vara att bli bäst på screening, bentäthetsmätningar.
          </p>
          <p xml:id="i-VXGCzHKwhyahQ2Ns8kLLNq">
            Med hänsyn till osteoporosrelaterade sjukdomars stora omfattning
            och enorma kostnader för samhället kan inte regering och riksdag
            vara overksamma. Ett krav på regeringen bör vara att se till så
            att sjukvården sätter fokus på en folksjukdom som drabbar varannan
            kvinna.
          </p>
          <p xml:id="i-BU3mJJncreMG634BLvgBNd">
            En nationell handlingsplan bör initieras och omfatta en rad åtgärder:
          </p>
          <list xml:id="i-AZLzTcxGka6hDCsJGzGQ1u" style="ul">
            <item xml:id="i-L82SVLXLjikDgsdxGsDHBa">
              Många läkare och övrig sjukvårdspersonal saknar kunskap om osteoporos
              och därför bör ökad forskning och ökade kunskaper vara ett viktigt
              inslag i en nationell handlingsplan.
            </item>
            <item xml:id="i-KK2Hf21FchjpfRr4hEgip8">
              Sverige bör följa Storbritanniens exempel och lagstifta om obligatorisk
              utredning av fallolyckor bland äldre.
            </item>
            <item xml:id="i-VAbKqpjwce6cAk1x8hhSes">
              Enda sättet att i förväg få veta att man har osteoporos är att
              göra en s.k. bentäthetsmätning. Därför bör mätningar ingå i den
              allmänna hälso- och sjukvården.
            </item>
            <item xml:id="i-SmLPskzBx3iDxZDvDjtuRv">
              I samband med hälsokontroller bör sjukvården, i de frågeformulär
              som patienterna ofta får, inkludera även frågor som rör de främsta
              riskfaktorerna för osteoporos. International Osteoporos Foundation
              (IOF) rekommenderar sjukvården att göra en full hälsokontroll
              på alla kvinnor som genomgått klimakteriet.
            </item>
          </list>
        </div>
        <div xml:id="i-4cFFsv4v4Ar7ERS3smEZuS" type="signatureBlock">
          <list xml:id="i-AmSCzyG2MuZL4qSMyfzasM">
            <item xml:id="i-2Ke8HpcJqdqtceNLLgQJaT" who="i-WCrN5vpCNm6z9SvfXfby4e" type="signature">
              Alf Svensson (kd)
            </item>
          </list>
        </div>
      </div>
    </body>
  </text>
</TEI>
