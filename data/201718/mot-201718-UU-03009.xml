<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-03009">
  <teiHeader>
    <fileDesc>
      <titleStmt>
        <title>En stärkt politik för EU:s östliga partnerskap</title>
        <author corresp="i-9Rr7JqtzHpZv84evqPH4D8">av Karin Enström m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3009 av Karin Enström m.fl. (M, C, L, KD)</title>
          <idno type="rdwebb">H5023009</idno>
          <rs type="number">3009</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5023009/text</ref>
          <ref type="dokument_url_html">http://data.riksdagen.se/dokument/H5023009</ref>
          <ref type="dokumentstatus_url_xml">http://data.riksdagen.se/dokumentstatus/H5023009</ref>
          <ref type="docx">http://data.riksdagen.se/fil/F115FBA3-F439-4D35-9756-538783FBF01F</ref>
          <ref type="pdf">http://data.riksdagen.se/fil/35F90BA3-0D06-4CC6-9822-7BDDAB3F6192</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MtWoZ4R74aDBGCns3nPHAm" type="signed"/>
        <correspContext corresp="i-MtWoZ4R74aDBGCns3nPHAm">
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-F7At3v6PvJpNCH37qRhr8A"/>
        </correspContext>
        <correspAction xml:id="i-7cAq6TkSAnUmnmKAmoVmV6" type="submitted">
          <date when="2017-10-05"/>
          <time when="09:56:24"/>
        </correspAction>
        <correspAction xml:id="i-EmHXDwdrhG8xH12Dd3ZFbp" type="reviewed">
          <date when="2017-10-05"/>
          <time when="10:20:47"/>
        </correspAction>
        <correspAction xml:id="i-EDv8nh2gvKhgvKwVhPJ3D2" type="referred">
          <date when="2017-10-13"/>
        </correspAction>
        <correspAction xml:id="i-WxiUvb6en7FF4ZMHMsvHH1" type="assigned">
          <date when="2018-10-24"/>
          <time when="14:56:13"/>
        </correspAction>
        <correspContext corresp="i-WxiUvb6en7FF4ZMHMsvHH1">
          <ref type="assignedTo">Utrikesutskottet</ref>
        </correspContext>
        <correspAction xml:id="i-DiGuNt51GccvxjEGQtg28H" type="behandlas_i"/>
        <correspContext corresp="i-DiGuNt51GccvxjEGQtg28H">
          <ref type="uppgift">2017/18:UU10</ref>
          <ref type="ref_dok_id">H501UU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2017</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3009 av Karin Enström m.fl. (M,
          C, L, KD) En stärkt politik för EU:s östliga partnerskap
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-QSkXQmoE4HPUhGpWBvvspq">
            Förslag till riksdagsbeslut
          </head>
          <list style="ol">
            <item xml:id="i-X3jGBihy4haiTGXRZLpW7u">
              Riksdagen ställer sig bakom det som anförs i motionen om att
              Sverige ska arbeta för en ambitiös strategi för hur det östliga
              partnerskapet ska utvecklas, ta nya initiativ i syfte att bredda
              och fördjupa samarbetet och vara det mest pådrivande landet i
              EU för partnerskapet och tillkännager detta för regeringen.
            </item>
            <item xml:id="i-HiVWvkyardjR6rYzXUfTod">
              Riksdagen ställer sig bakom det som anförs i motionen om att
              det för de länder som genomför politiska och ekonomiska reformer
              ska finnas ett tydligt EU-medlemskapsperspektiv och tillkännager
              detta för regeringen.
            </item>
            <item xml:id="i-JYWjxNc669bu5EHN9AVqaS">
              Riksdagen ställer sig bakom det som anförs i motionen om att
              Sverige ska ha ett långsiktigt engagemang för fortsatt reformering
              av länderna inom det östliga partnerskapet och tillkännager detta
              för regeringen.
            </item>
            <item xml:id="i-TF41Ko5ckFFqkuk31npNwq">
              Riksdagen ställer sig bakom det som anförs i motionen om att
              EU ska ge dessa partnerländer starkt stöd i deras ansträngningar
              och i det reformarbete som det medför och tillkännager detta för
              regeringen.
            </item>
            <item xml:id="i-FLaJesr1nz2y9ELFFq42d3">
              Riksdagen ställer sig bakom det som anförs i motionen om att
              Sverige inom EU bör synliggöra fördelarna med partnerskapet för
              medborgarna i respektive land samt verka för att involvera och
              engagera medborgarna i processen och tillkännager detta för regeringen.
            </item>
            <item xml:id="i-JdgjzERsnZ2L7xfJQS6crt">
              Riksdagen ställer sig bakom det som anförs i motionen om att
              Sverige inom EU tydligare måste synliggöra de problem och möjligheter
              som finns med partnerskapet och hitta nya lösningar och en väg
              för att snabbare nå målen med partnerskapet och tillkännager detta
              för regeringen.
            </item>
            <item xml:id="i-9bwG3xMrRwvBg4mMXNfTUo">
              Riksdagen ställer sig bakom det som anförs i motionen om att
              Sverige ska verka för möjligheten till differentiering mellan
              partnerskapsländerna där respektive land ska ha möjlighet att
              göra framsteg i sin egen takt och tillkännager detta för regeringen.
            </item>
            <item xml:id="i-4tcDuHfhaexFAEyh5Wqyxh">
              Riksdagen ställer sig bakom det som anförs i motionen om att
              det östliga partnerskapet ska grunda sig i ömsesidiga utfästelser
              om rättsstatens principer, goda styrelseformer, respekt för de
              mänskliga rättigheterna, respekt för skyddet av minoriteter samt
              principerna om marknadsekonomi och hållbar tillväxt och tillkännager
              detta för regeringen.
            </item>
            <item xml:id="i-MWYFVEGxFF6EaD8rq3HYU">
              Riksdagen ställer sig bakom det som anförs i motionen om att
              fördjupa samarbetet mellan EU och partnerländerna inom energisäkerhet
              och tillkännager detta för regeringen.
            </item>
            <item xml:id="i-9c2eGjENVmpfv6fgGDp49G">
              Riksdagen ställer sig bakom det som anförs i motionen om att
              regeringen inom EU ska arbeta för att partnerskapsländerna utvecklar
              rena, säkra och långsiktigt hållbara energikällor och tillkännager
              detta för regeringen.
            </item>
            <item xml:id="i-AAiT6hcPMn2fhzj4ATT82j">
              Riksdagen ställer sig bakom det som anförs i motionen om att
              regeringen inom EU måste ställa högre krav på partnerskapsländerna
              gällande korruptionsbekämpning och tillkännager detta för regeringen.
            </item>
            <item xml:id="i-61BWHtpJBtLi29sEM1bHwr">
              Riksdagen ställer sig bakom det som anförs i motionen om mål
              och prioriteringar för nästa toppmöte inom det östliga partnerskapet
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-AeNXHZhM7TYadyQpSGpAUn" type="h1">
            Bakgrund
          </head>
          <p xml:id="i-H7FYtSbhxqQAPqycSabyQ">
            Genom det östliga partnerskapet (Öst-P) förstärks EU:s samarbete
            med de sex grannländerna i Östeuropa och Kaukasus. Dessa länders
            möjligheter att utvecklas till vitala demokratier och marknadsekonomier
            samt själva göra sina utrikespolitiska vägval är centralt för
            ett säkert och stabilt Europa. Öst-P är EU:s politiska ramverk
            för att fördjupa relationerna med sex länder i Östeuropa (Armenien,
            Azerbajdzjan, Georgien, Moldavien, Ukraina och Vitryssland). Politiken
            är utformad som ett partnerskap med dessa länder. Öst-P är en
            del av EU:s grannskapspolitik (ENP).
          </p>
          <p xml:id="i-JT8n5hyLaRtxFm1KDJ59ao">
            Öst-P initierades av Polens dåvarande utrikesminister Radoslaw
            Sikorski och Sveriges dåvarande utrikesminister Carl Bildt våren
            2008. Länderna erbjöds att förhandla om partnerskap. Bland annat
            skulle partnerskapet minska handelshinder, underlätta för resor
            och förbättra infrastrukturen för energi. På sikt skulle ett ökat
            samarbete med EU även stärka partnerländernas rättssystem och
            på så sätt minska korruption genom ekonomiskt stöd till institutioner.
            Bakgrunden var ett intresse från partnerländerna att närma sig
            EU, en ambition att stärka incitamenten för reformer och verka
            för ett maximalt EU-närmande för länderna.
          </p>
          <p xml:id="i-AjCU13vy6vGo2BwsKkLHH7">
            Politiken lanserades på toppmötet i Prag i maj 2009 med deltagande
            av samtliga EU:s medlemsstater, EU-institutioner och partnerländer.
            Dess omfattning, mål och principer har fastslagits på fyra toppmöten
            (Prag 2009, Warszawa 2011, Vilnius 2013 och Riga 2015). Enligt
            toppmötesdeklarationen från första mötet i Prag syftade Öst-P
            till partnerländernas politiska associering och ekonomiska integration
            med EU. Detta skulle ske genom breda associeringsavtal som inkluderade
            fördjupade frihandelsområden, genom fördjupat sektoriellt samarbete
            och mål om viseringsfrihet. Partnerskapet var inspirerat från
            EU:s utvidgningspolitik men det saknades enighet inom EU om att
            ge länderna ett uttalat medlemskapsperspektiv. Pragdeklarationen
            var dock tydlig med att Öst-P:s utveckling inte innebar ett prejudikat
            för ländernas målsättningar gällande detta. I Warszawadeklarationen
            framhölls också partnerskapets särskilda roll för att stödja länder
            som vill ha allt närmare relationer med EU. Genom Öst-P fastslogs
            även att samtliga partnerländer ligger i Europa.
          </p>
          <p xml:id="i-SWixdScNbEXcorv3iECyei">
            Toppmötet i Riga resulterade i en gemensam toppmötesdeklaration.
            Deklarationen återbekräftade EU:s och partnerländernas åtaganden
            inom partnerskapet och framhöll särskilt områdena stärkande av
            institutioner och god samhällsstyrning, mobilitet och mellanfolkliga
            kontakter, utveckling av handelsrelationer samt sammanlänkning
            för det fortsatta genomförandet av partnerskapet.
          </p>
          <p xml:id="i-QYMTTmD3hkHtTXzmvtUULz">
            EU:s initiativ var inte en överraskning för Ryssland. Kommunikationskanaler
            mellan Bryssel och Moskva etablerades på ett tidigt stadium för
            att undvika missförstånd. I fallet Ukraina hölls ett stort antal
            konsultationsmöten mellan EU-kommissionen och Ryssland från det
            att avtalsförhandlingarna med Kiev lanserades i mars 2007 tills
            utkastet för ett associeringsavtal var färdigt drygt fem år senare.
            Efter upprepade ekonomiska sanktioner och politiska påtryckningar
            valde Kreml till slut att pressa den tidigare Janukovitj-regimen
            att vägra skriva under avtalet, vilket utlöste de historiska massprotesterna
            på Majdan-torget.
          </p>
          <p xml:id="i-7nJZUdPE9PRw7DmLwV7AY4">
            Den strategiska kärnan i detta partnerskap kan sammanfattas med
            en fras från Johannes Hahn, EU:s kommissionär med ansvar för regionalpolitik:
            ”EU står inför valet att exportera stabilitet till grannländerna,
            eller importera instabilitet från samma region”. Givet det drastiskt
            försämrade säkerhetsläget i Östersjöregionen är politisk och operationell
            konvergens mellan EU och grannländerna i öst viktigare än någonsin.
          </p>
          <p xml:id="i-KcayW8oPnHQtnSgbu3oK6P">
            Dessa växande exponeringsytor gentemot EU sker i utbyte mot att
            länderna undergår djuplodande och stundtals smärtsamma samhällsreformer
            som syftar till att stävja institutionell korruption, öka insynen
            och oberoendet inom rättsväsendet samt konkreta steg för att förbättra
            mänskliga rättigheter och stimulera makroekonomisk tillväxt.
          </p>
          <p xml:id="i-R8KVgYepU5N6WX386swJkz">
            Det är EU:s mjuka makt när den är som bäst, där det skapas en
            ömsesidig fördelaktig och långsiktig integrationsprocess mellan
            unionens medlemmar och dess grannar. Partnerskapets huvudfokus
            ligger på varje partnerlands bilaterala relation med EU, därutöver
            har ett multilateralt samarbete etablerats som en understödjande
            funktion. Processen ska generera långsiktig stabilitet och förutsägbarhet,
            trots kortsiktiga uppoffringar från båda parter.
          </p>
          <head xml:id="i-6p3LuszMfdq3oVeEevWieL" type="h1">
            Utvecklingen av partnerskapet
          </head>
          <p xml:id="i-CwE2NMMSmoduAi4Z5MpSUV">
            På det bilaterala området har en del framsteg gjorts, samtidigt
            som utvecklingen när det gäller den demokratiska utvecklingen
            i flera av partnerländerna varit en källa till oro. Framsteg har
            gjorts när det gäller Östliga partnerskapets mål om fördjupad
            politisk associering och ekonomisk integration med EU, genomförandet
            av associeringsavtalen, inklusive fördjupade frihandelsområden.
          </p>
          <p xml:id="i-2wTZCFtvBotKY66Vgby3PF">
            Syftet med avtalen är att de berörda länderna stegvis ska stärka
            sin politiska associering och ekonomiska integration med EU genom
            att genomföra reformer och åtaganden. En majoritet av EU:s medlemsstater,
            inklusive Sverige, har ratificerat avtalen. Georgien nådde under
            2016 de krav som ställdes och fick 2017 viseringsfrihet och senare
            under 2017 även Ukraina. Här är det viktigt att EU lever upp till
            sina löften och faktiskt ger viseringsfrihet och inte ställer
            upp nya krav eller fördröjer beslutet. Här måste regeringen agera
            kraftfullt. Den politiska dialogen med Vitryssland har intensi­fierats
            och sanktionerna har delvis suspenderats, efter att landet släppt
            kvarvarande politiska fångar.
          </p>
          <p xml:id="i-UkNsPBjsgnLVQvCV25cPkP">
            Partnerskapets multilaterala samarbete har utvecklats ytterligare
            inom områden som harmonisering av digitala marknader, statistik,
            stöd till små och medelstora företag, energi, jämställdhet och
            säkerhetspolitik. Samarbetet med det civila samhället har, och
            ska fortsätta att vara centralt. När det gäller tullfrågor har
            stora framsteg gjorts i Moldavien, Georgien och Ukraina. I Ukraina
            har det dock försvårats av det politiska läget i landet. Här är
            det viktigt att EU och medlemsstaterna fortsätter stödja och utöka
            antalet projekt för att stödja processen.
          </p>
          <p xml:id="i-KtEaZ1truetLTqN4tQyYgv">
            Med de länder som ingått nya associeringsavtal arbetar EU för
            att utveckla koncept för godkända ekonomiska aktörer i linje med
            EU:s lagstiftning för att förbättra riskhantering och förenkla
            handelsprocedurerna. En framtida anslutning av de östra grannländerna
            till det gemensamma transiteringsförfarandet är också ett viktigt
            mål och steg framåt för integrationen. Att förbättra de östliga
            partnerskapsländernas tullkapacitet är väsentligt.
          </p>
          <p xml:id="i-NPjb5TX7UA8Wy5Hvjr8Cv">
            Utvecklingen i regionen, och särskilt Rysslands agerande, har
            satt sin prägel på genomförandet av politiken och bland annat
            föranlett EU att stärka sitt stöd till de länder som fattat suveräna
            beslut om att närma sig EU på olika områden. Som svar på ökande
            statligt kontrollerad propaganda och desinformation från Ryssland
            har EU:s utrikestjänst etablerat en ny grupp för strategisk kommunikation
            med fokus på Östeuropa.
          </p>
          <p xml:id="i-6swE6GMAKjb78vf7m2vztA">
            I december år 2015 började förhandlingarna om ett nytt juridiskt
            bindande och övergripande avtal mellan EU och Armenien om uppgradering
            av de bilaterala förbindelserna. För närvarande bygger dessa på
            ett partnerskaps- och samarbetsavtal. Det är viktigt att EU ökar
            ansträngningarna för att ett avtal ska komma på plats.
          </p>
          <p xml:id="i-XUe6FLz3ECL5xn3RZDwCfb">
            Tullsamarbetet mellan EU och Azerbajdzjan har varit begränsat
            sedan Azerbajdzjan beslutade att avbryta förhandlingarna om associeringsavtal
            men i Riga bekräftade Azerbajdzjan intresse av ett nytt avtal.
            Detta välkomnades av EU och är ett exempel på hur det nya mer
            differentierade tillvägagångsättet kan fungera för att hantera
            länders särskilda behov och prioriteringar. Förhandlingarna påbörjades
            under 2016 och även här bör EU öka ansträngningarna för att avtalet
            ska komma på plats.
          </p>
          <p xml:id="i-V51nVr2VSGdnnZh8CwZSNQ">
            Öst-P ska förmedla ett varaktigt budskap om solidaritet från
            EU. Partnerskapet var ett uttryck för EU:s politiska vilja att
            erbjuda de sex östliga grannarna djupare samarbete med unionen
            i syfte att öka integrationen med EU och stärka närmandet till
            unionens värdegrund, regelverk och lagstiftning. Sverige ska arbeta
            för en ambitiös strategi för hur partnerskapet ska utvecklas,
            ta nya initiativ i syfte att bredda och fördjupa samarbetet och
            vara det mest pådrivande landet i EU för Öst-P. För de länder
            som genomför politiska och ekonomiska reformer ska det finnas
            ett tydligt EU-med­lemskapsperspektiv.
          </p>
          <p xml:id="i-Mg8UhGxfSbfvqEvhEC6ex2">
            Sverige ska verka för möjligheteten till differentiering mellan
            partnerskapsländerna där respektive land ska ha möjlighet att
            göra framsteg i sin egen takt. Principen om differentiering är
            viktig. Likaså att stegen tas på frivillig grund. Den innebär
            att de sex länderna bör behandlas på egna meriter och utifrån
            individuella förutsättningar. Samtidigt finns ett värde av att
            de sex länderna omfattas av samma ramverk och strategiska ansats,
            inte minst för att utveckla samarbetet dem emellan. Principen
            om konditionalitet är också central, det vill säga att utvecklingen
            av varje lands relation med EU kommer vara beroende av hur väl
            landet lever upp till åtaganden vad gäller till exempel mänskliga
            rättigheter, demokrati och rättsstatsprincipen.
          </p>
          <p xml:id="i-ScXxopiirLbb3GK2MxPQRY">
            Huvudsakligt fokus inom Öst-P ligger på varje partnerlands bilaterala
            relationer med EU. Därutöver har ett multilateralt samarbete etablerats
            i syfte att stödja de bilaterala relationerna samt skapa förutsättningar
            för samarbete länderna emellan. Den multilate­rala dimensionen
            av partnerskapet syftar inte till att ersätta de sex ländernas
            respektive bilaterala relation med EU, utan erbjuder möjligheter
            att förstärka och fördjupa dessa. Öst-P:s syfte var att skapa
            ett tydligare ramverk för de bilaterala relationerna med EU. Sverige
            ska fortsatt utveckla bilaterala kontakter och utbyten med länderna
            inom Öst-P.
          </p>
          <p xml:id="i-Py4gG6GkFvf6bhHeJ6aRjx">
            Från att initialt ha drivits av Sverige och Polen, med starkt
            stöd från främst Visegrádgruppen och de baltiska länderna har
            nu Öst-P etablerats som en allmänt accepterad del av EU:s politik.
            Sverige och Polen har tillsammans med likasinnade fortsatt att
            verka för en utveckling av partnerskapet. Det är viktigt att Sverige
            nu stärker samarbetet med dessa länder för att föra processen
            vidare i enlighet med de mål som sattes upp vid bildandet av partnerskapet.
          </p>
          <p xml:id="i-LB8MBzEW6jn9jUKUixT9zf">
            Öst-P ska grunda sig i ömsesidiga utfästelser om rättsstatens
            principer, goda styrelseformer, respekt för de mänskliga rättigheterna,
            respekt för skyddet av minoriteter samt principerna om marknadsekonomi
            och hållbar tillväxt. Det är önskvärt med en tydligare koppling
            mellan de politiska prioriteringarna avseende de sex målländerna
            inklusive vilka reformer de bör genomföra och EU:s bistånd till
            dessa länder. Öst-P bör bidra till detta, liksom till förbättrad
            givarsamordning. Sverige ska ha ett långsiktigt engagemang för
            fortsatt reformering av länderna inom Öst-P och EU ska ge dessa
            partnerländer starkt stöd i deras ansträngningar att närma sig
            EU och erbjuda bistånd i det reformarbete som detta medför. Sverige
            behöver därför stärka ansträng­ningarna över hela regionen (det
            var i det syftet som alliansregeringen våren 2014 beslutade att
            anta en sjuårig biståndsstrategi för Öst-P för perioden 2014–2020).
          </p>
          <head xml:id="i-TSVWTaPFNEvWP9gJLx2nqb" type="h1">
            Utmaningar
          </head>
          <p xml:id="i-EQpa2BaSqUTeAa8PwXUt7K">
            Öst-P har nu funnits i åtta år. Vi har lagt grunden för en allt
            närmare relation med Georgien, Moldavien och Ukraina, genom att
            slutföra förhandlingar om associerings- och frihandelsavtal och
            etablera dialoger som syftar till viseringsfrihet. Det kommer
            successivt att leda till att länderna integreras i EU:s inre marknad,
            vilket öppnar enorma ekonomiska möjligheter. Samtidigt som partnerskapet
            på vissa områden överträffat förväntningarna finns det bakslag
            och stora utmaningar.
          </p>
          <p xml:id="i-Eyhh6mxuGGvSXFAr28Drcm">
            De positiva resultaten har kanske varit tydligast i fallet Georgien
            och till viss del Ukraina, där man på kort tid tagit omfattande
            kliv framåt och genomfört viktiga institutionella reformer, vilket
            resulterat i både frihandelsavtal och associeringsavtal med EU.
            Den 11 juli 2017 antog rådet ett beslut om att ingå ett associeringsavtal
            med Ukraina. Det är det sista steget i ratificeringsprocessen
            som gör det möjligt att tillämpa avtalet fullt ut från och med
            den första september 2017.
          </p>
          <p xml:id="i-UEryQL9u18UuUCaJcyGFD4">
            Moldavien har vacklat i sin relation till EU, med växande tvivel
            under senare år om huruvida politisk turbulens och djupt rotad
            korruption kommer att blockera landets chanser till fortsatta
            framsteg. Efter presidentvalet i Moldavien 2016 har landet börjat
            närma sig Ryssland.
          </p>
          <p xml:id="i-ULykCYdRUR8R2CmWJ286t3">
            I fallet Azerbajdzjan, Armenien och Vitryssland är det tydligt
            att partnerskapet är begränsat till enskilda frågor. Här finns
            i vissa fall även ett tydligt gasberoende gentemot Ryssland samt
            närvaro av rysk trupp att ta hänsyn till. Dock bör det samtidigt
            noteras att länderna har varit motvilliga att ingå en djupgående
            politisk integration i den ryska motsvarigheten till det östliga
            partnerskapet, den så kallade Eurasiska unionen, och tydligt markerat
            att de vill begränsa dessa band till ett renodlat finansiellt
            samarbete.
          </p>
          <p xml:id="i-zJM4YiReJs5R22GZq4E88">
            Det är tydligt att Öst-P erbjuder en lösning på det politiska
            nollsummespel som länge bromsat upp utvecklingen i denna region.
            Trots att många utmaningar fortfarande består har denna grannskapspolitik
            åstadkommit väldigt mycket på, i EU-sammanhang, kort tid.
          </p>
          <p xml:id="i-AViiUeFZf2FAxFtQwZ6hF8">
            I Azerbajdzjan och Vitryssland är de ekonomiska och politiska
            reformerna få, kränkningarna av mänskliga rättigheter och bristen
            på demokratisk utveckling är fortsatt särskilt allvarliga. Även
            i de tre föregångsländerna finns det fortsatta problem med skyddet
            av mänskliga rättigheter, korruption och oligarkers särställning.
            EU måste ställa högre krav på partnerskapsländerna i alla dessa
            delar – korruptionsbekämpning, mänskliga rättigheter, rättsstatens
            principer och demokratisk utveckling.
          </p>
          <p xml:id="i-BAj6YCmCcBnXvKEsoNvXGe">
            Relationen mellan EU och Vitryssland har till viss del förbättrats.
            Detta ledde till att rådet enades om att häva de mest restriktiva
            sanktionerna mot Vitryssland. EU måste nu intensifiera arbetet
            med att genomföra en förteckning över konkreta åtgärder i syfte
            att skapa en EU-politik för ett kritiskt engagemang i Vitryssland.
          </p>
          <p xml:id="i-2BLfg922ZLjNAHM3HMUktT">
            Associeringsavtalen utgör en långsiktig plattform för framtida
            förbindelser mellan EU och de tre länderna vilket bland annat
            ger dem tillträde till EU:s inre marknad. Det ökade ekonomiska
            utbytet kommer på sikt att leda till ökat välstånd i länderna.
            AA/DCFTA har undertecknats och trätt i kraft i Georgien, Moldavien
            och Ukraina vilket redan nu har lett till en ökning av den bilaterala
            handeln. Moldavien, Ukraina och Georgien har uppnått viseringsfrihet.
            Armenien och Azerbajdzjan har gått vidare med viseringsförenkling,
            förhandlingar pågår med Vitryssland. Samtidigt är utmaningarna
            fortsatt mycket stora, särskilt när det gäller genomförandet av
            åtgärder. Fria marknader och ekonomisk integration är avgörande
            för partnerländernas utveckling och deras förtroende för ett fördjupat
            partnerskap med EU. Utöver framtida ekonomiska vinster sänder
            avtalen också en politisk signal.
          </p>
          <p xml:id="i-6uzaAbAJ72ZNRXacBBN8ZA">
            För de tre länderna i partnerskapet, Armenien, Azerbajdzjan och
            Vitryssland, som inte skrivit ett associeringsavtal, är det nu
            viktigt att hålla dialogen levande, inte minst för medborgarnas
            skull. Det måste finnas en öppning kring EU-medlemskap för alla
            sex länder förutsatt att politisk vilja finns och att de reformer
            som krävs genomförs. Partnerskapet uppmuntrar och stödjer dem
            i genomförandet av nödvändiga reformer i denna riktning. För att
            partnerskapet ska få reell genomslagskraft krävs det dock att
            EU klart och tydligt deklarerar att även dessa länder ska få bli
            medlemmar i EU om de så önskar och förmår.
          </p>
          <p xml:id="i-WyQELPwGhkzM1VcoMJxLR8">
            För oss är Öst-P en logisk fortsättning på vårt historiskt starka
            stöd för EU-utvidg­ning och spridning av EU:s värden, standarder
            och arbetssätt till hela den europeiska kontinenten. EU ska vara
            öppet för alla de europeiska länder som vill och förmår att leva
            upp till de krav som medlemskapet ställer. Skulle EU stänga dörren
            till dessa länder riskerar vi att få en ekonomisk nedgång och
            en destabiliserande utveckling i Europa.
          </p>
          <p xml:id="i-DSkbMPUwaSjkX37Xj5drFe">
            Partnerländernas ambitioner med EU är olika men EU har ett intresse
            av att fördjupa relationerna med vart och ett. Hur relationen
            utvecklas beror på varje partnerlands egna val, men också om de
            kan leva upp till de krav som EU ställer på samarbetet. En stor
            utmaning är att hitta modeller för att dels fördjupa relationerna,
            och dels för att främja reformer.
          </p>
          <p xml:id="i-oEFsriqCUy9Gv6ZBV2Nnr">
            Öst-P syftar också till att stärka EU:s och partnerländernas
            energisäkerhet med avseende på långsiktiga leveranser och transiteringar
            av energi. Här har inte utveck­lingen gått i önskad takt och det
            finns stora utmaningar. Sverige måste ta initiativ till att fördjupa
            och utveckla samarbetet mellan EU och partnerländerna inom energisäkerhet
            och EU ska arbeta för att partnerskapsländerna utvecklar rena,
            säkra och långsiktigt hållbara energikällor.
          </p>
          <p xml:id="i-8oNYRCUUM6GZwPxUTfipeK">
            Sverige och EU bör synliggöra fördelarna med partnerskapet för
            medborgarna i respektive land samt verka för att involvera och
            engagera medborgarna i processen. EU och partnerländerna måste
            bli bättre på att förklara innebörd och mål med partnerskapet
            för allmänheten.
          </p>
          <p xml:id="i-CRKeLfFitt6CMyfJYyD3aR">
            Flera av EU:s medlemsländer går även i en alltmer isolationistisk
            och inåtblickande riktning. Den växande osäkerheten med anledning
            av brexit, Visegrád-ländernas agerande inom Europeiska rådet och
            det ökade inflytandet från missnöjespartier runtom i Europa har
            skakat om förutsättningarna för att bygga hållbara allianser mellan
            EU och grannländerna och hotar de värden som EU står för om en
            fungerande rättsstat och mänskliga rättigheter.
          </p>
          <p xml:id="i-YXaEtUw8s7UMDTuvXMfSSt">
            Här behöver Sverige fortsätta att driva på arbetet, både för
            att betona vikten av att partnerskapet leder till kännbara förbättringar
            för vanliga medborgare i partnerländerna men också för att försvara
            den fundamentala grundtanken inom unionen: att gemen­samma problem
            kräver gemensamma lösningar. EU:s grannskaps- och utvidgnings­politik
            ser ut att förbli ett av vår tids mest strategiska instrument
            för att främja stabilitet och välstånd i regionen. Att tydligt
            markera dessa framgångar och bibehålla en fortsatt hög ambitionsnivå
            är i sig det bästa sättet att motverka inflytandet från de externa
            aktörer som vill se ett fragmenterat och svagt Europa.
          </p>
          <p xml:id="i-EQm9GkLRd31ENT2DJVPEaL">
            Utvecklingen av partnerskapet har i hög grad präglats av de allt
            mer aggressiva ryska försöken att underminera partnerländernas
            fortsatta EU-närmanden. Ryssland har samtidigt ökat sina ambitioner
            att integrera grannländerna inom ramen för EEU (Euroasiatiska
            unionen). Det innebär att länderna inom Öst-P kommer att ställas
            inför svåra val.
          </p>
          <p xml:id="i-HcEeXjoZjVPxQk51ZZ68x4">
            Aldrig tidigare har Öst-P varit viktigare. Sverige måste genom
            EU stötta Ukraina mot Ryssland och bidra till att hitta en fredlig
            lösning samt arbeta för en fortsatt stark satsning på länderna
            inom Öst-P. Sverige måste fortsätta på den väg som Alliansen startade.
            Det är genom ekonomiskt och politiskt stöd samt dialog som vi
            kan främja en positiv utveckling i regionen.
          </p>
          <p xml:id="i-6tBTpVFnoAJoeyDM394fUp">
            Toppmöten kring Östliga partnerskapet äger rum vartannat år.
            Nästa toppmöte hålls i Bryssel 24 november 2017 (och förbereddes
            på utrikesministermötet 19 juni). Stats- och regeringscheferna
            från EU:s medlemsländer och de sex östliga partnerländerna kommer
            att diskutera sitt framtida samarbete. De kommer också att analysera
            vad man har uppnått sedan det senaste toppmötet i Riga 2015 och
            koncentrera sig på de konkreta fördelarna för medborgarna i de
            sex partnerskapsländerna.
          </p>
          <p xml:id="i-NaTQvqDSj8dJpmVc6o4Zqw">
            Det är viktigt att toppmötet uppmärksammar det som uppnåtts inom
            ramen för det östliga partnerskapet sedan det senaste toppmötet
            i Riga för två år sedan, samt att toppmötet fastställer målsättningar
            till 2020. Toppmötet ska ge ett positivt och framåtblickande budskap
            med strategisk vägledning som tydligt visar EU:s starka åtagande
            i förhållande till partnerländerna bortom 2020 och ta ställning
            för att reformarbetet måste utgå ifrån demokratiska värderingar.
          </p>
          <p xml:id="i-Gy88KA8vSK1PWFmJBqgT1G">
            Sverige och EU måste tydligare synliggöra de problem och möjligheter
            som finns med partnerskapet och hitta nya lösningar och en väg
            framåt för att snabbare nå målen med partnerskapet. EU måste starkt
            och tydligt visa sin solidaritet och sitt engagemang för partnerskapet
            och partnerländerna samt fortsätta att understryka vikten av implementering
            av gjorda åtaganden, inte minst långtgående reformer i partnerländerna.
            Synliga resultat är centralt för att bevara och stärka stödet.
          </p>
        </div>
        <div type="motSignatures">
          <list>
            <item xml:id="i-JepGfwuNLAPEt4jS8wgD3X">
              Karin Enström (M)
            </item>
            <item xml:id="i-P6J2VarAXgdPnH9JAi27aM">
              Kerstin Lundgren (C)
            </item>
            <item xml:id="i-KgKazuyTZaDeDTKjoCrYo8">
              Birgitta Ohlsson (L)
            </item>
            <item xml:id="i-REsWbuFcqMfCXxcXdJ9PZY">
              Sofia Damm (KD)
            </item>
          </list>
        </div>
      </div>
    </body>
  </text>
</TEI>
