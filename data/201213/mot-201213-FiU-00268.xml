<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-FiU-00268">
  <teiHeader>
    <fileDesc>
      <titleStmt>
        <title>Lokala sparbanker</title>
        <author corresp="i-JfXS8EFEqMfBiyryszrVvW i-FL3Tee8NjTSCkq4XGmHcyw">av Ann-Kristine Johansson och Carina Adolfsson Elgestam (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lokala sparbanker</title>
          <idno type="rdwebb">H002Fi268</idno>
          <rs type="number">Fi268</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H002Fi268/text</ref>
          <ref type="dokument_url_html">http://data.riksdagen.se/dokument/H002Fi268</ref>
          <ref type="dokumentstatus_url_xml">http://data.riksdagen.se/dokumentstatus/H002Fi268</ref>
          <ref type="doc">http://data.riksdagen.se/fil/9ED854F9-4EBF-46F7-A4EE-607D30D0E819</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6vTQkXLoFyK9QVmhHJBMxG" type="signed"/>
        <correspContext corresp="i-6vTQkXLoFyK9QVmhHJBMxG">
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-FL3Tee8NjTSCkq4XGmHcyw"/>
        </correspContext>
        <correspAction xml:id="i-E8qX6myEDMdnh4RyYe73VK" type="numbering">
          <date when="2012-10-08"/>
        </correspAction>
        <correspAction xml:id="i-YZmBFTWmMMD7bu1FLpopij" type="submission">
          <date when="2012-10-05"/>
        </correspAction>
        <correspAction xml:id="i-UPFEDF14GaFcpiuwL3gr3n" type="transfer">
          <date when="2012-10-04"/>
        </correspAction>
        <correspAction xml:id="i-68SHR4UnjiWS8HbiDu1o6o" type="assigned"/>
        <correspContext corresp="i-68SHR4UnjiWS8HbiDu1o6o">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-YLAWQMtgFfF7SNiD87nz3J">
            Förslag till riksdagsbeslut
          </head>
          <p xml:id="i-A17mqSeGmy8LdYw6CL1reZ">
            Riksdagen tillkännager för regeringen som sin mening vad som
            anförs i motionen om sparbanksrörelsen.
          </p>
        </div>
        <div type="motContent">
          <head xml:id="i-BXVojrKLTQZKUXJBC8wBku" type="h1">
            Motivering
          </head>
          <p xml:id="i-9w1EhaaZG8tkt36WqeK1Eo">
            Under 2000-talet har flera av affärsbankerna, trots en stark
            affärsmässig expansion och ökad lönsamhet, lagt ned lokala kontor,
            främst i landsbygdsregionerna. Detta har skett samtidigt som behovet
            av krediter hos de många växande småföretagen utanför storstäderna
            ökat i väsentlig omfattning. Tydliga effekter är att nyetableringarna
            av företag hämmats och att befintliga småföretag inte kunnat växa
            i den takt som marknadsutvecklingen borde ha möjliggjort.
          </p>
          <p xml:id="i-XoMhRSYnihFhjmFLkDAThB">
            Vi kunde nyligen ta del av den genuina sparbanksrörelsens goda
            resultat under 2011 och första halvåret i år. De dryga 60 lokala
            sparbankerna fungerar mycket väl där de finns om man ser till
            hur de skickligt och effektivt sköter kreditbehov och andra ekonomiska
            frågor för hushåll och företag inom sina geografiska domäner.
          </p>
          <p xml:id="i-Rz6eqakzvvYPtmcRsDVUvq">
            De lokala sparbankerna har inte bara en viktig roll att fylla
            när det gäller den löpande kreditgivningen och sparandet i samhället.
            Dessa banker med rötter i det tidiga 1800-talet och med allt större
            allmän betydelse under 1900-talet, har även spelat en betydande
            roll för den regionala utvecklingen. Tyvärr saknas lokala sparbanker
            eller sparbanksfilialer i över hälften av landets 290 kommuner,
            även om det t.ex. i Värmland under 2012 har tillkommit en ny filial
            i Sysslebäck i Torsby kommun och snart även filial i Storfors
            kommun i östra Värmland. I flera av de kommuner som helt saknar
            någon form av lokalt placerad bank eller har en kvarvarande men
            ofta krympande affärsbanksfilial ser vi en stagnation av det lokala
            näringslivet och ökade problem för hushållen att få bostadslån.
          </p>
          <p xml:id="i-GyDZk7yGUnorwLoXVYCemQ">
            Sparbanksrörelsen, som i nästan 200 år varit en viktig resurs
            för landsbygdens utveckling, måste ges bättre möjligheter att
            fungera som en utvecklingsmotor i de regioner och kommuner som
            saknar en lokal sparbank. Risken är att det snarare kan bli ännu
            färre sparbanker på landsbygden än de cirka sextio vi har på grund
            av de nya Baselreglerna och den allmänna strukturella utvecklingen
            på bankmarknaden.
          </p>
          <p xml:id="i-2E5E6QfTv4j39dfq3qyVuV">
            Om den generella finansieringsmarknaden kunde spela en långsiktigt
            mer stabil roll för den ekonomiska tillväxten skulle detta underlätta
            för den regionala utvecklingspolitiken och göra regionerna utanför
            storstäderna mindre sårbara och mindre beroende av tillfälliga
            regionala stöd. Om sparbanksrörelsen kan stärkas gynnar det tillkomsten
            av fler företag och jobb i regionerna utanför de stora tätortsbildningarna
            och kan effektivisera bruket av de medel som kommer från EU:s
            strukturfonder och dess medfinansieringskällor.
          </p>
          <p xml:id="i-6PtKmv6tbjGciv6KmHcJiY">
            Det finns flera områden som behöver åtgärdas för att bidra till
            en utveckling och breddning av sparbanksrörelsen.
          </p>
          <head xml:id="i-6Thf4QSuRdVQ6CJnVJYWMV" type="h2">
            Etablering av fler lokala sparbanker
          </head>
          <p xml:id="i-PFXdQniY7T1BtayHhQNeDF">
            Nyetablering kan antingen ske genom att befintliga sparbanker
            erbjuds statliga lån eller kreditgarantier för att etablera filialer
            på orter med stort behov av en lokal sparbank. Lösningen att få
            nyttja statliga lån för en etablering kan kombineras med (eller
            i vissa fall ersättas av) ett system som används i Norge och som
            kallas egenkapitalbevis. Erfarenheterna är så goda av denna lösning
            att detta även bör prövas i Sverige.
          </p>
          <head xml:id="i-8kskNbR7TBWF6mJkkrV3CC" type="h2">
            Basel III-reglerna bör anpassas
          </head>
          <p xml:id="i-QUCZc6mdD4R95hHERHPbHZ">
            EU:s initiativ till strängare krav på banker i allmänhet har
            sin bakgrund i skilda bank- och finanskriser under en längre period.
            Sparbankerna har som affärsidé att inte utsätta sig för några
            större risker vid kreditgivning till företag och hushåll. Eftersom
            de lokala sparbankerna har en lång tradition av ytterst små kreditförluster,
            med ett fåtal undantag under de senaste decennierna, bör diskussioner
            tas upp om möjligheterna att skapa olika regelsystem utifrån bankernas
            allmänna risknivå i sin kredithantering.
          </p>
          <head xml:id="i-SooHMs3aWnZz77CeheDkE" type="h2">
            Ny översyn av banklagstiftningen
          </head>
          <p xml:id="i-Y6vtTbnXpG18UWiwPxsSq1">
            I en tid av stora aktuella och sannolikt kommande omstruktureringar
            inom banksektorn i Europa behövs särskilda analyser av lagstiftningen
            kring olika typer av banker. Sparbankslagen från 1987 behöver
            ses över i syfte att bl.a. studera styrsystem, ekonomiska buffertar,
            samarbete mellan olika banker, val av huvudmän och andra frågor
            som aktualiserats av de senaste årens händelseutveckling inom
            branschen.
          </p>
          <head xml:id="i-YYVwgaDcUwKLbLBjUqY7jw" type="h2">
            Nya samarbetskrav och samarbetsmöjligheter inom sparbanksområdet
          </head>
          <p xml:id="i-6Z1vbSk1QdbEC22iwNwWZX">
            Det är både nödvändigt och fördelaktigt att öka samverkan mellan
            de lokala sparbankerna i såväl Sverige som hela Norden. Små sparbanker
            behöver samarbeta i högre utsträckning för att klara såväl ökade
            kompetenskrav som fler kontroller och som kräver högre kostnader.
            Därför kan en ökad samverkan mellan sparbanker i Norden vara en
            fördel. Det är en viktig uppgift för Nordiska rådet och ministerrådet
            att utveckla banksamverkan i Norden.
          </p>
          <p xml:id="i-XBP1H22HkHJjYzWSBXLZ7x">
            Om det blir lättare, enklare och ekonomiskt mer gynnsamt att
            utveckla fler filialer till befintliga lokala sparbanker och nya
            sparbanker i den majoritet av kommuner som saknar en sparbank
            kommer en sådan utveckling att bidra till den regionala utvecklingen
            och den ekonomiska tillväxten i hela landet.
          </p>
        </div>
        <div type="motSignatures">
          <list>
            <item xml:id="i-Hfy8im4fg4YwFyCnpVbGXP">
              Ann-Kristine Johansson (S)
            </item>
            <item xml:id="i-3511iv7dSPo6yuTyJteTpP">
              Carina Adolfsson Elgestam (S)
            </item>
          </list>
        </div>
      </div>
    </body>
  </text>
</TEI>
