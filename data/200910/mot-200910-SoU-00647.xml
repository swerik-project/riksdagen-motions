<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00647">
  <teiHeader>
    <fileDesc>
      <titleStmt>
        <title>Hivpositivas situation och lagstiftningen om hiv</title>
        <author corresp="i-D8B2Xf6UADbqciPHrqFxSc">av Birgitta Ohlsson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hivpositivas situation och lagstiftningen om hiv</title>
          <idno type="rdwebb">GX02So647</idno>
          <rs type="number">So647</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So647/text</ref>
          <ref type="dokument_url_html">http://data.riksdagen.se/dokument/GX02So647</ref>
          <ref type="dokumentstatus_url_xml">http://data.riksdagen.se/dokumentstatus/GX02So647</ref>
          <ref type="doc">http://data.riksdagen.se/fil/CC577E3F-6D12-4B44-8162-AFCB77B164E1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EeZMsBpSnaTC86BEgoQkH2" type="signed"/>
        <correspContext corresp="i-EeZMsBpSnaTC86BEgoQkH2">
          <note type="signatory" corresp="i-D8B2Xf6UADbqciPHrqFxSc"/>
        </correspContext>
        <correspAction xml:id="i-DRpY2in2ZFrzccFfBX67Pg" type="numbering">
          <date when="2009-10-08"/>
        </correspAction>
        <correspAction xml:id="i-DDBgGg66j8GzNzmWQJo9sz" type="submission">
          <date when="2009-10-06"/>
        </correspAction>
        <correspAction xml:id="i-RHuQNw7fqrsnHqQgH6a6rw" type="transfer">
          <date when="2009-10-06"/>
        </correspAction>
        <correspAction xml:id="i-VJBcAkAw5xPHehZcf2VU3M" type="assigned"/>
        <correspContext corresp="i-VJBcAkAw5xPHehZcf2VU3M">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-B5EUkdxnHguLY2FciHrvMZ">
            Förslag till riksdagsbeslut
          </head>
          <list style="ol">
            <item xml:id="i-UpK9tX77WGZppUVdo4DmMW">
              Riksdagen tillkännager för regeringen som sin mening vad som
              anförs i motionen om en översyn av tillämpningen av reglerna om
              isolering av hivpositiva och bedömningen i brottmål rörande hivöverföring
              och risk för hivöverföring.
            </item>
            <item xml:id="i-AGwgWD5EAg3pZ2aMtoshR6">
              Riksdagen tillkännager för regeringen som sin mening vad som
              anförs i motionen om en utvärdering av informationspliktens effekter.
            </item>
            <item xml:id="i-DqiG42qLwN3YcC9ZduewEM">
              Riksdagen tillkännager för regeringen som sin mening vad som
              anförs i motionen om ökat arbete mot diskriminering av hivpositiva.
            </item>
          </list>
        </div>
        <div type="motContent">
          <head xml:id="i-TpxE68LuUgq3Afph3KEw99" type="h1">
            Tillämpning av reglerna om isolering samt bedömningen i brottmål
          </head>
          <p xml:id="i-JsZN3P8bk4adgvx6qUqCXo">
            Den 1 november 1985 tog Sverige steget att fullt ut tillämpa
            smittskyddslagens tvångsregler även på infektion med HTLV-III,
            eller hiv. Detta innebar bland annat att möjligheten öppnades
            för smittskyddsläkare att ansöka hos länsrätt om isolering av
            en patient om det finns grundad anledning att anta att den enskilde
            inte följer de förhållningsregler som har beslutats. Isolering
            får pågå under högst tre månader. Efter ansökan av smittskyddsläkaren
            får länsrätten besluta att isoleringen skall fortsätta högst sex
            månader åt gången, och någon bortre tidsgräns för isoleringen
            finns inte.
          </p>
          <p xml:id="i-XQUAysEdDE6AKqSmehc6pc">
            Denna möjlighet till i princip obegränsad isolering av hivpositiva
            har förts vidare till 5 kap. i den nuvarande smittskyddslagen,
            som trädde i kraft 2004. Många länder har regler om tvångsisolering,
            men i den demokratiska världen är Sverige ensamt om att ha så
            vittgående bestämmelser om isolering av hivpositiva och dessutom
            tillämpa dem i betydande omfattning.
          </p>
          <p xml:id="i-RrTnMvFE7Bj2ABAoFg7iVU">
            Isolering kan användas vid alla allmänfarliga sjukdomar men tillgrips
            i praktiken enbart när det gäller hivpositiva. I huvudsak rör
            fallen socialt utsatta människor, såsom narkotikamissbrukare eller
            människor med psykisk störning samt människor av utländsk härkomst,
            som misstänks för att uppsåtligt eller genom oaktsamhet utsätta
            andra för smitta eller smittrisk. I vissa fall har tvångsisoleringen
            sträckt sig över mycket långa tidsperioder, upp till sju eller
            rentav tio år.
          </p>
          <p xml:id="i-NDd2ycCHGpW6hzNQSE5K4k">
            Har då isoleringen begränsat spridningen av hiv i det svenska
            samhället? Nej, som framgår av den epidemiologiska studien Modell
            för spridning av hiv (bilaga 4 till SOU 1999:51) har tvångsisoleringen
            saknat betydelse för det faktum att Sverige varit relativt lindrigt
            drabbat av hivepidemin. Detta hänger samman med att hiv lyckligtvis
            är en relativt svåröverförd infektion som inte kan smitta vid
            vanliga sociala kontakter.
          </p>
          <p xml:id="i-7CdTJFskN7JZGUSWhzDyEb">
            Frågan om tvångsisolering hänger också intimt samman med den
            grundläggande principiella frågan om när det är berättigat att
            göra inskränkningar i den enskildes privatliv och självbestämmanderätt.
            I det internationella arbetet för mänskliga rättigheter har därför
            både tvångsisolering och hivpositivas rättigheter uppmärksammats
            på olika sätt.
          </p>
          <p xml:id="i-Fi2QYAJQ5q47pmpVUUG84b">
            Den 25 januari 2005 förlorade svenska staten målet Enhorn mot
            Sverige vid Europadomstolen (mål nr 56529/00). Målet gällde frågan
            om hur den svenska smittskyddslagens regler om tvångsisolering
            tillämpats gentemot en homosexuell man, född 1947. En enhällig
            domstol ansåg att Sverige hade kränkt mannens rätt till frihet
            och säkerhet i enlighet med Europakonventionens artikel 5.1. Domstolen
            ifrågasatte inte att hiv är en mycket allvarlig sjukdom, men fann
            att myndigheterna inte hade gjort en tillräcklig avvägning mellan
            smittskyddsintressen och den enskildes rättigheter. Det fanns
            vidare inga påtagliga tecken på att mannen hade betett sig smittfarligt
            under de långvariga perioder då han hade avvikit från tvångsisoleringen.
            Ändå gällde beslutet om tvångsisolering under nästan sju år, trots
            att mannen var de facto isolerad endast under ett och ett halvt
            år.
          </p>
          <p xml:id="i-GTWkxohpqe1uVt1ZdhDmLL">
            Reglerna om tvångsisolering i dagens smittskyddslag är i väsentliga
            delar desamma som i 1988 års smittskyddslag. Eftersom tillämpningen
            av den tidigare smittskyddslagen i det aktuella fallet nu har
            fällts av Europadomstolen är det därför angeläget att analysera
            på vilket sätt domstolens avgörande kastar nytt ljus över frågan
            om tillämpningen av 2004 års smittskyddslag riskerar att strida
            mot Europakonventionen.
          </p>
          <p xml:id="i-9rUiu4QuYspY1cZ8iDKjpa">
            Den nya lagstiftningen har också varit i kraft i över fem år.
            Redan detta är skäl nog att utvärdera vilka effekter den har fått,
            och på vilket sätt detta har tillämpats.
          </p>
          <p xml:id="i-6teAXtJKRY3LTJDVkop8Gb">
            En annan aspekt som förtjänar analys är bedömningen i brottmål
            av fall då personer utsatt andra för smittrisk. Dessa mål, som
            ofta får stor uppmärksamhet i massmedier, är enligt bedömare vanligare
            förekommande i Sverige än i andra länder. Samtidigt varierar straffvärdesbedömningen
            kraftigt mellan olika domar, och det finns också iakttagelser
            som pekar på skillnader i bedömningen av utlandsfödda och födda
            i Sverige. Några av dessa frågor relateras i journalisten Anna-Maria
            Sörbergs reportagebok Det sjuka (2008).
          </p>
          <p xml:id="i-MzB3Zz18ER4N5TwPZms6iP">
            Jag anser att rättssäkerhetsskäl talar för en analys av hur så
            kallade hivmål bedömts straffrättsligt i praktiken. Denna översyn
            kan lämpligen göras i sammanhang med analysen av tillämpningen
            av reglerna om isolering. Detta bör riksdagen som sin mening ge
            regeringen till känna.
          </p>
          <head xml:id="i-8ZqeX9HmjaowxLtCDyKtN" type="h1">
            Utvärdering av informationspliktens effekter
          </head>
          <p xml:id="i-TQYUwD6W57WHHM6VjzJ6Ca">
            Smittskyddslagen omfattar alla sjukdomar som kan överföras till
            eller mellan människor och som kan innebära ett inte ringa hot
            mot människors hälsa. Det är ofrånkomligt att en sådan lagstiftning
            också måste innehålla möjligheter till tvång för den händelse
            att frivilliga åtgärder inte är tillräckliga. Alla tvingan de
            åtgärder måste dock prövas mycket noggrant från både effektivitets-
            och integritetssynpunkt. De måste bedömas utifrån både hur de
            påverkar den smittades situation och hur omgivningen uppfattar
            situationen.
          </p>
          <p xml:id="i-JDpW8g1uskDPiHwhdRfb3n">
            Inte minst viktigt är detta när det gäller arbetet med att begränsa
            spridning en av hiv. Den enda pågående dödliga epidemin i Sverige
            och en av de största globala humanitära katastroferna i historien
            är hiv/aids. Trots allt effektivare bromsmediciner finns varken
            vaccin eller botemedel i sikte. Omgivningens rädsla, och den ofta
            välgrundade egna rädslan för omgivningens reaktioner, gör att
            de flesta hivpositiva lever i en mycket utsatt situation. Ytterst
            få hivpositiva i Sverige är så pass öppna om sin sjukdom att de
            till exempel skulle träda fram i en tidningsintervju.
          </p>
          <p xml:id="i-Ecsy5SZYeEshAGWJ4Wvkdw">
            Denna sociala situation gör att hivpositiva i sin egenskap av
            hivbärare är osynliga för omvärlden. När hivpositiva inte vågar
            ge sig till känna leder detta till att andra lockas att tro att
            hiv inte finns i deras närhet. Försvarsmekanismerna i det mänskliga
            psyket är så starka att man lätt lurar sig själv till att tro
            att det är andra, och inte man själv, som utsätts för faror eller
            utsätter andra för fara.
          </p>
          <p xml:id="i-V6rZeDG2mvkfjEHs58iLdv">
            Människor tenderar att ta större risker vid sexuella kontakter
            med människor vars hivstatus de inte känner till, jämfört med
            de risker de är beredda att ta med människor som de vet är hivpositiva.
            Detta mönster styrks entydigt av forskarstudier och bekräftas
            också av vittnesuppgifter i brottmål där målsägandena haft sexuellt
            umgänge med personer som förtigit sin hivstatus. Att människor
            agerar på detta sätt är möjligen förståeligt från psykologisk
            synpunkt, men det är samtidigt en av de viktigaste mekanismerna
            bakom att hivepidemin fortgår i vårt land. Den sexuellt överförda
            hivspridningen i Sve rige sker i dag huvudsakligen från personer
            som inte känt till sin hivstatus. När normen blir att man kan
            ta större risker såvitt partnern inte berättar att han eller hon
            är hivpositiv leder detta alltså till fortsatt hivspridning.
          </p>
          <p xml:id="i-AqGxzGc6ZBTtgGZqftESKA">
            Den lagfästa skyldigheten att informera om sin hivstatus måste
            granskas ur detta perspektiv. Jag anser att det är en moralisk
            plikt för alla människor att berätta om man bär på en sexuellt
            överförbar sjukdom, men när denna moraliska plikt överförs i lagtext
            kan det riskera att befästa föreställningen att det enbart är
            den hivpositive som ska se till att hiv inte överförs. På så vis
            riskerar man dels att ytterligare bidra till stigmatiseringen
            av hivpositiva, dels att undergräva den grundnorm för effektiv
            prevention som går ut på att alla parter har ansvar att förebygga
            smitta oavsett vad man tror sig veta om sin egen eller sina partners
            hälsostatus.
          </p>
          <p xml:id="i-K4NGs6dK63LomATd7xuFcJ">
            Jag anser därför att smittskyddslagens lagfästa informationsplikt
            bör utvärderas vad avser dess effekter på arbetet för att förebygga
            hiv och andra sexuellt överförbara sjukdomar. Erfarenheterna från
            andra länder bör också tillvaratas i detta arbete. Detta bör riksdagen
            som sin mening ge regeringen till känna.
          </p>
          <head xml:id="i-Q9Ny8B1mg7tvxv9wfENP97" type="h1">
            Diskriminering av hivpositiva
          </head>
          <p xml:id="i-7goC548KxcxyMjoKfntTrT">
            Att leva med hiv i Sverige är att leva med ständiga kontraster.
            Å ena sidan en skattefinansierad sjukvård i världsklass som ger
            alla patienter möjlighet till kombinationsbehandling som i de
            flesta fall radikalt förbättrar chanserna att leva ett långt liv
            med hiv. Å andra sidan är hiv fortfarande en av de mest tabubelagda
            och stigmatiserande sjukdomar som finns. En smittsam och dödlig
            sjukdom kopplad till sexualitet kan hos omvärlden väcka fördomar,
            beröringsskräck och en ångest för den egna döden. Fördomsfulla
            och stämplande attityder gör att många hivpositiva lever i ständig
            rädsla för att avslöjas. Yt terst få människor med hiv har i Sverige
            vågat träda fram i offentligheten via medier eller på annat sätt.
          </p>
          <p xml:id="i-V4f8HhayVJVN3MC15zKCpm">
            Det är därför angeläget att motarbeta fördomar mot hivpositiva
            och arbeta aktivt mot diskriminering. Ett område där detta är
            särskilt viktigt är inom sjukvården, med tanke på att behandling
            av hivinfektionen kräver kontinuerlig vårdkontakt. Likaså har
            hivpositiva personer ofta särskilda tandvårdsproblem.
          </p>
          <p xml:id="i-6C8ajZ9MdvfMC6gG41NaGS">
            Enligt svensk lag är hivpositiva skyldiga att informera om sin
            infektion in för varje ny kontakt inom vården. Hivpositivas organisationer
            pekar dock på att många hivpositiva möts av fördomar eller öppet
            avståndstagande när de vänder sig till vården, vilket gör att
            många känner sig mer eller mindre hänvisade till de särskilda
            mottagningar som har en specialkompetens för att ta emot hivpositiva
            patienter.
          </p>
          <p xml:id="i-N6TNnv3ZZC2uniRUnbsNUj">
            Tyvärr ligger dessa intryck i linje med vad som framkommer i
            en svensk studie publicerad 2003 i Journal of Advanced Nursing
            (Röndahl, Innala &amp; Carlsson, 41[5]:45461). I studien redovisas
            en attitydundersökning bland svensk vårdpersonal och elever vid
            vårdhögskolor, där mellan 26 och 36 procent av de tillfrågade
            uttryckte en vilja att avstå från att behandla hivpositiva patienter
            om detta var möjligt. Även om bastalet i undersökningen var lågt
            är siffrorna djupt oroväckande.
          </p>
          <p xml:id="i-B4e8jWpuDDC3ZzhwvXP1m">
            Hivinfektion är en sjukdom av sådant allvarligt slag som kan
            räknas som en form av funktionshinder och alltså omfattas av det
            lagfästa diskrimineringsskyddet, numera i den sammanhållna diskrimineringslagen
            som trädde i kraft den 1 januari 2009. Trots detta finns det såvitt
            känt bara en fällande dom avseende diskriminering på grund av
            hivinfektion. Detta styrker vårt antagan de att mörkertalet är
            stort.
          </p>
          <p xml:id="i-WJa1kCvpCWbthrDJnxAfsM">
            Jag anser att det är hög tid att göra en samlad undersökning
            av diskrimineringsfrågor rörande hivpositiva och att öka det allmännas
            insatser mot diskrimineringen. Översynen ska inte minst ta sikte
            på hivpositivas utsatta situation inom sjukvården men bör också
            inkludera arbetslivet, utbildningsväsendet och socialtjänsten.
            Inte minst betydelsefullt är att aktivt involvera organisationer
            och stödgrupper för hivpositiva. Det får ankomma på regeringen
            att närmare utforma förutsättningarna för en sådan satsning. Detta
            bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-36jBAhsJhr3ZVKcFJvVbjF" who="i-D8B2Xf6UADbqciPHrqFxSc">
              Birgitta Ohlsson (fp)
            </item>
          </list>
        </div>
      </div>
    </body>
  </text>
</TEI>
