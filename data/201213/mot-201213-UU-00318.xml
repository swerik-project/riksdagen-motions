<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00318">
  <teiHeader>
    <fileDesc>
      <titleStmt>
        <title>Utgiftsområde 7 Internationellt bistånd</title>
        <author corresp="i-9KG7jeGdkJDsSQQb3gKA2U">av Urban Ahlin m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 7 Internationellt bistånd</title>
          <idno type="rdwebb">H002U318</idno>
          <rs type="number">U318</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U318/text</ref>
          <ref type="dokument_url_html">http://data.riksdagen.se/dokument/H002U318</ref>
          <ref type="dokumentstatus_url_xml">http://data.riksdagen.se/dokumentstatus/H002U318</ref>
          <ref type="doc">http://data.riksdagen.se/fil/B6C2F838-355A-4DFB-B0EF-556C96F84B18</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4dHfDoweVJM2iAJu9BCQqo</idno>
            <name>Tommy Waidelich</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XGshyFMh8wg9ExkBGYPjsr</idno>
            <name>Désirée Liljevall</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JNoSQpz3uzjRwtvHBvfmCp" type="signed"/>
        <correspContext corresp="i-JNoSQpz3uzjRwtvHBvfmCp">
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-4dHfDoweVJM2iAJu9BCQqo"/>
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-XGshyFMh8wg9ExkBGYPjsr"/>
        </correspContext>
        <correspAction xml:id="i-UPcR8YCrjUVFB6U6FyBv9p" type="numbering">
          <date when="2012-10-09"/>
        </correspAction>
        <correspAction xml:id="i-SjhFL4TdGzgNPzi2W41J1B" type="submission">
          <date when="2012-10-05"/>
        </correspAction>
        <correspAction xml:id="i-DwkF2rBJiDacv7QeVbnnWk" type="transfer">
          <date when="2012-10-05"/>
        </correspAction>
        <correspAction xml:id="i-7A5rCuoFpL8rmYxbSZppwB" type="assigned"/>
        <correspContext corresp="i-7A5rCuoFpL8rmYxbSZppwB">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-52x75bh3JxVQ3nhM6MScWD" type="motHeader"/>
      <div xml:id="i-58Feg65J5TsQURcRVNqK9w" type="motBody">
        <div xml:id="i-6cGSorCczXBvFxY7bKJH4L" type="motProposal" subtype="förslag">
          <head xml:id="i-DdaRYxVSDd2Dz1dPbK7bb9">
            Förslag till riksdagsbeslut
          </head>
          <list xml:id="i-5qPyucTV8xrcC3nX7WFZED" style="ol">
            <item xml:id="i-FWDxM5cnsM1HiSrxcmi1Gg">
              Riksdagen avslår regeringens föreslagna kapitaltillskott till
              Swedfund International AB på 400 000 000 kronor under 2013; dessa
              medel ska kvarstå i anslaget 1:1 och användas till tillväxt- och
              jobbskapande utvecklingssamarbete.
            </item>
            <item xml:id="i-mRy31MU9fkXLGs9t2tJiT">
              Riksdagen tillkännager för regeringen som sin mening vad som
              anförs i motionen om Sadev.
            </item>
            <item xml:id="i-VDURsHRvqMYJzWFEojD7xf">
              Riksdagen tillkännager för regeringen som sin mening vad som
              anförs i motionen om svenskt demokratistöd till Nordafrika och
              Mellanöstern.
            </item>
            <item xml:id="i-RhEvT5bQn47EJTPCF6E3Jc">
              Riksdagen tillkännager för regeringen som sin mening vad som
              anförs i motionen om avräkningar från biståndsramen.
            </item>
            <item xml:id="i-TL6JgmcvjTzC8gr7JJJn83">
              Riksdagen tillkännager för regeringen som sin mening vad som
              anförs i motionen om informationsanslaget och det civila samhällets
              organisationer.
            </item>
            <item xml:id="i-KvkUjGRfNGg8DteLwzMRf2">
              Riksdagen tillkännager för regeringen som sin mening vad som
              anförs i motionen om humanitärt bistånd till Västsaharas flyktingar.
            </item>
            <item xml:id="i-QELG2MHSH6MV5Xydpmeie7">
              Riksdagen tillkännager för regeringen som sin mening vad som
              anförs i motionen om styrning och kvalitetssäkring.
            </item>
          </list>
        </div>
        <div xml:id="i-A2ECawJeXNtZ2GviFuxjhz" type="motContent">
          <head xml:id="i-Q6CTZXsXuxKQQWWunHaGyL" type="h1">
            Svenskt utvecklingssamarbete
          </head>
          <p xml:id="i-8UBWvWwmDih9tRZw8WRLYK">
            Socialdemokraternas politik för internationellt utvecklingssamarbete
            syftar till att minska fattigdomen och orättvisorna i världen
            samt till att arbeta för respekt för mänskliga rättigheter samt
            en hållbar och demokratisk utveckling. Alla politikområden måste
            sträva åt samma håll för att skapa global hållbar utveckling.
            Det svenska utvecklingssamarbetet, 1 % av BNI, ska präglas av
            hög ambition, hög kvalitet och ge resultat.
          </p>
          <p xml:id="i-78brkGxeGvYbFosybyezQP">
            I denna utgiftsområdesmotion tas enbart några frågor som direkt
            rör årets budgetproposition upp. Vi hänvisar till avsnitt 2 i
            Socialdemokraternas utrikespolitiska kommittémotion, En rättvis
            värld är möjlig för riksdagsår 2012/13, för en helhetsbild av
            vår utvecklings- och biståndspolitik.
          </p>
          <head xml:id="i-WeHB6Pz8ip84MYF1L6f5gQ" type="h1">
            Swedfund
          </head>
          <p xml:id="i-2bY1oUvuxcyfdWjKeumonL">
            För att skapa långsiktig utveckling behövs företag, tillväxt
            och jobb. Det statligt ägda Swedfund International AB kan spela
            en viktig roll i detta genom sitt arbete med riskkapital och kompetens
            för investeringar i utvecklingsländer. Men vi ser mycket allvarligt
            på den kritik som riktats mot Swedfund av Riksrevisionen. De krav
            på resultat, utvecklingsfrämjande och effektivitet som ställs
            på övrigt bistånd ska självklart ställas också på Swedfunds verksamhet.
            Regeringen har inte återkommit till riksdagen med en fullödig
            redogörelse för hur man åtgärdat den kritik som tidigare förts
            fram, vilket vi krävt. Därför säger vi nej till det kapitaltillskott
            som regeringen föreslår för 2013. Dessa medel ska kvarstå i anslaget
            1:1 och användas till tillväxt- och jobbskapande utvecklingssamarbete.
          </p>
          <head xml:id="i-7e6yo4Y8H4z1brcKyF9Gcn" type="h1">
            Sadev
          </head>
          <p xml:id="i-TfL9BmMdhWdskwRGPDme9z">
            Socialdemokraterna säger nej till avvecklingen av utvärderingsinstitutet
            Sadev. Det har konstaterats brister i verksamheten som måste åtgärdas
            och Sadev bör reformeras. Men vi menar att det är fel att lägga
            ner verksamheten innan det ens har presenterats konkreta planer
            på hur den fristående utvärderingen ska bedrivas framöver. Det
            är av stor vikt att det finns en oberoende utvärderingsfunktion
            av god kvalitet.
          </p>
          <p xml:id="i-UWFeuVYphf2m3qjL8UM1uA">
            Det tidigare anslaget 1:6 för Sadev är i budgetpropositionen
            för 2013 omskapat till ett avvecklingsanslag. Eftersom vi anser
            att nedläggning i detta skede är fel väg att gå vill vi att anslaget
            ska kvarstå som tidigare. Detta påverkar dock inte anslagsramarna.
          </p>
          <head xml:id="i-UD4foLKAACfcTnMFtYxwZ6" type="h1">
            Svenskt demokratistöd till Nordafrika och Mellanöstern
          </head>
          <p xml:id="i-XXmWaZKzRddLwQym9taFB5">
            Socialdemokraterna föreslår en satsning på att främja demokrati
            och stödja uppbyggnaden av demokratiska institutioner i länder
            där detta är eftersatt, exempelvis med anledning av den arabiska
            våren.
          </p>
          <p xml:id="i-DtvUz5DMyNpTHzn5pGbqhi">
            Det tycks som om regeringen har hörsammat detta krav som vi drev
            redan i förra årets budgetmotion, eftersom regeringen nu avsätter
            medel för att stödja pågående och kommande demokratiseringsprocesser
            i Mellanöstern och Nordafrika. Det välkomnar vi naturligtvis och
            vill samtidigt understryka vikten av att Sveriges stöd till de
            nordafrikanska länderna ska bygga på insikten om behovet av kvinnors
            delaktighet för hållbar demokratisk utveckling. Sveriges stöd
            ska bidra till att kvinnor ges möjlighet att göra sina röster
            hörda i den samhällsomvandling som nu sker samt; det civila samhället.
          </p>
          <p xml:id="i-2rb1PJpKdR7cscuzLV67kj">
            Socialdemokraterna föreslår att Sverige inrättar en demokratifond
            där medel anslås för att främja demokrati och stödja uppbyggnaden
            av demokratiska institutioner i länder och regioner där detta
            är eftersatt. Ett viktigt fokusområde för en sådan fond är naturligtvis
            länderna i Nordafrika där en demokratisk utveckling nu har tagit
            sin början. Vi föreslår att ett svenskt demokratisändebud i regionen
            utses för att arbeta med demokratifrämjandet.
          </p>
          <p xml:id="i-EzbTdPCuXPJPzM7Lj4PerL">
            Nordafrikas kvinnor har intagit gator, torg och bloggar som en
            självklar del i kampen för frihet. Dock är kvinnors ställning
            i många arabländer oerhört eftersatt. Bristen på kvinnors delaktighet
            och inflytande i samhället utgör ett stort hinder mot utveckling
            i denna del av världen.
          </p>
          <p xml:id="i-SBBc4dr6C4ftwewA1jGZ4x">
            Socialdemokraterna anser att Sveriges stöd till de nordafrikanska
            länderna ska bygga på denna insikt om behovet av kvinnors delaktighet.
            Sveriges stöd ska bidra till att kvinnor ges möjlighet att göra
            sina röster hörda i den samhällsomvandling som nu sker. Kvinnornas
            erfarenheter och syn på hur samhället ska förändras kan utgöra
            den förändringskraft som behövs i Nordafrika långt efter att omvärldens
            strålkastare inte längre riktas dit.
          </p>
          <p xml:id="i-F9wb4xtbAw5jSFFratEvho">
            Socialdemokraterna menar att Sveriges stöd också ska främja framväxten
            av ett starkt civilt samhälle. Civila organisationer är oerhört
            svagt utvecklade i arabvärlden.
          </p>
          <p xml:id="i-7TCTrMVwRK4uWeoXkhGTxX">
            Svenska folkrörelser, fotbollslag, körer och andra föreningar
            har stor erfarenhet av utbyte med människor i de forna öststaterna.
            Genom dessa samarbeten har det tydligt visats hur stor betydelse
            kontakten mellan människor och organisationer har för att utveckla
            ett civilt samhälle. Dessa erfarenheter bör nu svenskt bistånd
            bidra till att överföra till Nordafrika.
          </p>
          <p xml:id="i-USfL3NtMp5QJATbnbkmbD2">
            Socialdemokraterna menar att Sverige bör frigöra den kommande
            biståndsökningen som automatiskt följer av ökad BNI till en satsning
            på Demokratifonden, kvinnors delaktighet i samhällsomvandlingen
            samt stöd till svenska folkrörelsers arbete för ett civilt samhälle
            i Nordafrika.
          </p>
          <p xml:id="i-PckKeFDNSsskoStrNp68Bt">
            Också ett brett utbyte mellan politiska partier och organisationer
            i Sverige och i dessa länder är av vikt. Sverige bör också ge
            stöd för att bygga upp demokratiska partier, vilket är förutsättning
            för demokratiska val.
          </p>
          <head xml:id="i-K4etCH6u88NuUwWigStRoT" type="h1">
            Avräkningar från biståndsramen
          </head>
          <p xml:id="i-8Vx1EoB8LU7mgaQmGpWBs8">
            Från biståndsramen kan avräkningar göras. Socialdemokraterna
            medger avräkningar enligt Dacs regelverk. För att bibehålla förtroendet
            för hur dessa avräkningar görs är det dock av vikt att regelverket
            följs fullt ut och inte felanvänds som när det bekostar svensk
            diplomatisk verksamhet i västländer vilket OECD har kritiserat
            Sverige för. Det är positivt att regeringen har tagit till sig
            kritiken och nu ändrat denna beräkningsmodell.
          </p>
          <p xml:id="i-HztBMbCPD6CdNdfTRnFovm">
            Skulder är ofta ett avgörande utvecklingshinder och vi socialdemokrater
            välkomnar initiativ till skuldavskrivningar men avvisar och kritiserar
            den typ av avräkningsmetod som den borgerliga regeringen har genomfört
            i stor skala. Istället ska skulderna avräknas krona för faktisk
            krona vad skulden är värd den dag avräkningen görs. Då hade exempelvis
            den avräkning avseende Kongo som tidigare beslutats om och som
            2012 minskade biståndet med närmare en miljard hamnat på betydligt
            lägre belopp.
          </p>
          <p xml:id="i-H77XMY72tgW1wfSJtdWbNK">
            Vidare menar Socialdemokraterna att de medel som räknas av från
            biståndsramen måste uppfylla de mål som annars gäller för biståndet
            och vi vill att regeringen återkommer till riksdagen med en sådan
            redovisning i samband med att budgeten läggs. Användningen måste
            också, som påpekats, stå i samklang med regelverket.
          </p>
          <head xml:id="i-4YtvufRPEXTTPuH3pbL49G" type="h1">
            Informationsanslaget och det civila samhällets organisationer
          </head>
          <p xml:id="i-AFJLGEiPfduRYxkaWM1Vwd">
            Socialdemokraterna menar att det civila samhällets organisationer
            är viktiga aktörer för att driva utvecklingen framåt, såväl ute
            i världen som i Sverige. Vi anser att det är viktigt med en mångfald
            av röster och aktörer i utvecklingssamarbetet liksom att informations-
            och opinionsbildande arbete kring utvecklingspolitik och globala
            utvecklingsfrågor bör bedrivas av olika aktörer.
          </p>
          <p xml:id="i-TKwje15qhuasZngGcYfenA">
            Under senare år har anslaget för det civila samhällets informationsarbete
            minskat och dessutom har syftet ändrats. Socialdemokraterna motsätter
            sig de minskningar av informationsanslaget som nu skett i flera
            steg och menar att regeringen bör höja den andel som går till
            informations- och kommunikationsverksamhet till nivån före minskningarna,
            dock inom föreslagen anslagsram 1:1. När det gäller inriktningen
            av informationsanslagets användning och dess mål anser Socialdemokraterna
            att informationsarbete inte bara kan utan också bör innehålla
            opinionsbildande arbete. Och opinionsbildning innebär att organisationen
            har tagit ställning i olika frågor och driver dessa ställningstaganden,
            oavsett om frågorna är partiskiljande eller inte. Detta vill vi
            inte inskränka.
          </p>
          <head xml:id="i-B9GuKhAHyL2rGzudrXgW5n" type="h1">
            Humanitärt bistånd till Västsaharas flyktingar
          </head>
          <p xml:id="i-JRAds8NLDe6bs4kCW9o8F5">
            Vi erfar att det humanitära biståndet till de västsahariska flyktinglägren
            har sjunkit dramatiskt. Detta kommer sig av att Spanien, den största
            biståndsgivaren, har skurit ner på detta bistånd på grund av den
            ekonomiska krisen i Spanien. Vi socialdemokrater menar att Sverige
            därför bör öronmärka en del av det svenska humanitära biståndet
            för att täcka upp den brist som nu uppstått i västsahariska flyktingläger.
          </p>
          <head xml:id="i-K8Vsp2GAG7LgTymfFcZKkz" type="h1">
            Styrning och kvalitetssäkring
          </head>
          <p xml:id="i-QbjaHADc31fvSNdPvcSUUy">
            Vi konstaterar att biståndsministern fortsätter att förändra
            biståndet i slutna processer. I budgetpropositionen skrivs det
            mycket om förändringar och nya strategier och vi har sedan länge
            hört talas om den plattform för biståndspolitiska prioriteringar
            som ska utformas. Även denna aviseras i budgetpropositionen.
          </p>
          <p xml:id="i-61qQZwBypDNts658cr3TZf">
            Men om vad denna ska innehålla och hur det kommer att påverka
            framtidens utvecklingssamarbete sägs inget. Regeringen lägger
            ned Sadev utan besked om hur utvärderingen istället ska organiseras.
            Det ska man återkomma om senare. De bilaterala samarbetsstrategierna
            står i många fall på standby tills nya resultatstrategier någon
            gång ska komma på plats och den nya strukturen för anslagsposter
            delar upp verksamheten på ett nytt sätt. Även detta ska styras
            av kommande strategier. Biståndsministern har till retoriken drivit
            en ordning-och-reda-politik men efter en och en halv mandatperiod
            tycks oredan stor.
          </p>
          <p xml:id="i-EeMUwPUknQ7XtAKfV2D39q">
            På det internationella planet är givare och mottagare tillsammans
            partners i utvecklingsarbetet och därför behöver mottagarnas ägarskap
            och inflytande över utvecklingssamarbetet öka. Mot den bakgrunden
            är det oroande att biståndsministerns signaler om den nya biståndsplattformen
            och vad som kallas resultaterbjudande tycks handla mer om givarstyrd
            kontroll och mätbara faktorer snarare än långsiktiga resultat.
            Utvecklingssamarbetet verkar ofta i svåra miljöer, många gånger
            uppnås resultat efter en lång process av ibland flera samverkande
            faktorer. Sverige måste därför våga och orka tänka långsiktigt
            för att utvecklingssamarbetet ska kunna vara en faktor som förändrar
            på djupet.
          </p>
        </div>
        <div xml:id="i-HPFApMeSJzyX9fN1GWEdoE" type="motSignatures">
          <list xml:id="i-BRdgi6DpkwErSgZNxdNqqM">
            <item xml:id="i-HhJBeYpdx3JpY6cPU9faqV">
              Urban Ahlin (S)
            </item>
            <item xml:id="i-XtaSbsWNvduJLMeWAi7emD">
              Carina Hägg (S)
            </item>
            <item xml:id="i-PKwrxuEuDB4ecgBKHLWXtp">
              Tommy Waidelich (S)
            </item>
            <item xml:id="i-MNtcsUFR5bvWhWKwkbZreh">
              Carin Runeson (S)
            </item>
            <item xml:id="i-4QxRWhxdJmM3zX6kLCvBHZ">
              Olle Thorell (S)
            </item>
            <item xml:id="i-TX9r8NY35e2ArFuVJHMzNJ">
              Kenneth G Forslund (S)
            </item>
            <item xml:id="i-FQ3hBEsFjJ3aey4wSNBoY8">
              Désirée Liljevall (S)
            </item>
          </list>
        </div>
      </div>
    </body>
  </text>
</TEI>
