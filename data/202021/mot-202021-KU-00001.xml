<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KU-00001">
  <teiHeader>
    <fileDesc>
      <titleStmt>
        <title>Hedra Dag Hammarskjölds minne i Sveriges riksdag</title>
        <author corresp="i-JLXuQC8Bjt8suyRFj6kC3h">av Gudrun Brunegård (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1 av Gudrun Brunegård (KD)</title>
          <idno type="rdwebb">H8021</idno>
          <rs type="number">1</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H8021/text</ref>
          <ref type="dokument_url_html">http://data.riksdagen.se/dokument/H8021</ref>
          <ref type="dokumentstatus_url_xml">http://data.riksdagen.se/dokumentstatus/H8021</ref>
          <ref type="docx">http://data.riksdagen.se/fil/14AE07CE-301B-4115-9E27-F6C3D4270679</ref>
          <ref type="pdf">http://data.riksdagen.se/fil/06FCF899-F2A0-46D2-9ACC-E093CBAFE193</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-P6gmVEwy6Yy85oia7j3Eek" type="signed"/>
        <correspContext corresp="i-P6gmVEwy6Yy85oia7j3Eek">
          <note type="signatory" corresp="i-JLXuQC8Bjt8suyRFj6kC3h"/>
        </correspContext>
        <correspAction xml:id="i-A4XaEcBfVmkdG76cCgqi7V" type="submitted">
          <date when="2020-09-08"/>
          <time when="13:46:36"/>
        </correspAction>
        <correspAction xml:id="i-8yDtn76KdVJ4YhhVtr1B4P" type="reviewed">
          <date when="2020-09-08"/>
          <time when="19:28:58"/>
        </correspAction>
        <correspAction xml:id="i-CnKDvgk4obYe5C4ZfNEaNo" type="referred">
          <date when="2020-10-14"/>
        </correspAction>
        <correspAction xml:id="i-VVr1MaQnc8Vb9YmuVXuTcE" type="assigned">
          <date when="2022-05-11"/>
          <time when="16:55:18"/>
        </correspAction>
        <correspContext corresp="i-VVr1MaQnc8Vb9YmuVXuTcE">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-7ENzKLqvETN9BEiXHa3EDp" type="behandlas_i"/>
        <correspContext corresp="i-7ENzKLqvETN9BEiXHa3EDp">
          <ref type="uppgift">2021/22:KU35</ref>
          <ref type="ref_dok_id">H901KU35</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU35</ref>
          <ref type="ref_dok_titel">Riksdagens arbetsformer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VVB6noP7JoWUiGYT6d6b2k" type="motHeader">
        <div xml:id="i-MVDRgFpuy5BvRiUytz4cJu" type="motTitle">
          Motion till riksdagen 2020/21:1 av Gudrun Brunegård (KD) Hedra
          Dag Hammarskjölds minne i Sveriges riksdag
        </div>
      </div>
      <div xml:id="i-5oJi9NBYqTTCRSKifBUfAS" type="motBody">
        <div xml:id="i-PzYjrmrjE7UB9ykS75CBng" type="motProposal" subtype="förslag">
          <head xml:id="i-VGypJMo4xb9owV5pKvTvdw">
            Förslag till riksdagsbeslut
          </head>
          <list xml:id="i-4jqVD29c5XBKxHWpfuWbjq">
            <item xml:id="i-AMJd42f44VgoDBm16zw88Y" sortKey="Yrkande 1">
              Riksdagen ställer sig bakom det som anförs i motionen om att
              hedra Dag Hammarskjölds livsgärning i Sveriges riksdag och tillkännager
              detta för riksdagsstyrelsen.
            </item>
          </list>
        </div>
        <div xml:id="i-4Zv3HAhiwtZJ2bS2ApxTd6" type="motContent">
          <head xml:id="i-UBBKU4zpezAyykN7NVeypy" type="h1">
            Motivering
          </head>
          <p xml:id="i-S3mwFCYVL6hxBS1Aq7y4fo">
            ”Den störste statsmannen under vårt århundrade.” Det var den
            amerikanske presidenten John F Kennedys omdöme om Dag Hammarskjöld,
            svensken som 1953 tillträdde posten som Förenta nationernas andre
            generalsekreterare. Han omvaldes 1957 och upprätthöll posten tills
            han den 18 september 1961, vid 56 års ålder, förolyckades i en
            flygkrasch i Ndola i dåvarande Nordrhodesia, nu Zambia.
          </p>
          <p xml:id="i-DRuM32gjkCKEkvZ8rAKAcH">
            Dag Hammarskjöld föddes den 29 juli 1905 i Jönköping. Han utbildades
            vid Uppsala universitet med stor bredd i studierna. Filosofie
            kandidatexamen i litteraturhistoria, poetik, filosofi och franska,
            juris kandidatexamen och filosofie doktor i nationalekono­mi.
            1933 blev han statssekreterare i Finansdepartementet och 1941
            ordförande i riks­banksfullmäktige. Åren 1949–1951 var han kabinettssekreterare
            i Utrikesdepartementet och 1951–1953 konsultativt statsråd och
            biträdande utrikesminister. Som en följd fick han även internationella
            uppdrag. Som vice ordförande i OEEC:s exekutiva kommission och
            ordförande för den svenska delegationen vid Uniscansamarbetet
            fram till 1953, blev Hammarskjöld uppmärksammad av Storbritannien
            och Frankrike. De lanserade honom som kandidat för posten som
            ny generalsekreterare för FN, vilket vann Sovjets och USA:s gillande.
          </p>
          <p xml:id="i-2L36wNqY1MeLUTvy5E6Ew7">
            Som prov på Dag Hammarskjölds breda register kan noteras att
            han var djupt intresserad av konst, musik, poesi och litteratur,
            men även filosofi. Han lät sig i sin kristna tro och grundsyn
            inte begränsas i sin andlighet. Därom vittnar det meditations­rum
            han lät inreda i FN-huset i New York. Hans bok ”Vägmärken”, med
            djupt person­liga betraktelser, är känd och uppskattad över hela
            världen. Även en samling av texter om Sveriges natur finns utgivna
            under titeln ”Från Sarek till Haväng”. Dag Hammarskjöld var från
            1954 ledamot av Svenska Akademien.
          </p>
          <p xml:id="i-L6PfKfu2FidiF8pa3qRTYc">
            I sin gärning som generalsekreterare för Förenta nationerna vann
            Dag Hammar­skjöld stor respekt genom att, efter skicklig diplomati,
            få elva amerikanska flygare, som skjutits ned under Koreakriget,
            frigivna från Kina 1955. Vid Suezkrisen 1956 förhand­lade han
            fram ett fredsavtal mellan Israel och Egypten. För första gången
            sattes fredsbevarande FN-styrkor in. Det var i samband med ett
            försök att förhandla fram vapenvila vid liknande FN-insatser i
            den kongolesiska utbrytarstaten Katanga som Dag Hammarskjöld miste
            livet.
          </p>
          <p xml:id="i-3vhMUj5gRrJG6kQzVH9gSJ">
            För sina insatser för världsfreden tilldelades Dag Hammarskjöld
            postumt Nobels fredspris 1961.
          </p>
          <p xml:id="i-VUznBsq6FHzu2jengwAsgQ">
            I Sveriges riksdag finns ett rum som kallas Den goda gärningens
            rum. Där uppmärk­sammas ett antal framstående svenskar som gjort
            stora humanitära insatser för mänsk­ligheten.
          </p>
          <p xml:id="i-BFQNxq3zuEGQ8nusEbudrM">
            Dag Hammarskjölds liv och gärning, som den internationellt högst
            uppsatte svensken någonsin, och hans död i fredens tjänst, mitt
            under de stora politiska spänningar som kännetecknade tiden för
            självständighetsrörelser och framväxande demokratier bland de
            inhemska folken i det koloniserade Afrika och Asien, skulle vara
            väl förtjänt att också hedras i Sveriges riksdag.
          </p>
        </div>
        <div xml:id="i-FYK2GAsA4owRsTYLGfzCTF" type="signatureBlock">
          <list xml:id="i-Y8FC9zE9LFuakUJZ1dZhog">
            <item xml:id="i-LdHQ95vHrduMR9u5WEJRUt" who="i-JLXuQC8Bjt8suyRFj6kC3h" type="signature">
              Gudrun Brunegård (KD)
            </item>
          </list>
        </div>
      </div>
    </body>
  </text>
</TEI>
