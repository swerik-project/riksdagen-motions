<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__529/mot_1968__fk__529-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 529 år 1968 5
          </p>
          <p>
            Nr 529
          </p>
          <p>
            Av herr Holmberg m. fl., angående den postgymnasiala utbild-
            ningen.
          </p>
          <p>
            (Lika lydande med motion nr 669 i Andra kammaren)
          </p>
          <p>
            I vår motion 1963: 966 i anledning av Kungl. Maj:ts proposition
            1963: 172 angående riktlinjer för fortsatt utbyggnad av universitets-
            och högskole- väsendet anförde vi följande: I verkligheten förhåller
            det sig så, att utbildningsresurserna för närva- rande och under
            avsevärd lång tid framåt inte ser ut att möta den ökade tillströmningen
            . .. Man kan inte engagera samhällets resurser därhän, att man
            utbildar stora skaror för yrken, där de inte kan väntas få någon
            anställning eller att man bygger ut anordningar för utbildning,
            som är speciellt kostsam i väsentligt större utsträckning än som
            motsvarar de be- hov som rimligen kan överblickas. Detta innebär
            helt enkelt, att om man i valfrihetens namn låter alltför många
            välja en utbildning, som egent- ligen varken de själva eller samhället
            har behov av, riskerar man felaktiga utbildningsinvesteringar.
            Förutom stora ekonomiska kostnader kan den enskilde komma att
            satsa betydande tid på studier, som leder till ringa tillfredsställelse.
            Det kan med visst fog antagas, att den tillströmning till högre
            läroanstalter som förutses i propositionen 172 är underskattad
            . ... Det är inte orealistiskt att antaga, att antalet universitets-
            och högskole- studerande redan om ett tiotal år överstiger 100
            000.
          </p>
          <p>
            Enligt propositionen skulle andra postgymnasiala enheter byggas
            ut kraftigt för att verka i universitets- och högskoleavlänkande
            syfte. Detta har emellertid blivit gjort blott i blygsam omfattning.
            År 1965 var frågan åter aktuell. Enligt detta års riksdagsbeslut
            skulle den fortsatta planeringen av universitets- och högskoleexpansionen
            utgå från ett beräknat antal studerande i början av 1970-talet
            av ca 87 000. Inom den totala utbyggnadsplanen angavs även vissa
            riktmärken för för- delningen av antalet studerande på olika fakulteter.
            Denna fördelning har i huvudsak icke skett efter någon beräknad
            efter- frågeprognos. Tillströmningen till de spärrade fakulteterna
            och högsko- lorna har med få undantag reglerats genom resursspärrar,
            vilket inneburit, att de fria fakulteterna — främst de humanistiska
            och samhällsvetenskap- liga — fått mottaga väsentligt flera sökande
            än som avsetts. Under de senaste 10 åren har nettoantalet nyinskrivna
            studerande ökat från ca 3 000 till närmare 20 000. Huvudparten
            av ökningen — ca 75 procent — faller på de fria fakulteterna.
            Enbart nyinskrivningen till humanistiska
          </p>
          <pb facs="riksdagen-motions-pdf/data/1968/mot_1968__fk__529/mot_1968__fk__529-002.pdf"/>
          <p>
            6 Motioner i Första kammaren, nr 529 år 1968
          </p>
          <p>
            och samhällsvetenskapliga studier har ökat från 2200 till 10400
            på drygt tio år. Eftersom den totala tillströmningen av studerande
            till det högre ut- bildningsområdet väsentligt överstiger vad
            som beräknats, uppstår en all- varlig risk för feldimensionering
            mellan de olika utbildningsvägarna. Det finns i dag praktiskt
            taget ingen tillgång till arbetsmarknadsprognoser på något område.
            Detta innebär — om vi fortsätter att utbilda i blindo — att en
            växande skara färdigutbildade får starta sin bana med att omskola
            sig till yrken där det fortfarande råder brist på kvalificerad
            arbetskraft. Detta innebär inte endast ett misshushållande med
            våra utbildningsresurser utan även ett vilseledande av de utbildningssökande.
            För att illustrera den pågående överproduktionen av vissa kategorier
            skall här anges ett exempel: För närvarande läser ca 4 000 studenter
            sam- hällsvetenskapliga ämnen. Av dessa är ca 2 000 nybörjare,
            dvs. de har nu en termins studier bakom sig. Vid den nationalekonomiska
            institutionen i Uppsala har 30 procent av de studerande förklarat
            att de har för avsikt att bli lärare. Om detta tal är representativt
            för hela landet innebär det, att vi inom en snart framtid får
            en examination av 600 nya lärare i samhälls- kunskap varje termin.
            Lärarutbildningssakkunniga räknar med att knappt 100 nya lärare
            behövs per år. Vad som erfordras i denna situation är en intensiv
            information. Studenterna har all rätt att få veta, att knappt
            10 procent av dem som vill bli lärare kan påräkna lärartjänst
            efter avlagd examen. Ett annat exempel kan hämtas ur länsarbetsnämndens
            i Stockholm stad och län oktoberrapport (1967): Efterfrågan på
            jurister med tingsmeritering blir som vanligt god, säm- re när
            det gäller samhällsvetare och minimal i fråga om humanister .
            För studenterna är konkurrensen om utbildningsplatserna myc- ket
            stor, särskilt när det gäller fackhögskolor och andra spärrade
            utbild- ningar .... Vid andra utbildningsanstalter där studentexamen
            varit en merit men icke något krav kommer :' säkerligen de nya
            intagningsbe- stämmelserna som undan för undan träder i kraft
            med s. k. kvotering att medföra större svårigheter för studenterna
            att konkurrera om platserna. För studenter med låga eller medelmåttiga
            betyg återstår ofta inga andra möjligheter till utbildning än
            att söka till universitetens fria fakulteter. Då en del av dessa
            studenter saknar studieförutsättningar för akademiska
          </p>
          <p>
            studier blir resultatet ofta studieavbrott eller examina som
            ej är särskilt gångbara på arbetsmarknaden . ..
          </p>
          <p>
            Hur ser då studenter, gymnasister och föräldrar på utvecklingen
            inom det postgymnasiala fältet? Det råder ingen tvekan om att
            man från deras håll med stor oro planerar för framtiden. Alla
            studerande men också för- äldrarna måste kunna resa det berättigade
            kravet mot myndigheterna, att dessa ställer utbildningsplatser
            till förfogande på områden inom vilka möj- ligheter till meningsfull
            sysselsättning verkligen existerar. Detta innebär emellertid inte
            att myndigheterna kan garantera varje elev ett arbete in-
          </p>
          <pb facs="riksdagen-motions-pdf/data/1968/mot_1968__fk__529/mot_1968__fk__529-003.pdf"/>
          <p>
            Motioner i Första kammaren, nr 529 år 1968 7
          </p>
          <p>
            om det aktuella arbetsområdet efter avslutad utbildning utan
            blott att den studerande skall ha möjlighet att skaffa sig ett
            arbete på egen hand med den utbildning han har utan att först
            tvingas genomgå omskolning. Det är även av vikt, att kontinuerlig
            yrkesvägledning finns att tillgå. Denna måste självfallet grundas
            på sakligt material. Det kan konstateras att dagens situation
            på flera områden är förenad med svårlösta problem för den enskilde
            och för samhället. Således är osäker- heten beträffande den framtida
            tillströmningen av naturliga skäl betydan- de. Det är högst sannolikt
            att ett framtida kärvt konjunkturläge, som med- för att studerande
            från exempelvis teknisk och ekonomisk linje på gym- nasiet får
            svårt att direkt efter gymnasiestudierna skaffa ett arbete som
            svarar mot deras förväntningar, kommer att medföra en kraftigt
            ökad efter- frågan på postgymnasial utbildning. Dessutom kan kompetensutredningens
            arbete leda fram till att tillträde till högre studier medges
            personer med fackskoleutbildning eller utan reguljär teoretisk
            utbildning över huvud ta- get. Vid en ökad total tillströmning
            blir det självfallet de fria fakulteterna som då får tjäna som
            regulator. Men även om svårigheterna är betydande vad gäller möjligheterna
            att skapa någorlunda tillförlitliga arbetsmarknads- prognoser,
            får inte detta innebära att man från myndigheternas sida av- står
            från att göra prognoser. Det torde ligga inom det möjligas gränser
            att skapa en statistik för den svenska arbetskraften, som med
            tre till fem års mellanrum redovisar ålder, utbildning, inkomst,
            befattning inklusive arbets- innehåll och arbetsgivare. Denna
            statistik bör vara så upplagd, att den medger en analys av sambandet
            mellan utbudsförändringen för en viss ut- bildningsgrupp inom
            ett visst område och sysselsättningsutvecklingen för samma utbildningsgrupp
            inom andra områden. Det föreligger för närvaran- de stort behov
            av en generell och enhetlig belysning av utvecklingen på ar- betsmarknaden.
            Studier av enstaka utbildningsgrupper eller av enstaka fö- retag
            utan stöd av en sådan allmän överblick har därför blott ett begränsat
            värde. De kostnader som detta prognosarbete kommer att medföra
            torde vara bland de mest lönsamma investeringarna på utbildningsområdet.
            Först härigenom kan den studerande ges en någorlunda säker grund
            för sitt eget val av studiebana. Gällande statistik på utbildningsområdet
            är av skilda anledningar ofull- ständig i våra dagar, men det
            torde inte vara någon överdrift att påstå att vi på de flesta
            utbildningslinjerna nu uppnått de siffror på antalet universitets-
            och högskolestuderande som myndigheterna räknade med skulle bli
            aktuella först år 1972 eller senare. Lärartillgången inom univer-
            siteten och högskolorna är på flera håll mindre tillfredsställande,
            och ända- målsenliga lokaler för undervisning finns inte tillgängliga
            i nödvändig ut- sträckning. Flagranta exempel har visats vid Stockholms
            universitet, där studenter har svimmat i alltför syrefattiga lokaler.
            Under 1968 skall enligt statsverkspropositionen (bil. 10) nybyggnadsarbeten
            igångsättas vid Stock-
          </p>
          <pb facs="riksdagen-motions-pdf/data/1968/mot_1968__fk__529/mot_1968__fk__529-004.pdf"/>
          <p>
            8 Motioner i Första kammaren, nr 529 år 1968
          </p>
          <p>
            holms universitet (Frescati) för bl. a. arkitektutbildning och
            för samhälls- vetenskap. Trots en utlovad 100-procentig elasticitet
            är Frescati projekte- rat för enbart 15 000 studenter när det
            väl är utbyggt i mitten av 1970- talet. Därför torde det dröja
            länge innan lokalfrågan är tillfredsställande löst i Stockholm.
            I sitt anslagsäskande för budgetåret 1968/69 har universitetskanslers-
            ämbetet talat om nödvändigheten av en allmän översyn över hela
            det post- gymnasiala området för att åstadkomma en lämplig dimensionering
            och avvägning i någon form mellan de olika utbildningslinjerna.
            Statsrådet Mo- berg ställde sig — i ett interpellationssvar (FK
            1967: 113) — inte avvisan- de till ett förslag om en utredning
            inom detta ämnesområde men hän- visade till att man från regeringens
            sida inte funnit de rätta formerna för en sådan. I årets statsverksproposition
            anför departementschefen (s. 240): I sin diskussion av studerandeantal
            och ramavtal vid universiteten och högskolorna tar universitetskanslersämbetet
            upp även frågan om Övrig eftergymnasial utbildning och pekar på
            att avlänkningen till sådana ut- bildningsvägar blivit alltför
            liten i förhållande till det totala antalet stu- derande på denna
            nivå. I anslutning härtill vill jag framhålla att avsikten är
            att frågan om riktlinjer för det eftergymnasiala utbildningssystemets
            di- mensionering och vissa spörsmål rörande dess utformning under
            1970-talet skall utredas.
          </p>
          <p>
            Universitetskanslersämbetet har anfört att den allmänna översynen
            skul- le ha som mål att nå enhetlighet inom det postgymnasiala
            området för att på bästa sätt dra nytta av tillgängliga resurser.
            Mot detta talar i viss mån att det torde ställa sig mer fördelaktigt
            ur bl.a. näringslivets syn- vinkel om inte all undervisning var
            underställd universiteten. En hårdare satsning på fackhögskolorna
            kommer med all sannolikhet att ge större utbyte både för den enskilde
            och för avnämarna. Integreringen mellan olika ämnen inom en fackhögskola
            är nämligen långt driven medan motsvaran- de ämnen vid universiteten
            avslutas var för sig utan någon egentlig sam- ordning. Detta bör
            beaktas i utredningen. Som vi redan framhöll i 1963 års motion
            förhåller det sig så, att ut- bildningsresurserna för närvarande
            och under avsevärd tid framåt inte ser ut att kunna möta den ökade
            tillströmningen. Det är därför av vikt att di- mensioneringen
            av olika utbildningsvägar tas upp till saklig behandling — en
            dimensionering som svarar mot arbetsmarknadens behov. Utredningen
            bör ägna speciell uppmärksamhet åt de postgymnasiala undervisningsen-
            heter som inte är underställda universitet och högskolor samt
            söka finna former för en lämplig avvägning, som kan resultera
            i en utbyggnad av vissa utbildningslinjer. Det är nämligen helt
            naturligt att de som fått en övervägande teoretisk utbildning
            på det gymnasiala stadiet måste ges något slag av yrkesutbildning.
            Detta betyder att även dimensioneringen av skol-
          </p>
          <pb facs="riksdagen-motions-pdf/data/1968/mot_1968__fk__529/mot_1968__fk__529-005.pdf"/>
          <p>
            Motioner i Första kammaren, nr 529 år 1968 9
          </p>
          <p>
            formerna under den postgymnasiala nivån måste tas upp till diskussion.
            Ty det kan inte vara en rimlig utbildningspolitik, att stora skaror
            ungdomar med gymnasieutbildning på grund av brist på utbildningsalternativ
            skall tvingas söka sig till universitetens fria fakulteter. Den
            oro som studenter, gymnasister och föräldrar nu känner inför utvecklingen
            inom hela det postgymnasiala området understryker vikten av att
            åtgärder snarast blir vidtagna. Mot bakgrund av det anförda anser
            vid det befogat att en parlamentarisk utredning skyndsamt kommer
            till stånd för att lösa de problem som nu existerar på det postgymnasiala
            stadiet. Med stöd av vad ovan anförts hemställes, att riksdagen
            i skrivelse till Kungl. Maj:t måtte hem- ställa om att dimensioneringen
            av och avvägningen inom hela den postgymnasiala utbildningen och
            därmed samman- hängande organisatoriska frågor snarast blir föremål
            för en allsidig parlamentarisk utredning.
          </p>
          <p>
            Stockholm den 26 januari 1968 Yngve Holmberg (h)
          </p>
          <p>
            Carl Eskilsson (h) Gösta Jacobsson (h) Rolf Kaijser (h)
          </p>
          <p>
            N. Yngve Nilsson (h) Ragnar Sveningsson (h) G. Ivar Virgin (h)
          </p>
        </div>
      </div>
    </body>
  </text>
</TEI>
