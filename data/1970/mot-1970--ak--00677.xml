<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__677/mot_1970__ak__677-001.pdf"/>
      <fw xml:id="i-QsXprnAzrB82FH4MisLcAt">
        Motion i Andra kammaren, nr 677 år 1970 5
      </fw>
      <div type="motHeader" xml:id="i-KtyyJGBc7QjJCnWSo2dkYW">
        <div type="motTitle" xml:id="i-NMpmVdbNTiXQjGZkh3PHP9"/>
        <div type="motSubmissionInfo" xml:id="i-3Sjw1WbeCS5jFZfVBFTxhB"/>
      </div>
      <div type="motBody" xml:id="i-37H2qJhfdmYrH4eB4ziiMj">
        <div xml:id="i-Rco6jb1ByiE7TXNZJFETdn">
          <p xml:id="i-8jk3AK8swwYJck8uLTGQAg">
            Nr 677
          </p>
          <p xml:id="i-DUnrhzY13N96ELVo5YWi9u">
            Av herr Hellström m. fl., angående läromedel inom vuxenutbildningen.
            (Lika lydande med motion nr 584 i Första kammaren)
          </p>
          <p xml:id="i-F2rxKtdUcG1bt2KHkHkANC">
            I diskussionen om erfarenheter från den kommunala vuxenutbildningsreformens
            första period har särskilt betonats olika typer av studiehinder
            som gör sig gällande. Bl. a. LO-utredningen LOVUX har påvisat
            att personer med kort ungdomsutbild- ning deltar mindre än andra
            i vuxenutbildningen. Vidare spelar yrkestillhörigheten roll för
            studiebenägenheten. I tjänstemannayrken är vuxenutbildning sålunda
            van- ligare än i yrken med tillverkningsarbete. I olika undersökningar
            har visats hur ut- bildningsaktiviteten avtar markant med åldern
            från ca 45 år. Ett samband mellan inkomst och utbildningsbenägenhet
            är också tydligt. Sammanfattningsvis kan sägas att de individer
            som i olika avseenden har de största utbildningshandikappen och
            en svag ställning på arbetsmarknaden deltar mindre än andra i
            en verksamhet som bl. a. från jämlikhetssynpunkter är särskilt
            angelägen just för dem. Denna ten- dens som är märkbar i så gott
            som alla former av vuxenutbildning, torde vara sär- skilt stark
            i den kommunala vuxenutbildningen. Bl. a. mot denna bakgrund har
            en utbyggnad av vuxenutbildningen påbörjats med tyngdpunkten förlagd
            till de grupper som har den lägsta utbildningen, vilket också
            understryks i bilaga 10 till statsverkspropositionen 1970. För
            att den skall kunna fullföljas fordras bland många andra åtgärder
            att läromedel utvecklas som är lämpliga för de vuxnas speciella
            studiesituation. För dem som har den lägsta utbildningen kan bl.
            a. förutsättas att de har ringa eller ingen studievana, har erfarenhet
            av studier från en annan skola än dagens och har erfarenhet av
            mång- årigt arbete i hushåll eller i förvärvsarbete och av skilda
            slag av samhällsaktivite- ter som de unga saknar. Deras studier
            i den kommunala vuxenutbildningen syftar i allmänhet till att
            vidga grundutbildningen först med kunskaper motsvarande grundskolans
            högstadium och därefter med kunskaper motsvarande gymnasiala utbildningar.
            Deras annorlunda infallsvinkel i studierna gör att de inte är
            betjän- ta av samma lärostoff som ungdomsskolan förmedlar och
            inte heller av den peda- gogik och metodik som där används. De
            läromedel som används för ungdomsut- bildningen kan därför inte
            utan vidare tillämpas inom vuxenutbildningen. Detta torde gälla
            för de allra flesta vuxenstuderande, men har särskild relevans
            för de kortutbildade och äldre som i högre grad än andra avskräcks
            av den traditionellt ungdomsskolmässiga miljön och undervisningsformen
            i den kommunala vuxenut- bildningen.
          </p>
          <p xml:id="i-PVVe9ReocVAhX4XrAJvgud">
            Kurslitteratur
          </p>
          <p xml:id="i-RBWLjPFeVXEJjd43nEWDSj">
            För närvarande framställs en betydande mängd kurslitteratur för
            ungdomsskolan, medan knappast någon litteratur finns tillgänglig
            för vuxenutbildning inom samma
          </p>
          <pb facs="riksdagen-motions-pdf/data/1970/mot_1970__ak__677/mot_1970__ak__677-002.pdf"/>
          <fw xml:id="i-6zWUTXUciF7L8FY96NVa7f">
            6 Motion i Andra kammaren, nr 677 år 1970
          </fw>
          <p xml:id="i-RyAdF2g3rg7tFNKoF632WW">
            kunskapsområden om man undantar korrespondensinstitutens och
            TRU:s material och material som studieförbunden producerat för
            studiecirkelverksamhet. Det är därför en angelägen uppgift för
            utbildningsmyndigheten att stimulera fram lämpliga kursböcker
            för vuxenutbildning. Det bör kunna ske bl. a. genom att en del
            av de medel som för SÖ:s del anslås för läromedelsutveckling för
            ungdomsskolan styrs över till att gälla utveckling av läroböcker
            för t. ex. den kommunala vuxenutbild- ningen. Läromedelsförlagen
            har vidare ett stort ansvar för utvecklingen av läro- böcker anpassade
            till de vuxnas förutsättningar och behov. Detta gäller i särskilt
            hög grad om det allmänägda förlaget, Utbildningsförlaget. Kungl.
            Maj:t bör enligt motionärernas mening överväga lämpliga former
            för att stimulera förlagen till ut- vecklingsarbete på vuxenområdet.
            En möjlighet är att uppdra åt en arbetsgrupp med anknytning till
            SÖ och studieförbunden att för förlagen presentera den offent-
            liga sektorns önskemål som konsument eller distributör av läromedel.
            Särskilda beställningar kan läggas ut genom SÖ:s försorg. Andra
            vägar kan även prövas. Bl. a. är det angeläget att medge lärare
            av olika kategorier ledighet från den ordi- narie undervisningen
            för författande av vuxenläroböcker. Utarbetande av särskilda läroplaner
            eller supplement till ordinarie läroplaner för den kommunala vuxenut-
            bildningen skulle vidare vara ett stöd för framtida läroboksframställning
            från för- lagens sida. Sådana kompletterande läroplaner är självfallet
            även viktiga för en ut- formning av den lärarledda undervisningen
            som bättre svarar mot de vuxnas behov.
          </p>
          <p xml:id="i-3rPBZb6mtchwa2eyns9DKR">
            Vuxenpedagogik för lärare
          </p>
          <p xml:id="i-Hh2SH7uLKCnHsbWtcoP4PC">
            Ett betydande pedagogiskt utvecklingsarbete fordras för att vuxenläromedlen
            skall nå motsvarande kvalitet som läroböckerna för ungdomsutbildningen
            nu har. Läromedlen måste vidare i de flesta fall på ett eller
            annat sätt kombineras med lärarledd undervisning och handledning.
            F.n. saknas så gott som fullständigt skolning av lärare i den
            pedagogik och metodik som är anpassad till vuxenstude- rande.
            Det är från denna synpunkt glädjande att Kungl. Maj:t nyligen
            givit SÖ i uppdrag att inkomma med ett förslag till sådan praktisk
            pedagogisk utbildning, som är särskilt anpassad för den statliga
            och kommunala vuxenutbildningen. Yt- terligare åtgärder behövs.
            Det kan förutsättas att många av lärarna inom ungdoms- skolan
            också kommer att verka som lärare inom vuxenutbildningen. För
            att detta skall kunna ske på ett tillfredsställande sätt och för
            att stimulera produktionen av läromedel för vuxna fordras för
            det första en fortbildning av nu verksamma lärare på det vuxenpedagogiska
            området och för det andra att vuxenpedagogiken får ett större
            utrymme inom den ordinarie lärarutbildningen.
          </p>
          <p xml:id="i-Js1m2iQt9B3NPARDuk4ie">
            Referenslitteratur
          </p>
          <p xml:id="i-XfUExi1PgWyXcqvgMEnb2G">
            De vuxenstuderande har i allmänhet inte referenslitteratur lika
            lätt tillgänglig som skolungdomarna, vilka kan repliera på resurserna
            i sin dagliga skolmiljö. De vuxenstuderande bedriver vanligen
            ännu så länge sina studier på fritid och har normalt inte tillgång
            till skolbibliotek. Vidare har många knappast en sådan eko- nomisk
            standard att de själva kan skaffa dyrbara uppslagsverk. Det finns
            därför starka skäl att vidta sådana anordningar att de vuxna i
            större utsträckning kan få
          </p>
          <pb facs="riksdagen-motions-pdf/data/1970/mot_1970__ak__677/mot_1970__ak__677-003.pdf"/>
          <fw xml:id="i-V6g9JMh2NXSsGdvcvWHkvV">
            Motion i Andra kammaren, nr 677 år 1970 7
          </fw>
          <p xml:id="i-UXwhN2egyqLZAVNWuGp7Vu">
            tillgång till skolbibliotekens lokaler och resurser samt att
            skolbiblioteken utrustas med hänsyn härtill. Skolorna ligger i
            allmänhet mera lättillgängligt än stads- och kommunbibliotek och
            filialer till dessa. Dessa synpunkter bör beaktas vid SÖ:s anvisningar
            för skolbyggnad.
          </p>
          <p xml:id="i-PP7wqJ58xU1YhpMaB1v2HP">
            Tekniska hjälpmedel
          </p>
          <p xml:id="i-FsAxEBmdkT1GQqWpcRjgE4">
            En snabb utveckling pågår inom läromedelsområdet vad gäller programmerad
            undervisning, självinstruerande läromedel, interntelevision m.
            m. Även denna är i allt väsentligt inriktad på ungdomsskolan och
            högre utbildning. En komplettering av denna verksamhet med inriktning
            mot vuxenstuderande är nödvändig. I radio och TV ges en rad utbildningsprogram
            av intresse för de vuxenstuderande. För- läggningen av dessa i
            tid kan i vissa fall skapa svårigheter bl. a. för de förvärvsar-
            betande att följa dem. Dessutom kan det ofta vara svårt att i
            hemmiljön få den ro som fordras för att med fullt utbyte följa
            dessa program. En utbyggnad av pro- duktionen av sådana program
            kombinerad med möjligheter att t. ex. från lärome- delscentralerna
            låna bandade program för uppspelning fordras. Därvid bör det bli
            möjligt för de vuxenstuderande att få tillgång till uppspelningsapparatur
            vid sko- lor och bibliotek för att kunna avlyssna programmen.
          </p>
          <p xml:id="i-FgZ2MWfwet8fGthsWe5bgF">
            Det pedagogiska utvecklingsarbetet har under det senaste decenniet
            mötts av ett ständigt stigande intresse och även fått betydande
            ekonomiska resurser till sitt förfogande. I allt väsentligt har
            det dock lagt tyngdpunkten vid ungdomsskolan. Detta har naturligtvis
            varit berättigat samtidigt som de nya skolformerna vuxit fram.
            I framtiden är det dock av vital betydelse för vuxenutbildningen
            att också den får del av pedagogiskt utvecklingsarbete. Ett nära
            samarbete mellan utbild- ningsmyndigheterna och studieförbunden
            vilka har stor erfarenhet av vuxenutbild- ning bör i dessa hänseenden
            kunna leda till goda resultat. Det kan slutligen påpekas att en
            del resultat som nåtts i det pedagogiska utvecklingsarbetet för
            ungdomsutbild- ningen givetvis är av stort värde även för vuxenutbildningen
            liksom också att re- sultat som vinns genom denna kan vara fruktbart
            för den fortsatta utvecklingen inom ungdomsutbildningen. Med hänvisning
            till vad ovan anförts får vi därför hemställa, att riksdagen i
            skrivelse till Kungl. Maj:t begär att åtgärder vidtas för att
            på lämpligt sätt stimulera utveck- ling och produktion av läromedel
            inom vuxenutbildningen i enlig- het med de riktlinjer som anförs
            i motionen; samt att åtgärder vidtas så att de vuxenstuderandes
            behov av refe- renslitteratur och tekniska hjälpmedel beaktas
            i skolans lokal- behovsprövning.
          </p>
          <p xml:id="i-16MPrYoLH9GiXFtNX3ZuzL" type="date">
            Stockholm den 28 januari 1970
          </p>
          <p xml:id="i-NrQGLjNdNsY65E5sKp8umo">
            Mats Hellström (s) Gösta Skoglund (s) Olle Göransson (s) Tage
            Hansson (s) Sven Lindberg (s)
          </p>
          <p xml:id="i-DAmjJ9Z1QZAEbemXMHftdr">
            i Piteå
          </p>
        </div>
      </div>
    </body>
  </text>
</TEI>
