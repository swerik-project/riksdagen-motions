<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00213">
  <teiHeader>
    <fileDesc>
      <titleStmt>
        <title>FN-museum i Dag Hammarskjölds Backåkra</title>
        <author corresp="i-nX9ipUS8FhkbQHkWWytwf i-XcAqMe3ntVBboWUxqACfz">av Ulf Nilsson och Gunnar Andrén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>FN-museum i Dag Hammarskjölds Backåkra</title>
          <idno type="rdwebb">GW02Kr213</idno>
          <rs type="number">Kr213</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr213/text</ref>
          <ref type="dokument_url_html">http://data.riksdagen.se/dokument/GW02Kr213</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr213</ref>
          <ref type="doc">http://data.riksdagen.se/fil/50C8B5CB-2800-42FD-8133-3677E06D1A10</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7jRvgziNCHaT1U4cZGgW8v" type="signed"/>
        <correspContext corresp="i-7jRvgziNCHaT1U4cZGgW8v">
          <note type="signatory" corresp="i-nX9ipUS8FhkbQHkWWytwf"/>
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-FbbEQLn9mC33oExyVtLL9R" type="numbering">
          <date when="2008-10-02"/>
        </correspAction>
        <correspAction xml:id="i-FCTJLGN5Em6g55nZLxEHWP" type="submission">
          <date when="2008-09-29"/>
        </correspAction>
        <correspAction xml:id="i-CDdSAkKcEdfbfTPDo39xSU" type="transfer">
          <date when="2008-09-29"/>
        </correspAction>
        <correspAction xml:id="i-TnzDt3GsK9RsoEPqCQavQd" type="assigned"/>
        <correspContext corresp="i-TnzDt3GsK9RsoEPqCQavQd">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LLYgXXPs3LN6WW4GvxiMPq" type="motBody">
        <div xml:id="i-TTbifyF1yq3Gk7haPkC2Ry" type="motProposal" subtype="förslag">
          <head xml:id="i-8Npt8UAR13koSexALM5Kv9">
            Förslag till riksdagsbeslut
          </head>
          <p xml:id="i-9dHJh25wKkzSA8trfcFRXg">
            Riksdagen tillkännager för regeringen som sin mening vad som
            anförs i motionen om Dag Hammarskjölds Backåkra dels vad avser
            fastigheten och Statens fastighetsverk, dels vad avser verksamheten
            och regeringens förpliktelser.
          </p>
        </div>
        <div xml:id="i-7UA3AWsT2jpALof3vsydvp" type="motContent">
          <head xml:id="i-4MAXakcyR2tCqsPdjVfpok" type="h1">
            Motivering
          </head>
          <p xml:id="i-4heqMA7zaZpFJJVReaPnwN">
            Dag Hammarskjöld (19051961), FN:s generalsekreterare 19531961,
            är en historiskt betydelsefull person. Hans namn förknippas med
            det internationella engagemang som dagens Sverige alltmer vill
            bejaka och delta i.
          </p>
          <p xml:id="i-NSBjVfzAdVi8uqVkpuwtZJ">
            I dag utbildar Sverige fredsbevarande trupp för FN-uppdrag. Det
            var just Dag Hammarskjöld som i strid med många länders önskemål
            utformade FN:s mandat att inrätta en fredsbevarande styrka och
            han gav rollen som FN:s generalsekreterare en ny auktoritet.
          </p>
          <p xml:id="i-LTSGQxSQRiVDQeSkVM9kC7">
            Sverige bör ha ett levande museum över en sina mest kända medborgare,
            ett museum som samtidigt ska visa FN:s historia och Sveriges roll
            i FN ge nom tiderna.
          </p>
          <p xml:id="i-7pieKhC68Q3NXMt9k62LGs">
            Det naturliga är att det museet utvecklas i Dag Hammarskjölds
            Backåkra.
          </p>
          <p xml:id="i-AVWKb52UfzvdDhHV96djVc">
            Den sydskånska gården Backåkra var vid Dag Hammarskjölds död
            hans enda fasta egendom i Sverige. I testamentet förordnades att
            Backåkra skulle tillfalla Svenska Turistföreningen (STF), som
            där bland annat har rätt att ordna vissa sammankomster. Orsaken
            var säkert att Hammarskjöld, som ju också var ledamot av Svenska
            Akademien, hade ett stort naturintresse och under en följd av
            år var vice ordförande i just Svenska Turistföreningen.
          </p>
          <p xml:id="i-BVThgD8dMyXLgWLAS3oq4Q">
            Dessa två uppdrag, ledamot av Svenska Akademien och vice ordförande
            i Svenska Turistföreningen, upprätthöll Hammarskjöld även som
            FN:s generalsekreterare. Engagemanget för båda uppgifterna framgår
            också av att en bostadslänga enligt testamentet skulle få disponeras
            av Svenska Akademien under två sommarmånader.
          </p>
          <p xml:id="i-2H3Yw27qjPoqZAuZUUkTK2">
            Övriga delar av Backåkra är i dag inredda som en utställning
            om Dag Hammarskjölds liv. I en samlingssal finns utställningsskärmar
            och montrar.
          </p>
          <p xml:id="i-KeWPqiwnet64fr9WgtaoeB">
            Två rum är inredda med Dag Hammarskjölds privata tillhörigheter,
            som fanns i hans lägenhet på Manhattan, och hans privata arbetsrum
            är återskapat.
          </p>
          <p xml:id="i-G3s8EQut9DMpSwgGBvgQ3g">
            Museet liksom byggnaden sköts och bekostas av STF. Det är visserligen
            öppet varje dag under sommaren men stängt större delen av året.
            Enstaka publika arrangemang ordnas dock i samlingssalen eller
            ute på gården i en vacker miljö. Till exempel har FN-föreningen
            Ystad/Österlen varje sommar sedan 1978 haft ett flertal offentliga
            föreläsningar i olika internationella ämnen, bland annat i samarbete
            med UD. Bland föreläsarna märks förra finländska presidentkandidaten
            och utrikesministern Elisabeth Rehn.
          </p>
          <p xml:id="i-9wvs6NnwKZ716HkvTsiudD">
            Ett tillfälligt resurstillskott till Backåkra kom 2005. Inför
            100-årsdagen av Dag Hammarskjölds födelse beslutade regeringen
            att förlägga minnesceremonierna med deltagande av många internationella
            gäster, bland annat Hammarskjölds närmaste medarbetare vid hans
            bortgång i FN:s tjänst 1961 Brian Urquart och Sture Linnér till
            en uppbyggd scen på den vackra heden utanför Dag Hammarskjölds
            gård. Sveriges dåvarande statsminister Göran Persson var huvudtalare
            tillsammans med rader av framstående FN-tjänstemän.
          </p>
          <p xml:id="i-C5ATswsaVLeWNHEhoyt5Xd">
            Regeringen avsatte då en miljon kronor, en summa som dock bara
            räckte till en upprustning av det allra viktigaste på gården.
          </p>
          <p xml:id="i-6rtBoPFp1U1pVLaNG5ZjdD">
            Pengar till drift av en verksamhet som verkligen hedrar Dag Hammarskjölds
            minne och för nya generationer tydliggör hans betydelse för FN
            i ett kritiskt skede av världsorganisationens historia under den
            kallaste delen av kalla kriget mellan USA och Sovjet saknas.
          </p>
          <p xml:id="i-XSki5KgGkuRRvKHDwujsEF">
            Nuvarande förhållandena är oacceptabla. Det ankommer på regering
            och riksdag att se till att intentionerna i Dag Hammarskjölds
            testamente inte förblir tomma ord. Det vore en skam för vårt land
            att vara ett land som hyst en medborgare som valts till FN:s generalsekreterare
            förpliktar.
          </p>
          <p xml:id="i-AHBoverkabb3ndjv9sg7vQ">
            Underhållet av byggnaderna orsakar STF stora ekonomiska uppoffringar,
            s om organisationen i längden kan ha svårt att klara av. Detsamma
            gäller mu seiverksamheten.
          </p>
          <p xml:id="i-Xcvex4qvPpyD2T4iDi29BY">
            För några år sedan gjordes en konsultutredning som undersökte
            alternativa användningar och finansieringsformer. Bland annt diskuterades
            att Backåkra skulle bli en plats för möten, diskussioner och representation
            för FN, UD, Lunds universitet och näringslivet. Man undersökte
            också möjligheten till sponsring från näringslivet. Resultatet
            blev negativt.
          </p>
          <p xml:id="i-8M3EY6UjYdAaBbYw396yW8">
            Så länge en verksamhet inte har bastrygghet för åtminstone några
            år fram åt, brukar det vara mycket svårt att intressera sponsorer.
            Om museet blir mer känt är det mycket tänkbart att sponsorer blir
            intresserade och att till exempel en konferensanläggning kan anläggas
            i nära anslutning till byggnaderna i Backåkra. En första förutsättning
            är dock att dagens museum kan utvecklas och att fastigheten inte
            förfaller.
          </p>
          <p xml:id="i-M4USZTmoV462EmT4aYbeEZ">
            En tänkbar lösning vore att starta en stiftelse som kan garantera
            att verksamhet i enlighet med Dag Hammarskjölds testamente bedrivs
            i Backåkra. Man kan, utan andra likheter, tänka sig att ombilda
            Backåkra till en myndighet som Harpsundsmyndigheten, också det
            en gång en donation mottagen av regeringen.
          </p>
          <p xml:id="i-TyZNDqsML46DBmsuFnzTJG">
            Oavsett om det blir en myndighet eller stiftelse med ansvar för
            museet förutsätter detta att en sådan stiftelse eller verksamhetsmyndighet
            befrias från ansvaret att också syssla med fastighetens underhåll
            och förvaltning. Risken är annars påtaglig att den ideella stiftelsens
            verksamhet skulle överflyglas av fastighetsskötselproblemen.
          </p>
          <p xml:id="i-9NuYS1e3kZAytUCgV2RGiJ">
            Därför bör en annan lösning sökas. En naturlig väg att pröva
            är att överlåta fastigheten till Statens fastighetsverk som har
            sakkunskap och ekonomiska resurser att förvalta fastigheter som
            har andra värden än de rent kommersiella. Vi vill därför föreslå
            att riksdagen uttalar som sin mening att regeringen bör pröva
            möjligheten att ge Statens fastighetsverk i uppdrag att se till
            att Dag Hammarskjölds Backåkra ges en sådan roll att det inryms
            i det uppdrag som regeringen och riksdagen har givit Statens fastighetsverk.
          </p>
          <p xml:id="i-HLo4oGMbsoH7NZrAMqZea">
            Ett byggnad som innehåller ett museum över en av den svenska
            historiens mest betydelsefulla gestalter har inte bara lokalt
            intresse. Frågan om museets överlevnad är en nationell fråga och
            handlar om kulturpolitik i stort. Vi anser därför att riksdagen
            dessutom bör ge regeringen till känna att Kulturdepartementet
            bör klargöra vilket ansvar regeringen ska ta för att Sverige ska
            få ett FN-museum i Dag Hammarskjölds Backåkra.
          </p>
        </div>
        <div xml:id="i-V6oVua5SSwFtWvyJZCgT1j" type="motSignatures">
          <list xml:id="i-9wjnG2GHbihGyYbUMhgiBi">
            <item xml:id="i-DHcqtjtM2ChyJXFcMV7CdP" who="i-nX9ipUS8FhkbQHkWWytwf">
              Ulf Nilsson (fp)
            </item>
            <item xml:id="i-Miy2Votggh4eLuWwtYJRZW" who="i-XcAqMe3ntVBboWUxqACfz">
              Gunnar Andrén (fp)
            </item>
          </list>
        </div>
      </div>
    </body>
  </text>
</TEI>
