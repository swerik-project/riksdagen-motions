<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-MJU-00682">
  <teiHeader>
    <fileDesc>
      <titleStmt>
        <title>Småskaligt kustnära fiske</title>
        <author corresp="i-VKn82G8HqN17j19VTfbE9g">av Heléne Björklund (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:682 av Heléne Björklund (S)</title>
          <idno type="rdwebb">H602682</idno>
          <rs type="number">682</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H602682/text</ref>
          <ref type="dokument_url_html">http://data.riksdagen.se/dokument/H602682</ref>
          <ref type="dokumentstatus_url_xml">http://data.riksdagen.se/dokumentstatus/H602682</ref>
          <ref type="docx">http://data.riksdagen.se/fil/7E9B206E-3F7C-4B86-89CD-D0E650BE4FBC</ref>
          <ref type="pdf">http://data.riksdagen.se/fil/B6C87233-93B6-4604-A87C-5DA42231F543</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VKn82G8HqN17j19VTfbE9g</idno>
            <name>Heléne Björklund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DnhJVRKeFmmN4KbeyXpUXQ" type="signed"/>
        <correspContext corresp="i-DnhJVRKeFmmN4KbeyXpUXQ">
          <note type="signatory" corresp="i-VKn82G8HqN17j19VTfbE9g"/>
        </correspContext>
        <correspAction xml:id="i-MtV76qrZDttAqgwKo87DjL" type="submitted">
          <date when="2018-11-22"/>
          <time when="12:11:42"/>
        </correspAction>
        <correspAction xml:id="i-BcjWyLurRTbZSUGTWwXJQ1" type="reviewed">
          <date when="2018-11-22"/>
          <time when="12:54:41"/>
        </correspAction>
        <correspAction xml:id="i-BKViRptiZApg3YzCyddhrk" type="referred">
          <date when="2018-12-05"/>
        </correspAction>
        <correspAction xml:id="i-TN5keMPUtLxR1XFMnMUpri" type="assigned">
          <date when="2019-04-17"/>
          <time when="16:09:45"/>
        </correspAction>
        <correspContext corresp="i-TN5keMPUtLxR1XFMnMUpri">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-J3tsNKubjbJwHbeeQoJ2Ex" type="behandlas_i"/>
        <correspContext corresp="i-J3tsNKubjbJwHbeeQoJ2Ex">
          <ref type="uppgift">2018/19:MJU3</ref>
          <ref type="ref_dok_id">H601MJU3</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU3</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-X4AtbzEfB7g7TPi98krbMh" type="motHeader">
        <div xml:id="i-DzRydcfuFoVDvfePkqvXfw" type="motTitle">
          Motion till riksdagen 2018/19:682 av Heléne Björklund (S) Småskaligt
          kustnära fiske
        </div>
      </div>
      <div xml:id="i-QjoWNLKur4fRH9LGor7q2m" type="motBody">
        <div xml:id="i-9dhseYFTpvD5hLTc9LYrH6" type="motProposal" subtype="förslag">
          <head xml:id="i-NuMbxePBg8ykrQPwJgFp9C">
            Förslag till riksdagsbeslut
          </head>
          <list xml:id="i-R52FVhrXGYhGiF9ro1UANe">
            <item xml:id="i-DkTPxFuT3uqkLYoM5wSU2j" sortKey="Yrkande 1">
              Riksdagen ställer sig bakom det som anförs i motionen om att
              regeringen både nationellt och inom EU ska arbeta för att stärka
              det småskaliga kustnära fiskets villkor för att vi ska få levande
              kustsamhällen i Sverige och tillkännager detta för regeringen.
            </item>
          </list>
        </div>
        <div xml:id="i-P4PPK4tWjxVNaW2PXrz6g2" type="motContent">
          <head xml:id="i-QdsQwx6EYiytLHp2qpJ6Rr" type="h1">
            Motivering
          </head>
          <p xml:id="i-NaVW2gZwE5NsJKSWAjJswh">
            Det kustnära småskaliga fisket i Östersjön är på väg att sakta
            dö ut. Orsaken är framförallt säl- och skarvproblematiken. Säl
            äter fångsten i garnen, säl förstör fångsten i garnen, säl och
            skarv äter så mycket fisk invid kusten att det blir mycket lite
            kvar till yrkesfisket och sälen sprider sjukdomar och parasiter
            som drabbar fisken. De enda som kan ägna sig åt sådant fiske i
            dag är äldre deltidsfiskare som inte har fisket som huvudinkomst.
          </p>
          <p xml:id="i-Hz73c5TSGj6qAnXf5nZzSA">
            Havs- och vattenmyndigheten försöker möjliggöra att Sveriges
            kvoter kan fiskas i största möjliga mån. Med hänsyn till att infiskningen
            med passiva redskap under år 2018 varit låg så gjordes bedömningen
            att överföring av 200 ton ska ske till trålfisket i västra Östersjön.
            Överföringen skedde i våras.
          </p>
          <p xml:id="i-KTtmxoqWFWgEG8hSXEDVEW">
            Trålfiske går fortfarande att leva på, men det är på grund av
            de sälspridda parasiterna i fisken svårt att få även detta fiske
            att gå ihop, framförallt för mindre trålare som fiskar i områden
            med mycket säl. Parasiterna är främst sälmask och levermask som
            lever i fisken respektive fiskens lever. Torsken tycks hårdast
            drabbad. Det gör att det är svårt att sälja torsk för bra priser,
            och lönsamheten blir därmed sämre.
          </p>
          <p xml:id="i-U7pvBdRZQA97DgsQLwxTG4">
            Förutom säl och skarv är de största hindren för fisket, enligt
            Havs- och vattenmyndigheten, nyrekrytering, lönsamhet, resursen
            och regelverket. Lösningen på problemen ligger såväl på EU-nivå
            som nationell politisk nivå, myndighetsnivå, regional och kommunal
            nivå och på individnivå.
          </p>
          <p xml:id="i-LZeCDu6Dqh12KWsKTJyojY">
            Den allmänna samhällsutvecklingen gör att nyrekryteringen inom
            yrkesfisket är låg. Rekryteringen skulle troligtvis öka något
            om lönsamheten inom kustfisket var god. Samtidigt är en förutsättning
            för god lönsamhet god tillgång på fisk i haven, och myndigheten
            måste tillsammans med näringen arbeta för förvaltning som resulterar
            i hållbara bestånd.
          </p>
          <p xml:id="i-DDTaZamo1VdH5FbymRkGLh">
            Det småskaliga fisket bedrivs med passiva redskap och utgörs
            i allt väsentligt av endygnsresor, och fisket bedrivs inom 12
            nautiska mil från kusten. Fisket utgår också från en och samma
            hamn, oftast på landsbygden. Fisket kombineras också med andra
            fisken eller annan verksamhet.
          </p>
          <p xml:id="i-MBHhNuLTtg6fUtQc1k7a3F">
            Det förekommer att andra myndigheter, och då främst Jordbruksverket,
            stöttar det småskaliga fisket genom olika diversifieringsstöd
            för att företagare ska kunna ha flera inkomster än yrkesfisket,
            t.ex. fiskförädling och att utveckla näringen genom turism. Syftet
            är att kunna hålla kustbygden levande.
          </p>
          <p xml:id="i-CSzYNTPQyC7UgKYAd6byAE">
            De problem vi har idag med utfiskning beror oftast inte på det
            småskaliga fisket, utan det är det storskaliga så kallade industrifisket
            som leder till utfiskning. Vi välkomnar att regeringen i regleringsbrevet
            till Havs- och vattenmyndigheten 2015 gav myndigheten i uppdrag
            att redovisa sitt förenklingsarbete på fiskets område. Redovisningen
            ska omfatta en beskrivning av genomförda förenklingsåtgärder samt
            förslag på hur arbetet med dessa ska följas upp. Här menar vi
            att man särskilt bör beakta det småskaliga och kustnära fiskets
            villkor.
          </p>
          <p xml:id="i-8fxqqip6xkLjoFZ1inMwdJ">
            Det finns i sammanhanget skäl att nämna att villkoren för det
            småskaliga fisket även diskuteras flitigt inom EU:s olika organ.
            77 procent av det totala antalet fartyg i den samlade fiskeflottan
            i EU:s medlemsländer finns inom det småskaliga fisket. Dessa utgör
            dock endast 8 procent av det totala tonnaget, vilket innebär att
            deras påverkan på fiskbestånden blir tämligen ringa. Europaparlamentet
            behandlade ett betänkande om småskaligt och icke-industriellt
            fiske samt reform av den gemensamma fiskeripolitiken i september
            2012. I betänkandets punkt 18 tydliggörs att förvaltningen av
            den småskaliga fiskeflottan måste beslutas på regional nivå med
            respekt för subsidiaritetsprincipen. Detta för att man ska säkerställa
            att man får en fiskeregim som ger företrädesrätt till resurser
            som skyddar de småskaliga flottorna samt att det säkerställs att
            samhällena är involverade.
          </p>
          <p xml:id="i-RHv7Xq9uGXRf4AqZf3r6cu">
            Vi menar att regeringen både nationellt och inom EU ska arbeta
            för att stärka det småskaliga kustnära fiskets villkor för att
            vi ska få levande kustsamhällen i Sverige. Det är främst fyra
            åtgärdsområden som bör prioriteras. Näringens egna insatser, strukturinsatser,
            kunskapsinhämtning och utveckling, förvaltningsåtgärder och regleringar.
          </p>
          <p xml:id="i-QS8UEPrsDX9ddT3Ej6EqFb">
            Regeringen bör bedriva detta arbete i dialog med representanter
            för det småskaliga kustnära fisket för att finna de bästa lösningarna,
            samt med berörda myndigheter.
          </p>
        </div>
        <div xml:id="i-6VLANMahf3rD5zGKqYqSdz" type="motSignatures">
          <list xml:id="i-Lm7Jyx5xZ65pysRUxeLdMZ">
            <item xml:id="i-PXYzgCvqbZTxacTYaD9U56" who="i-VKn82G8HqN17j19VTfbE9g">
              Heléne Björklund (S)
            </item>
          </list>
        </div>
      </div>
    </body>
  </text>
</TEI>
