<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00273">
  <teiHeader>
    <fileDesc>
      <titleStmt>
        <title>Besöksförbud i en gemensam bostad</title>
        <author corresp="i-JSSYZnWrKjtbfWDmu1qLSb">av Magdalena Andersson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Besöksförbud i en gemensam bostad</title>
          <idno type="rdwebb">GY02Ju273</idno>
          <rs type="number">Ju273</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju273/text</ref>
          <ref type="dokument_url_html">http://data.riksdagen.se/dokument/GY02Ju273</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju273</ref>
          <ref type="doc">http://data.riksdagen.se/fil/CCC7789A-72EF-4E6B-9EF5-5797EF3E7AFE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JSSYZnWrKjtbfWDmu1qLSb</idno>
            <name>Magdalena Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-25UztFRCn3LTfPLMmLM9o1" type="signed"/>
        <correspContext corresp="i-25UztFRCn3LTfPLMmLM9o1">
          <note type="signatory" corresp="i-JSSYZnWrKjtbfWDmu1qLSb"/>
        </correspContext>
        <correspAction type="numbering" xml:id="i-VduyF9882ipKLK9jPUD4yd">
          <date when="2010-10-28"/>
        </correspAction>
        <correspAction type="submission" xml:id="i-MkazSKZsYTnN6KHa5ohJQ">
          <date when="2010-10-26"/>
        </correspAction>
        <correspAction type="transfer" xml:id="i-LtUQjAdq8hPgpcVMcMJB3C">
          <date when="2010-10-20"/>
        </correspAction>
        <correspAction type="assigned" xml:id="i-BCHjhxkvU6y7ef5e1pSF88"/>
        <correspContext corresp="i-BCHjhxkvU6y7ef5e1pSF88">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-72CTy9Zp1jc75fLCmx1BE4">
            Förslag till riksdagsbeslut
          </head>
          <list style="ol">
            <item xml:id="i-6wviVycRNKsDE5jAGyVSFF">
              Riksdagen tillkännager för regeringen som sin mening vad som
              anförs i motionen om en översyn av de olika rekvisiten för besöksförbud.
            </item>
            <item xml:id="i-R3ueRauH2Fi67E1hbkSYk6">
              Riksdagen tillkännager för regeringen som sin mening vad som
              anförs i motionen om riktlinjer för tolkning av rekvisitet gemensam
              bostad.
            </item>
          </list>
        </div>
        <div type="motContent">
          <head type="h1" xml:id="i-LQ3dshx4bfriu3ztok2pC6">
            Motivering
          </head>
          <p xml:id="i-UiYY6p4Fpy3eRTZ5rtZdBE">
            Mäns våld mot kvinnor är ett stort problem, också i Sverige,
            ett av världens mest jämställda länder. Varannan vecka dör en
            kvinna på grund av dödligt våld, mer än hälften av dem blir dödade
            av en man som de har eller haft en relation till.
          </p>
          <p xml:id="i-PHRKBKB4qVGKKSErojGMPp">
            I Sverige anmäldes år 2006 runt 25 500 fall av misshandel av
            kvinnor. Två år senare, 2008, hade siffran stigit till 28 315.
            I mer än 70 procent av fallen var kvinnan bekant med förövaren.
            Totalt har den anmälda misshandeln mot kvinnor ökat med drygt
            30 procent under 2000-talet. Sett över en längre tidsperiod pekar
            i stort sett alla trender på att våldet ökar i Sverige. En del
            av förklaringarna kan ligga i att anmälningsbenägenheten ökat
            och att vi har fått en ny sexualbrottslagstiftning. Men trots
            detta finns ett ökat problem med otryggheten för kvinnor i Sverige.
            Det finns ett stort mörkertal av antalet kvinnor som drabbas.
            Enligt Brottsförebyggande rådet (Brå) anmäls endast 2025 procent
            av våldet mot kvinnor i nära relationer till polisen.
          </p>
          <p xml:id="i-Ct8bUk2FmovBZeuoeodKh3">
            Den största delen av mäns våld mot kvinnor begås av någon som
            kvinnan är bekant med. Våldet leder till fysiskt och psykiskt
            lidande och påverkar ofta den våldsutsatta kvinnans hela livssituation.
            Enligt Nationella trygghetsundersökningen från 2006 är det cirka
            49 000 kvinnor i åldern 1679 som själva uppger att de varit utsatta
            för misshandel någon gång under det senaste året.
          </p>
          <p xml:id="i-GEd6JWj1BKW55dYG1sVAQy">
            Enligt en rapport från Brå är fyra av fem som ansöker om besöksförbud
            kvinnor och 90 procent av deras ansökningar avser en man som de
            har eller har haft en relation till. För de kvinnor som har gemensam
            bostad (samboende eller gifta) med den misshandlande mannen är
            möjligheterna att få till stånd ett besöksförbud mycket begränsat.
            De kvinnor som är sammanboende med våldsutövaren måste ansöka
            om ett besöksförbud i det gemensamma hemmet. Om besöksförbudet
            beviljas förbjuds mannen besöka det gemensamma hemmet.
          </p>
          <p xml:id="i-X8WqFeM26MdGo6yWcXuiPB">
            I praktiken är ett sådant besöksförbud svårare att utfärda då
            det enligt bestämmelsen måste föreligga en påtaglig risk för att
            kvinnan kommer att skadas igen. Med detta menar lagstiftaren att
            det ska finnas en misstanke om en akut situation, att kvinnan
            kommer att utsättas för fler brottshandlingar och att det kommer
            att ske i princip omgående.
          </p>
          <p xml:id="i-GFb3XHjzvteXVgLxgkdR7N">
            Besöksförbud i gemensam bostad utfärdas väldigt sällan. Under
            år 2004 utfärdades endast 33 beslut om besöksförbud avseende gemensam
            bostad, vilket innebär att de utgjorde mindre än en procent av
            samtliga beslut om besöksförbud. Av förarbetena till lagen framgår
            att lagstiftaren inte räknar med att den nya regeln kommer att
            utnyttjas i så många fall.
          </p>
          <p xml:id="i-FQtZAdbyzG97rBkiJ7Nec5">
            Enligt en undersökning från Brå (rapport 2007:2, De berörda och
            deras erfarenheter) framgår det att åklagare saknar tydliga riktlinjer
            från lagstiftaren när det gäller hur rekvisitet gemensam bostad
            ska definieras och att det förekommer egna tolkningar av rekvisitet.
            Det framgår även att åklagare har svårt att avgöra när det föreligger
            en påtaglig risk för brott. I många fall kan därför vanligt besöksförbud
            utfärdas även om det rent formellt kan röra sig om ett gemensamt
            boende.
          </p>
          <p xml:id="i-HDFMAtAhf9KNW9Rmnj8cL7">
            Jag anser att det inte är rimligt att kvinnan ska nekas det skydd
            som ett besöksförbud kan ge henne på grund av att hon delar eller
            har delat hem, med den misshandlande mannen. Det är mannen och
            inte kvinnan som ska tvingas lämna bostaden efter en misshandelssituation
            där han misshandlat henne och förstås tvärtom om det skulle vara
            fallet. Om mannen förbjuds att besöka den gemensamma bostaden
            en viss period finns det en möjlighet att kvinnan omedelbart slipper
            pågående trakasserier. Dessutom kan berörda barn slippa att flytta
            till en främmande miljö med risk att berövas möjlighet till skolgång.
            Förhoppningsvis kan också kvinnan hinna ändra sin situation genom
            att under tiden rent praktiskt separera från mannen.
          </p>
          <p xml:id="i-Vcnb93VhTbzemDAxyvH3pG">
            Den komplicerade lagstiftningen behöver därför ses över och ändras.
            Syftet med besöksförbud för gemensam bostad är utformad så att
            den inte är avsedd för situationer då brott har förövats utan
            anses istället vara förebyggande. Bestämmelsen är därför svår
            att tillämpa när misshandeln redan har begåtts och därför är,
            enligt min mening, rekvisitet påtaglig risk ställt för högt. Jag
            anser att kravet på akut situation försvårar bestämmelsens tillämpning
            och att rekvisitet påtaglig därför bör slopas. Vidare anser jag
            att det behövs tydligare riktlinjer som specificerar när det föreligger
            en risk i den aktuella bestämmelsen samt tydligare riktlinjer
            för tolkningen av rekvisitet gemensam bostad.
          </p>
        </div>
        <div type="motSignatures">
          <list>
            <item xml:id="i-4LLpt61PKTQpeKUrQR5bha" who="i-JSSYZnWrKjtbfWDmu1qLSb">
              Magdalena Andersson (M)
            </item>
          </list>
        </div>
      </div>
    </body>
  </text>
</TEI>
