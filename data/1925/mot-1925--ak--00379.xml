<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1925--ak--00379">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1925/mot_1925__ak__379/mot_1925__ak__379-001.pdf"/>
      <fw xml:id="i-5Fh9htKZXCYbDF5pTsj3fy">
        Motioner i Andra kammaren, Nr 379. 3
      </fw>
      <div xml:id="i-GkTsDWDMNHbQb9mjsc54FE" type="motHeader">
        <div xml:id="i-2GD7XD68tUWSmug2JAsZgH" type="motTitle"/>
        <div xml:id="i-LQW7V9UnCRpgg2fNQU16Hr" type="motSubmissionInfo"/>
      </div>
      <div xml:id="i-6LKtPTCCgMwhCYTXonyb5j" type="motBody">
        <div xml:id="i-SBx8QpVz8SbDq6z7QyG7cd">
          <p xml:id="i-M6Rxm2hKdSux5V5bHqB1v3">
            Nr 379.
          </p>
          <p xml:id="i-K1byr3V1gN1BraFhppPa5i" type="titleString">
            Av herr Carlson i Mölndal, i anledning av Kungl. Maj:ts proposition,
            nr 208, angående understödjande av folkskolebarns ferie- och studieresor.
          </p>
          <p xml:id="i-HyEpecEb9MaA1aBSu5sXuG">
            Under den hårda depressionstid vi haft att genomgå här i landet
            har en sträng sparsamhet med statens medel varit ofrånkomlig.
            Denna sparsamhet har tagit sig uttryck på många olika områden.
            Bland annat har något anslag till folkskolebarnens studieresor
            ej upptagits i statsbudgeten under de tre sista åren. Nu har emellertid
            departementschefen glädjande nog ansett tiden vara inne att av
            riksdagen begära anslag till folkskolebarnens studieresor. Detta
            har förnämligast möjliggjorts genom järnvägsstyrelsens förslag
            till taxesänkning för ifrågavarande resor. Departementschefen
            har under åttonde huvudtiteln, punkt 177, begärt ett anslag till
            understödjande av folkskolebarns ferieresor med ett belopp av
            115,000 kronor. Den i avbidan ställda propositionen i ämnet har
            nu avlåtits till riksdagen, proposition nr 208, vari departementschefen
            begär ett ordinarie förslagsanslag till understödjande av folkskolebarnens
            ferie- och studieresor med ett belopp av 90,000 kronor. Vid 1922
            års riksdag indrogs icke endast anslaget till folkskolebarnens
            stu- dieresor, utan dessutom beslöt riksdagen göra viss inskränkning
            i sagda barns ferieresor. Denna inskränkning bestod däruti, att
            barn från städer eller stads- liknande samhällen, vars innevånareantal
            understeg tre tusen, utestängdes från sin förutvarande rätt till
            nedsättning i biljettpriset vid ferieresor. Härmed förlorade folkskolebarnen
            i 28 av landets städer en dittills innehavd förmån. Då riksdagen
            första gången, år 1911, beviljade anslag till dessa ferieresor,
            anförde departementschefen bl. a.: ”Dessa ferieresor ha ett övervägande
            huma- nitärt syfte. De avse att under någon del av sommaren bereda
            barnen att i fulla drag njuta av lantlivet, solljuset, den friska
            luften och de stärkande baden samt erhålla sund och närande föda.”
            Järnvägsstyrelsen motiverade dessa billighetsresor med följande:
            ”styrelsen utgår ifrån, att det ofta icke ligger vikt uppå, att
            barnet får vistas på landet, utan att det kommer i ett bättre
            hem, där det får bättre omvårdnad och sundare föda än i sitt föräldrahem.”
          </p>
          <pb facs="riksdagen-motions-pdf/data/1925/mot_1925__ak__379/mot_1925__ak__379-002.pdf"/>
          <fw xml:id="i-72a4KbDPdhhy1U5uGMJevh">
            4 Motioner i Andra kammaren, Nr 379.
          </fw>
          <p xml:id="i-5hxJA1kZHuMADwxVRSysjN">
            För deltagande i ferieresorna stipuleras som bekant, att barnen
            tillhöra medellösa eller svagt bemedlade hem. Och jag vågar påstå
            att i städer, lik- som stadsliknande samhällen, där innevånareantalet
            understiger tre tusen, finnes det både medellösa och svagt bemedlade
            barn, som äro i stort behov att någon tid vistas i en feriekoloni.
            Ja, säges det, men i dessa små samhällen leva barnen liksom på
            landet. I vissa avseenden kanske, i andra icke. Den frågan är
            minst sagt diskutabel. I vårt land finnas många idylliska, s.
            k. trädgårdsstäder, och med dessa lik- nande samhällen, där en-
            och tvåfamiljshusen dominera, ja så gott som undan- tagslöst förekomma,
            och där innevånareantalet växlar mellan tre och upptill tio å
            femton tusen. Barnen där ha riklig tillgång till sol, goda bad
            och gott klimat. Barnen i dessa samhällen äro berättigade till
            billighetsresor och ko- lonivistelse. Härom är intet annat än
            gott att säga. Men det torde vara svårt att förneka att det finnes
            småstäder, där de klima- tiska förhållandena kunna vara rätt ogynnsamma,
            där vissa industrier förorena atmosfären och tillgång till goda
            bad icke finnes. Här skulle en tids ombyte av luft vara lika välbehövlig
            för dessa barn som för de förut omnämnda. Och därtill kommer att
            fattigdomen kan grassera även i dessa små samhällen. Då det nu
            gäller att återgå till normala förhållanden i fråga om folkskole-
            barnens ferie- och studieresor bör, enligt mitt förmenande, denna
            lilla skranka om innevånareantalet i respektive städer icke få
            vara utslagsgivande och hämmande ur humanitär synpunkt, utan må
            steget tagas fullt ut och återgå till förhållandena som gällde
            före 1922. Departementschefen föreslår, att beträffande dessa
            resor kungl. brevet av den 15 juni 1922 skall lända till efterrättelse,
            eller torde erforderliga före- skrifter angående anslagets användning
            böra meddelas av Kungl. Maj:t efter skolöverstyrelsens och järnvägsstyrelsens
            hörande. Då jag icke är förvissad om vad dessa föreskrifter kunna
            komma att fnnebära visavi de omnämnda 28 småstäderna, hemställer
            jag, att riksdagen må besluta,
          </p>
          <p xml:id="i-HUDTKPonns8jMM9AuQBN1">
            att understöd till folkskolebarnens ferieresor må utgå till stad
            eller stadsliknande samhälle oavsett innevånareantalets storlek.
          </p>
          <p xml:id="i-CMMJg6XDKjjfgvbL6Z8YAe" type="date">
            Stockholm den 29 mars 1925.
          </p>
          <div xml:id="i-D5dYfmiNiPAuQvCQZBYFUF" type="signatureBlock">
            <list xml:id="i-SeLnkt6ZEe6973B3BTVRFg">
              <item xml:id="i-3u3UsTVJh2DAZUbEjnu8D8" who="unknown" type="signature">
                Vilh Carlson
              </item>
              <item xml:id="i-Pe8Co9M7SozbCzrZtknpL8" who="unknown" type="signature">
                Mölndal
              </item>
            </list>
          </div>
        </div>
      </div>
    </body>
  </text>
</TEI>
