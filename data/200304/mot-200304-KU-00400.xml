<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-KU-00400">
  <teiHeader>
    <fileDesc>
      <titleStmt>
        <title>Demokrati</title>
        <author corresp="i-4BTx6VbUNJDqLqfkYqjnsE">av Tuve Skånberg m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Demokrati</title>
          <idno type="rdwebb">GR02K400</idno>
          <rs type="number">K400</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GR02K400/text</ref>
          <ref type="dokument_url_html">http://data.riksdagen.se/dokument/GR02K400</ref>
          <ref type="dokumentstatus_url_xml">http://data.riksdagen.se/dokumentstatus/GR02K400</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-CvmaDbz8ueGm8meSVWj6vr</idno>
            <name>Ingvar Svensson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Ha5uZXGHudhTidCuW8UjXN</idno>
            <name>Ragnwi Marcelind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JUDfhnxTxyfMtZUBuv5NAa</idno>
            <name>Peter Althin</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SADcnfQ8NvubMrAZRZFq6h" type="signed"/>
        <correspContext corresp="i-SADcnfQ8NvubMrAZRZFq6h">
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-CvmaDbz8ueGm8meSVWj6vr"/>
          <note type="signatory" corresp="i-Ha5uZXGHudhTidCuW8UjXN"/>
          <note type="signatory" corresp="i-JUDfhnxTxyfMtZUBuv5NAa"/>
          <note type="signatory" corresp="i-EFJ93MgPh6dJrzDB1Tt657"/>
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-KwCL8QDBrpU1LAE6LX5Wn8" type="referral">
          <date when="2003-10-15"/>
        </correspAction>
        <correspAction xml:id="i-PfLzwfPuhXt9fpdHAptsjc" type="dismissal">
          <date when="2003-10-15"/>
        </correspAction>
        <correspAction xml:id="i-CKQFbHhWZKAViYGvwT3PS9" type="submission">
          <date when="2003-10-07"/>
        </correspAction>
        <correspAction xml:id="i-6d6XKwEKLmgre5dLQMm7N8" type="assigned"/>
        <correspContext corresp="i-6d6XKwEKLmgre5dLQMm7N8">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_K_0400/mot_200304_K_0400-0001.pdf"/>
      <div xml:id="i-R3qsdq61MRDUctiZmYMBMJ" type="motHeader">
        <div xml:id="i-C39PatYWGx8JZswvUbgxcN" type="motTitle"/>
        <div xml:id="i-MBKB1HX2KFWD6SyQ9ozAi7" type="motSubmissionInfo"/>
      </div>
      <div xml:id="i-WL5DXKTKNGnoSnUxcz1ktE" type="motBody">
        <div xml:id="i-VfJ4VexqtxeB1kj6YQRysL">
          <p xml:id="i-MkDw4PNnsmWAsV9B9t529H">
            2003/04 mnr: K400 pnr: kd463
          </p>
          <p xml:id="i-79occpSbs69Qm86XEx8x8f">
            Motion till riksdagen [XXL 2003/04:K400 Lä
          </p>
          <p xml:id="i-9RGKkxxssnRfjD3Eqzk8V1">
            av Tuve Skånberg m.fl. (kd) MOT. 2003/04
          </p>
          <p xml:id="i-XLt7F5jLYRJuA4vCDDvNNX">
            Demokrati
          </p>
          <p xml:id="i-SZ7pGMQYpXT2krLWuwc42x">
            Innehållsförteckning
          </p>
          <p xml:id="i-GzBWE5VDTeK98VXw9puhhU">
            Innehållsförteckning, Förslag till riksdagsbeslut. Demokratins
            värde.
          </p>
          <p xml:id="i-HhdguPowpb4YeoAmfLYduM">
            Demokratins väsen.
          </p>
          <p xml:id="i-78pCz7BZ8ddWj4gqpNko32">
            Demokratins historiska rötter... Kristdemokratisk demokratisyn
            Bristande politisk information Avstånd och främlingskap till den
            politiska beslutsprocessen. Medborgarskapets innehåll Medborgerliga
            dygder. Medborgarbok. Bristande vitalitet och en konserverande
            maktstruktur Politiska beslut i strid mot folkflertalets vilja.
            Politiska beslut i strid mot demokratins värden.
          </p>
          <p xml:id="i-WV8erSrQvP1XhzoMH3JjvU">
            Majoritetens förpliktelse mot minoriteten. Bristande normöverföring.
            Värdekommission
          </p>
          <p xml:id="i-BdLBs5dvkwCekdFybre2m7">
            Förtroendeuppdragets utformning och karaktö Missaktning och hot
            mot förtroendevalda... Bristande nyrekrytering av förtroendevalda.
            Bristande tolerans och misstänkliggörande av politiska motståndare.
          </p>
          <p xml:id="i-88vpN8tcgpSHqnb8UrtATP">
            Tjänstemännens ansvar för demokratin. Tjänstemännen och demokratin
          </p>
          <p xml:id="i-CWQWTNZU5mE2HBoGfb1zEW">
            OSNYNANVURRWWNNOSCRARBRNANH
          </p>
          <p xml:id="i-A8qz6SWUDuRVMRBCRru49z">
            Förslag till riksdagsbeslut
          </p>
          <p xml:id="i-WeGx9t6RMG9UAdMPNqdKiz">
            1. Riksdagen tillkännager för regeringen som sin mening vad i
            motionen anförs om åtgärder mot bristande politisk information
            och mot bristande kunskaper om den demokratiska processen. 2.
            Riksdagen tillkännager för regeringen som sin mening vad i motionen
            anförs om informationsteknikens roll för att främja demokratin.
          </p>
          <pb facs="riksdagen-motions-pdf/data/200304/mot_200304_K_0400/mot_200304_K_0400-0002.pdf"/>
          <p xml:id="i-DSZNgJnvic86JERpYDUZhc">
            2003/04:K400
          </p>
          <p xml:id="i-TbSY2ph5ZucL7nDKvusAip">
            3. Riksdagen tillkännager för regeringen som sin mening vad i
            motionen anförs om att skapa mötesplatser mellan medborgare och
            förtroendevalda. 4. Riksdagen tillkännager för regeringen som
            sin mening vad i motionen anförs om medborgarbok. 5. Riksdagen
            tillkännager för regeringen som sin mening vad i motionen anförs
            om åtgärder för bättre förutsättningar för att folkopinioner skall
            kunna påverka den demokratiska processen. 6. Riksdagen tillkännager
            för regeringen som sin mening vad i motionen anförs om åtgärder
            för att förändra förtroendeuppdragets utformning så att fler människor
            attraheras av det. 7. Riksdagen begär att regeringen lägger fram
            förslag till lagstiftning som stärker skyddet av förtroendevalda
            mot hot och våld, i paritet med skyddet av tjänstemän mot hot
            och våld. 8. Riksdagen tillkännager för regeringen som sin mening
            vad i motionen anförs om nyrekrytering av förtroendevalda. 9.
            Riksdagen tillkännager för regeringen som sin mening vad i motionen
            anförs om en statlig utredning som utifrån Demokratiutredningens
            förslag utvecklar ”ett offentligt etos och en demokratisk professionalism”.
          </p>
          <p xml:id="i-AMfT97Mhbqv4CAB1B9rxej">
            Demokratins värde
          </p>
          <p xml:id="i-2CdhGfu8zNY8jqcAz1PgKx">
            Demokratins väsen
          </p>
          <p xml:id="i-QgAgL3ChNJMsT3WuhDyf57">
            Kristdemokraterna hävdar inte att demokratin som styrelseform
            skulle vara utan brister och nackdelar, att demokratiskt fattade
            beslut automatiskt skulle vara de visaste eller att den demokratiska
            beslutsprocessen skulle vara den snabbaste eller effektivaste.
            Ändå är demokratin oöverträffad och omistlig, i enlighet med de
            bekanta orden av Sir Winston Churchill, brittisk premiärminister
            1940-45 och 1951-1955: ”Ingen påstår att demokrati är perfekt
            eller allvetande. I själva verket har det sagts att demokratin
            är den sämsta styrelseformen, om man undantar alla andra styrelseformer
            som prövats tid efter annan.” (Tal i House of Commons 11 november
            1947.) Det har gjorts många försök att bestämma demokratins väsen.
            Särskilt brännande var frågan om demokratins väsen i Europa efter
            freden 1945, efter det andra världskrigets gigantiska kamp mellan
            kommunism, nazism, fascism och demokrati. I den klassiska boken
            Hvorfor Demokrati? (1946) definierade den danske professorn i
            statsrätt Alf Ross demokratin operationellt som ”beteckning för
            en viss statsform, det vill säga det sätt som en stat är organiserad
            på och som finner uttryck i statens författning”, och fortsätter:
            ”Idealtypen är den statsform i vilken de politiska funktionerna
            med maximal intensitet, effektivitet och extensitet utövas av
            folket på parlamentarisk nivå.”
          </p>
          <pb facs="riksdagen-motions-pdf/data/200304/mot_200304_K_0400/mot_200304_K_0400-0003.pdf"/>
          <p xml:id="i-6fDEP1QCH2YkJLdzK2CnTB">
            Med intensitet avses omfånget av den personkrets som får tillstånd
            att delta i omröstningar och val. I praktiken handlar det om rösträtten
            och dess verkningar. Effektiviteten handlar om den verkningsgrad
            varmed folket förmår göra sina synpunkter gällande. I den mån
            folket verkar genom sina representanter beror effektiviteten på
            styrkan av den kontroll som folket kan utöva över sina representanter,
            vilket bland annat är beroende av valperiodernas längd och valsystemens
            övriga konstruktion. Extensiteten handlar om omfattningen vari
            det folkliga inflytandet och kontrollen består, dvs. graden av
            verklig styrelse. Sverige har under lång tid utvecklat en demokratisk
            tradition. Varje demokrati riskerar dock att fastna i olika former.
            Varje maktstruktur tycks ha en inneboende tendens att söka konservera
            den egna strukturen. Även i Sverige har sådana tendenser utvecklats.
            En levande demokrati förutsätter en politisk öppenhet och en förmåga
            att låta nya opinioner bland folket ta sig nya uttryck. Rent historiskt
            har det varit så att nya grupper som vuxit fram har inneburit
            en vitaliserad demokrati. I arbetet att fördjupa det demokratiska
            arbetet är Alf Ross definition en viktig utgångspunkt. Den danske
            statsvetaren och teologiprofessorn Hal Koch framhåller, som ett
            komplement till Alf Ross demokratisyn, i sin likaledes klassiska
            bok Hvad er demokrati (1945) samtalet som demokratins kärna och
            skriver: ”Demokratins väsen är bestämt av samtalet, förhandlingen,
            av den ömsesidiga respekten och förståelsen och av det härav framväxande
            intresset för helheten.” Till Alf Ross hållning att demokrati
            är ett arbetsredskap, ett sätt att få saker och ting gjorda, lägger
            Hal Koch vikten vid demokratin som livsform: ”Demokratin är inte
            något i sig själv avslutat. Det är inte en seger som är vunnen,
            utan en kamp som ständigt pågår. Det är inte ett en gång uppnått
            resultat, utan en uppgift som ständigt på nytt ska lösas. Framför
            allt är det inte en lära som man i en handvändning kan tillägna
            sig eller byta till. Det är ett sätt att tänka, en livsform, som
            man först tillägnar sig genom att man lever den i det personliga
            privata livet, i förhållande till familjen och grannar, därefter
            i förhållande till en större krets, i förhållande till landsmän
            och slutligen i förhållandet till andra nationer.” Hal Koch drog
            slutsatsen: ”Demokratin är inte självklar. Den måste återerövras
            av varje generation.” Demokratin är därmed inte enbart målet,
            utan själva medlet för att uppnå målet, såsom den amerikanska
            författaren, socialreformatorn och
          </p>
          <p xml:id="i-BgbXEZqMj1iBpQhdSt2XXN">
            »”
          </p>
          <p xml:id="i-XiWEp9GTaDYc69ZXxxrjGn">
            Nobelfredspristagaren Jane Addams skriver i Democracy and Social
            Ethics (1902): ”Det enda botemedlet för demokratins brister är
            mer demokrati.”
          </p>
          <p xml:id="i-Czad4wzkiecvExVwE28YsS">
            Demokratins historiska rötter
          </p>
          <p xml:id="i-2VdWf5xVz3rUDoLUyvySwd">
            Idén att alla fria medborgare har rätt att delta i samhällets
            styrelse härrör från antiken. De första demokratiska styrelseformerna
            finner man i de grekiska stadsstaterna, särskilt i Aten, på 500-
            och 400-talen f.Kr. Städerna styrdes av folkförsamlingar, där
            alla fria män deltog i besluten. Eftersom kvinnor, slavar
          </p>
          <p xml:id="i-NRstt1mzqqVC6gpM9tUQc6">
            2003/04:K400
          </p>
          <pb facs="riksdagen-motions-pdf/data/200304/mot_200304_K_0400/mot_200304_K_0400-0004.pdf"/>
          <p xml:id="i-HHbcCjLCT23znjmEYDhBTP">
            2003/04:K400
          </p>
          <p xml:id="i-32wsmruus8wmFDsTm6icKp">
            och inflyttade var uteslutna, var demokratin begränsad — i själva
            verket utövade en minoritet bestämmanderätten. Den franske filosofen
            Jacques Maritain visar i sin bok Christianity and Democracy (1944)
            att demokratins rötter är att söka i kristendomen och den första
            kristna församlingen, innan en kyrkligt hierarkisk beslutsordning
            utvecklats. Professorn i kyrkohistoria F. F. Bruce visar i The
            Book of the Acts (1988) att den första kristna församlingen såg
            sig som en teokrati, men att det inte hindrade att församlingen
            vid beslut sökte konsensus bland alla sina medlemmar. Det är också
            i kristna församlingar som vi finner den moderna demokratins genombrott
            under 1800-talet, såväl i byagemenskapernas sockenstämmor under
            ledning av kyrkoherden, som i de framväxande frikyrkoförsamlingarna,
            där redan från början såväl män som kvinnor hade rösträtt långt
            innan allmän rösträtt var genomförd i samhället, vilket bl.a.
            professor Gunnar Westin belyst i sin bok Den kristna friförsamlingen
            genom tiderna (1954). Den svenska demokratin av idag har sina
            rötter inte minst just i sockenstämmorna och byalagen och i folkrörelser
            som arbetarrörelsen, nykterhetsrörelsen och frikyrkorörelsen.
          </p>
          <p xml:id="i-Y1JNaqqTXdkwt59T8Gjh69">
            Kristdemokratisk demokratisyn
          </p>
          <p xml:id="i-Jm1VmfCe6Awre3xbTp1fw8">
            Kristdemokratin bygger på idén om alla människors lika värde
            och att deras värdighet inte får kränkas. Den moderna demokratin
            är den bästa styrelseformen eftersom den utgår från denna värdegrund.
            Denna värdegrund bör även prägla beteendet medborgare emellan.
            Den innebär att medborgarna måste visa tolerans gentemot varandra
            och respekt för de människor man inte är överens med. Värderingen
            ger skäl för empati och solidaritet, för ett engagemang och ansvar
            som sträcker sig utöver egenintresse, familjeband, kön, etnicitet,
            religion och så vidare. På denna värdegrund byggs den mellanmänskliga
            tillit, som i sin tur är en förutsättning för att konflikter ska
            kunna lösas på fredlig väg. Om inte denna värdegrund ständigt
            poängteras, prövas och vårdas riskerar den att undergrävas och
            förtvina. Därmed bereds plats för maktmissbruk, elitism och i
            förlängningen någon form av diktatur. Vi lever i en ofullkomlig
            värld. En värld där människan ständigt finns i ett spänningsfält
            mellan ont och gott. Tanken om människans ofullkomlighet pekar
            därför på något typiskt mänskligt. Alla människor begår misstag.
            Vi kallar detta för ofullkomlighetstanken. Ibland väljer vi till
            och med att göra det vi vet är orätt. Vi begår fel. Vi erkänner
            det ibland och förnekar det ibland. Längtan efter makt, status
            eller pengar kan förblinda, så att vi gör saker som vi egentligen
            inte borde göra. En vana att handla fel kan också döva samvetet.
            I människans ofullkomlighet ligger också en stor potential. Hon
            kan välja det goda och hon kan välja att utveckla och förvalta
            sina gåvor. I denna valmöjlighet ligger det oanade drivkrafter
            att förändra människors villkor i positiv riktning bort från fattigdom,
            sjukdom och okunnighet. För att kunna förändra människors villkor
            till det bättre, krävs på det personliga planet en
          </p>
          <pb facs="riksdagen-motions-pdf/data/200304/mot_200304_K_0400/mot_200304_K_0400-0005.pdf"/>
          <p xml:id="i-LeDnn7jAoHfhuaGN97UA6T">
            karaktärsutveckling, där dygd och duglighet i kombination med
            moralisk medvetenhet och integritet leder till att vi väljer det
            goda. Insikten om människans ofullkomlighet klargör behovet av
            medborgerlig samverkan och maktdelning och lägger en viktig grund
            för en utvecklad och realistisk syn på demokratin. I de politiska
            sammanhangen ger ofullkomlighetstanken dessutom insikten att inget
            politiskt parti ensamt står för den kompletta sanningen. Detta
            ger en ödmjuk inställning till politikens möjligheter. För Kristdemokraterna
            som politisk rörelse leder ofullkomlighetstanken och avståndstagandet
            från alla former av utopier till en öppenhet för debatt och kritik
            om möjligheterna att förverkliga de politiska idealen. Denna prövande
            attityd innebär att kristdemokratin är en samhällskritisk och
            reformerande kraft och intar en öppen hållning för samarbete med
            olika demokratiska och politiska rörelser. Sökandet efter samförstånd
            i stället för konfrontation är ett kännetecken för kristdemokratin.
            Den moraliska grunden för demokratin bildas och formas i de sociala
            sammanhang som formar ett samhälle. Givetvis är hemmet och familjen,
            skolan, kyrkor, föreningar, organisationer och folkrörelser av
            största betydelse. En demokratisk stat är beroende av att det
            finns ett värdevitalt samhälle med levande och medvetandegjorda
            moraluppfattningar hos enskilda och grupper, samt att de moraluppfattningar
            som där finns ger grund
          </p>
          <p xml:id="i-QHSHaeRWS3cwtANt2fjbU3">
            och stöd för demokratin. Det ideal som Kristdemokraterna framhäver
            är en demokrati där varje medborgare ges möjligheter till deltagande,
            inflytande och delaktighet, inte bara vid valtillfället utan kontinuerligt.
            För det krävs att arbetsformerna inom det representativa politiska
            systemet, den offentliga förvaltningen och partierna utvecklas
            så att det aktiva deltagandet uppmuntras och att verkligt inflytande
            kan uppnås. En fungerande demokrati förutsätter jämställdhet mellan
            kvinnor och män. Det är också av största vikt att uppmuntra och
            förstärka medborgarnas egna demokratiska ansvarstagande. En förutsättning
            för ett fungerande demokratiskt samhälle är att demokratiskt fattade
            beslut följs och att lagen efterlevs. Lag och god moral behöver
            emellertid inte i alla lägen vara samma sak. En lag kan vara demokratiskt
            stiftad, men ändå inte stämma med de grundläggande moraliska värden,
            rättigheter och skyldigheter samma demokrati vilar på. Ett vitalt
            civilt samhälle är av största vikt för en levande demokrati och
            ett mänskligt samhälle. Därför måste stat och kommun främja det
            engagemang som finns i olika medborgarsammanslutningar: i föreningar
            och folkrörelser, i kyrkor och samfund, i lokala utvecklingsgrupper
            och i nya sociala rörelser. Den tilltagande pluralismen i det
            svenska samhället bör medföra att stat och kommun ger olika grupper
            möjlighet till autonomi, genom självförvaltning av verksamheter
            som är centrala för dem. Det offentliga måste bejaka den pluralism
            av fria och från staten oberoende medborgarsammanslutningar som
            finns i samhället. Skolan har ett stort ansvar för att förbereda
            de uppväxande medborgarna för ett deltagande i demokratin. För
            det krävs att elevernas kunskaper om
          </p>
          <p xml:id="i-HEBKf6Cv4NWscAnnyYFgph">
            2003/04:K400
          </p>
          <pb facs="riksdagen-motions-pdf/data/200304/mot_200304_K_0400/mot_200304_K_0400-0006.pdf"/>
          <p xml:id="i-RsDdVd27FhRhpEZ53J5KHv">
            2003/04:K400
          </p>
          <p xml:id="i-26V8Pfrt4oDQiAPwRyP1Lh">
            demokratin utvecklas. Skolan måste vara en demokratisk miljö
            som tillåter olika åsikter och visar hur oenighet kan hanteras
            på ett konstruktivt sätt. Kommunal demokrati förutsätter kommunal
            = självstyrelse. Den kommunala självstyrelsen ska vara stark och
            tydligt reglerad i grundlagen. Genom engagemang och deltagande
            i det lokala arbetet har medborgarna möjlighet att både få kunskap
            om och tillföra erfarenheter i större sammanhang. De regionala
            och kommunala nivåerna ska ha egen beskattningsrätt. Regeringsformens
            portalparagraf pekar ut den kommunala självstyrelsen som ett medel
            att förverkliga demokratin. En reell kommunal självstyrelse är
            ett centralt demokratiskt instrument och det förutsätter en kraftfull
            rättslig kompetens för kommunerna att utöva den. I grundlagen
            behövs därför bestämmelser om hur den kommunala beslutskompetensen
            ska utövas. För att sådana skrivningar ska ha rättsliga verkningar
            för förhållandet mellan stat och kommun krävs en tydlig lagprövningsrätt,
            som medger att kommunerna kan hävda utövandet av sitt av grundlagen
            fastlagda kompetensområde gentemot regering och riksdag. På detta
            sätt blir den kommunala = självstyrelsen ett uttryck för subsidiaritetsprincipen.
            Denna princip bör skrivas in i svensk grundlag som riktlinje för
            den vertikala maktdelningen. Detta beskrivs i annan kristdemokratisk
            motion. Samtidigt som kommunerna ges en vidsträckt bestämmanderätt
            inom sitt kompetensområde måste de enskilda människorna kunna
            lita på att deras lagliga rättigheter respekteras av kommunala
            organ. Finansieringsprincipen måste respekteras när staten ålägger
            kommunerna nya uppgifter. Så kallat lagtrots av kommuner i enskilda
            fall ska beivras på ett effektivt sätt. Sverige ska vara indelat
            i ändamålsenliga kommuner och landsting/regioner. Den regionala
            självstyrelsen ska upprätthållas genom direktvalda regionala fullmäktige
            och egen beskattningsrätt. Efter denna historiska och principiella
            genomgång av kristdemokratins syn på demokratin och dess omistlighet,
            vill vi i det följande identifiera brister i och hot mot den svenska
            demokratin och visa framkomliga vägar att vitalisera demokratin,
            medvetna om allvaret i de tidigare citerade orden av Hal Koch:
            ”Demokratin är inte självklar. Den måste återerövras av varje
            generation.”
          </p>
          <p xml:id="i-GxcjPPMNQJcekEtNawHAov">
            Bristande politisk information
          </p>
          <p xml:id="i-YZ9EbdJeGgDPaoAj2DHz3y">
            Vi menar att en brist i och ett hot mot demokratin är medborgarnas
            bristande kunskap om den politiska processen, aktuella politiska
            avgöranden och de politiska alternativ som finns. Den politiska
            allmänbildningen är mycket ojämn, där en elit av politiskt välinformerade
            debatterar och fattar beslut, inte sällan över huvudet på en otillräckligt
            informerad och inte alltid intresserad och engagerad allmänhet,
            ur vilken vi kan urskilja en stor grupp som över huvud taget inte
            är delaktig eller informerad. Ett skakande exempel var under
          </p>
          <pb facs="riksdagen-motions-pdf/data/200304/mot_200304_K_0400/mot_200304_K_0400-0007.pdf"/>
          <p xml:id="i-CKkemRMN5qFNFFQEbtuFqK">
            valrörelsen vid folkomröstningen om euro, när ledande politiker
            ett par veckor innan omröstningen besökte Rosengård i Malmö och
            media rapporterade att många av invånarna inte ens var medvetna
            om att en folkomröstning skulle ske. En förutsättning för att
            upprätthålla respekten för principen ”en person, en röst” där
            varje röst väger lika, är att väljarna är informerade om valet
            och dess alternativ. Den bristande informationen gäller inte bara
            inför val, utan ännu mycket mer hur man som medborgare kan påverka
            den demokratiska processen mellan val. Skillnaden är stor mellan
            intresseorganisationer och företag som med universitetsutbildade
            och disputerade lobbyister vet att påverka ett beslut tidigt i
            processen i riksdagsgruppernas kommittéer, partiernas kongresser,
            i utredningar och genom motioner, frågor och interpellationer
            i riksdagen samt direktkontakter med departementen och den upprörde
            medborgaren som samlar sig till en improviserad e-post veckan
            innan ett beslut ska fattas i riksdagen. För att inte tala om
            de medborgare som får nöja sig med att notera ett beslut som påverkar
            deras vardag i tevenyheterna eller tidningarna dagen efter. Det
            är först när partierna och de förtroendevalda på de olika politiska
            nivåerna inser att de enskilda medborgarnas åsikt om olika politiska
            ställningstaganden inte bara är värdefull utan nödvändig för en
            vital demokrati, som en förändring är möjlig. De enskilda medborgarnas
            röst måste fångas upp och förstärkas gentemot professionella intresseorganisationer
            som enbart företräder ett fåtal medlemmar eller företag som enbart
            företräder sina ägare. I utredningar, utskott och hearingar är
            det en vedertagen praxis att ge företräde åt rikstäckande intresseorganisationer
            och företag för att ta del av deras uppfattning. Ännu är frågan
            obesvarad hur majoriteten bör väga in i ett visst beslut vad välunderbyggda
            opinionsmätningar, större opinionsyttringar som namninsamlingar
            eller demonstrationer ger röst åt. Det måste finnas öppna vägar
            att påverka ett beslut i regering, riksdag, landsting eller kommun
            genom att göra sin röst hörd. När tiotusentals villaägare demonstrerar
            mot fastighetsskatten och möts av oförståelse och ovilja att ompröva
            försvagas tilltron till demokratin i motsvarande grad. Att finna
            lösningar på den bristande politiska informationen och bristande
            kunskaper om den demokratiska processen är ett arbete som innefattar
            hela samhället och dess institutioner. Skola och utbildning har
            nyckelroller i att ge baskunskaper. Studiebesök i riksdagen eller
            klassmedverkan av politiker måste utformas så att fokus inte ligger
            på historia, arkitektur och kuriosa, utan på teoretisk och praktisk
            kunskap om hur jag som enskild medborgare kan gripa in i den politiska
            processen. Precis som vi var och en röstar utifrån den egna övertygelsen
            och intresset, måste vi var och en mellan valen kunna påverka
            utifrån den egna övertygelsen och intresset, oberoende av tillhörighet
            till fackföreningar eller intresseorganisationer. Det fria ordet
            och en fri kommunikation med förtroendevalda har stor betydelse
            för att ett samhälle skall kunna växa i och bevara demokratin,
            också mellan valen. Ett stort ansvar bär här biblioteken, skolorna,
            tidningar och etermedia.
          </p>
          <p xml:id="i-PDxH1AWKbSvgYGStWDbyXM">
            2003/04:K400
          </p>
          <pb facs="riksdagen-motions-pdf/data/200304/mot_200304_K_0400/mot_200304_K_0400-0008.pdf"/>
          <p xml:id="i-Xfop4kn9QAMJpfHqq1MtYx">
            2003/04:K400
          </p>
          <p xml:id="i-RpAFFpUbSKACi91Tpf2m7M">
            IT kan användas för att stärka civilsamhället och för att främja
            deltagardemokratin. Hittills har informationstekniken främst använts
            till att öka informationen från politiska institutioners sida,
            men ännu inte så mycket för att öka deltagandet från medborgarnas
            sida. Den nya informationstekniken har en enorm potential när
            det gäller att vidga medborgarnas möjligheter att delta i och
            påverka problemformuleringar och diskussioner före beslut i folkvalda
            församlingar. Informationstekniken erbjuder nya möjligheter att
            utkräva ansvar från och utöva medborgerlig kontroll över statsmakt
            och valda företrädare för folket i den representativa demokratin.
            Offentlighetsprincipen borde kunna tillämpas så att handlingar
            som enligt lagstiftningens principer är att betrakta som allmänt
            tillgängliga också görs tillgängliga på nätet. För att stimulera
            till ökat valdeltagande bör försöksverksamhet med Internetbaserad
            röstning genomföras för gruppen utlandssvenskar vid nästa val.
            Det är en grupp medborgare som ofta har stora praktiska bekymmer
            att avlägga sin röst. Om det fanns en möjlighet att rösta även
            via Internet så skulle förmodligen valdeltagandet öka. Problem
            som måste lösas är dels legitimeringen, dels skyddet från otillbörlig
            påverkan i samband med själva valhandlingen. Detta bör uppmärksammas
            av regeringen. Den statliga förvaltningen bör vara ett föredöme
            som aktiv användare av informationsteknik i den egna verksamheten
            och i samverkan med företag och medborgare samt utvecklas till
            s.k. 24-timmarsmyndighet. Vi vill understryka vikten av att myndigheterna
            aktivt arbetar med att öppna sina system för medborgarna så att
            många rutinärenden kan klaras av utan större insatser från personalen.
          </p>
          <p xml:id="i-EYt5AuxsnCCrZHUNcJGfKu">
            Avstånd och främlingskap till den politiska beslutsprocessen
          </p>
          <p xml:id="i-BLeqEYx3U1pm7SXcgDWNFX">
            Inte bara bristen på information om de politiska alternativen
            och besluten samt bristande kännedom om den politiska beslutsprocessen
            försvagar demokratin, utan även det geografiska och kulturella
            avståndet till den politiska beslutsprocessen. Det absoluta flertalet
            av befolkningen har aldrig besökt vare sig riksdagen eller kommunfullmäktiges
            sessionssal och har aldrig talat med en förtroendevald i dennes
            egenskap av att just vara förtroendevald. De allra flesta kan
            heller inte namnge mer än ett fåtal politiker vid sidan av partiledarna.
            Att då besöka, lyfta telefonluren eller skriva brev blir ett oövervinneligt
            hinder, och man nöjer sig med att klaga vid köksbordet eller bland
            några arbetskamrater. Vi kristdemokrater anser att det geografiska
            och kulturella avståndet till politiker och den politiska processen
            måste överbryggas. Den enskilde medborgaren måste känna att det
            mentala avståndet till de förtroendevalda minskar, att den lokale
            riksdagsmannen som man röstat på blir, med ett amerikanskt begrepp,
            ”your man in Congress”. På det sättet underlättas också nyrekryteringen
            av nya förtroendevalda. Återkommande organiserade
          </p>
          <pb facs="riksdagen-motions-pdf/data/200304/mot_200304_K_0400/mot_200304_K_0400-0009.pdf"/>
          <p xml:id="i-Jck1S5UooMGnBLRCvryMTU">
            tillfällen att möta förtroendevalda på olika nivåer för information
            och dialog bör övervägas. Lämpliga mötesplatser för sådana politikerträffar
            kan vara t.ex. i bibliotek eller skolaulor.
          </p>
          <p xml:id="i-CPpzs1kohD9fnFA9YKLWFR">
            Medborgarskapets innehåll
          </p>
          <p xml:id="i-92xFtKh6YKcXF6rCYaoqpM">
            Att medborgarnas vilja till och upplevelse av delaktighet i samhället
            minskar finns det flera indikationer på. Det generella valdeltagandet
            sjunker, misstron mot politiker växer och en polariserande ”vi
            och dom”-känsla riskerar att breda ut sig i samhället där politiker
            upplevs som åtskilda från ”vanligt folk”. Medborgarskapets innehåll
            behöver därför aktualiseras och tydliggöras, eftersom demokratin
            och samhällets grundläggande värden så intimt är förknippade med
            de ideal som medborgarskapet representerar. I det svenska välfärdsbygget
            har stundom de delar av medborgarskap som innefattar skyldigheter
            hamnat i skymundan. Hänsyn måste tas till att samhället utgörs
            av de enskilda medborgarna, men man måste också inse beroendet
            av varandra — ett beroende som också ger insikter om hur vi skall
            förhålla oss till varandra i fråga om ansvar och skyldigheter.
            Det är de enskilda människornas medmänsklighet och ansvarstagande
            som är avgörande för framtiden. Sverige har stora möjligheter
            när det gäller att fördjupa medborgarnas deltagande i och inflytande
            på samhällsutvecklingen. Vår demokratiska tradition och infrastruktur
            är stark. Våra folkrörelser och fackföreningsrörelsen från andra
            hälften av 1800-talet är bra exempel på naturliga gemenskaper
            som betytt oerhört mycket för solidaritet och samhällsgemenskap.
            När det gemensamma bästa stått i fokus, och inte särintressen
            eller klasskamp, har såväl fackföreningar som intresseorganisationer
            fört en rättfärdig kamp mot förtryck och för det gemensamma bästa.
            En stark demokrati utmärks inte av en stark stat, utan av en stark
            medborgaranda hos självständiga medborgare, ett starkt civilt
            samhälle och av fungerande naturliga gemenskaper. Detta ger positiva
            förutsättningar för självstyrelse och solidaritet — för enskilda,
            familjer, föreningar, kommuner och så vidare. Vi kristdemokrater
            menar att varje människa i och med sin rationella natur att kunna
            träffa moraliska val har ett unikt och oändligt värde som ger
            rättigheter men också ett ansvar för samhälle och medmänniska
            som genererar skyldigheter som inte kan övertas av institutioner.
            Däremot kan stat och andra institutioner stödja medborgaren i
            dennes strävanden efter att fullgöra sina skyldigheter. Staten
            får då en subsidiär roll i förhållande till medborgaren. Det är
            därför viktigt att, när nu fokus flyttas från den kollektivistiska
            synen och det statliga totalansvaret för varje människa, tomrummet
            inte fylls av individualism och ensidigt betonande av rättigheter.
            Som politiker och samhällsföreträdare måste vi våga prata om,
            tydliggöra och föra en diskussion kring våra medborgerliga skyldigheter.
          </p>
          <p xml:id="i-P2yX1CpeZGTVLZiFYwpk4f">
            2003/04:K400
          </p>
          <pb facs="riksdagen-motions-pdf/data/200304/mot_200304_K_0400/mot_200304_K_0400-0010.pdf"/>
          <p xml:id="i-49YsVeZRGxt1WuVrFjcfXZ">
            2003/04:K400
          </p>
          <p xml:id="i-SuyCpNdPZPhEz57NBch57D">
            10
          </p>
          <p xml:id="i-4kZf5tCuuYnx2VhfiKon7b">
            Medborgerliga dygder
          </p>
          <p xml:id="i-Q79aifqmtuNiakKKpbZsKe">
            I medborgarskapet ingår något som vi kristdemokrater i vårt principprogram,
            liksom Demokratiutredningen i sitt slutbetänkande (SOU 2000:1),
            kallar medborgerliga dygder. De dygder som Demokratiutredningen
            lyfter fram är kritisk rationalism, laglydighet och solidaritet.
            I den kritiska rationalismen ingår en vilja att sätta sig in i
            olika frågor, ifrågasätta, engagera sig, ta ansvar, ta initiativ
            och försöka förstå också hur andra resonerar. Laglydigheten innebär
            skyldighet att följa de demokratiska spelreglerna och att exempelvis
            betala skatt. Solidariteten, slutligen, innefattar en oegennyttig
            hållning till medmänniskorna samt att behandla människor rättvist
            och se till samhälls- och naturvärden oberoende av egennyttan.
            Varför är det då så viktigt att som politiker betona dygder —
            det är väl ändå inget vi skall lagstifta kring? Det är trots allt
            så att vi människor behöver idéer och ideal att sträva mot även
            om vi aldrig kan leva i full enlighet med dem. Men vi behöver
            dem också för att unna luta oss mot något när nyttoetiska vindar
            sveper genom samhället. Ett vitalt och solidariskt samhälle kräver
            att vi alla odlar några viktiga dygder som karaktärsegenskaper.
            Dygder är inget man får sig givet, utan de örvärvas och odlas
            under livet. De medborgerliga dygder som vi vill lyfta ram som
            betydelsefulla för medborgarandan går tillbaka till den klassiska
            och den kristna kulturen i västerlandet och betecknas som de klassiska
            fyra ardinaldygderna — rättvisa, måttfullhet, mod och praktisk
            klokskap. Rättvisan rör relationer människor emellan. Var och
            en har rätt att försvara sina egna rättigheter, men också en skyldighet
            att respektera andras rättigheter. Måttfullheten innebär att förnuftet
            bör råda över alltför vidlyftiga önskningar. Mod betyder en moralisk
            styrka att våga möta faror och stå upp mot oförrätter. Den viktigaste
            av de fyra kardinaldygderna är dock den praktiska klokskapen.
            Med den avses en kritisk urskiljningsförmåga att avgöra vad som
            är rätt och fel i olika valsituationer. Praktisk klokskap är överordnad
            de andra tre, eftersom vare sig rättvisa, måttfullhet eller mod
            kan praktiseras utan klok urskiljning. Denna kardinaldygd stämmer
            väl överens med vad Demokratiutredningen i sitt slutbetänkande
            kallar för kritisk rationalism, vilket sägs vara en vilja att
            sätta sig in i frågor, ifrågasätta, engagera sig, ta ansvar, ta
            initiativ och försöka förstå också hur andra resonerar. Utredningens
            dygder om laglydighet och solidaritet motsvarar i viss utsträckning
            rättvisa. Solidariteten förklaras till exempel i utredningen med
            oegennyttig och rättvis hållning till medmänniskor.
          </p>
          <p xml:id="i-NkfYryjbL2DfJfBRZB5iD3">
            Medborgarbok
          </p>
          <p xml:id="i-F6MT6AXMpk8mLrwbJbSGHt">
            För att betona medborgarskapets rättigheter, men också dess skyldigheter,
            föreslår vi att alla nya medborgare skall få en medborgarbok där
            medborgarskapets innebörd tydliggörs och samhällets grundvärderingar
            formuleras. Vi anser det vara av stor vikt att inför framtiden
            värna, stärka och förmedla de grundläggande värden utan vilka
            ett samhälle präglat av ömsesidig respekt, tillit och gemenskap
            inte kan existera. Dessa värden utgör
          </p>
          <pb facs="riksdagen-motions-pdf/data/200304/mot_200304_K_0400/mot_200304_K_0400-0011.pdf"/>
          <p xml:id="i-LszAVdRHyTV5U8sfh9UGrh">
            den etiska grunden för ett fritt, jämställt, pluralistiskt och
            solidariskt samhälle. En medborgarbok kan vara ett led i det arbetet.
            Varje svensk medborgare som uppnår myndighetsåldern 18 år bör
            få en medborgarbok av den svenska staten där de medborgerliga
            skyldig- och rättigheterna diskuteras. Denna bok skall också ges
            alla som kommer till Sverige och erhåller svenskt medborgarskap.
            Boken bör förmedla den värdegrund som beskrivs i skolplanen: Människolivets
            okränkbarhet, individens frihet och integritet, alla människors
            lika värde, jämställdhet mellan kvinnor och män samt solidaritet
            med svaga och utsatta är de värden som skolan skall gestalta och
            förmedla. I överensstämmelse med den etik som förvaltats av kristen
            tradition och
          </p>
          <p xml:id="i-GbMnYypoYKQoFKBHTHbL19">
            västerländsk humanism sker detta genom individens fostran till
            rättskänsla, generositet, tolerans och ansvarstagande. Denna värdegrund
            härleds alltså från den etik som förvaltats i kristen idétradition
            och i västerländsk humanism. För en levande demokrati krävs att
            medborgardygder såsom den kritiska rationalismen, laglydigheten
            och solidariteten framhävs. Boken bör även innehålla en kort historik
            över Sveriges demokratiska utveckling, information om hur det
            politiska systemet i Sverige och Europasamarbetet fungerar. Överlämnandet
            av medborgarboken bör ske i samband med en ceremoni, i hemkommunen,
            där man välkomnar och uppmärksammar de nya svenskarna och dem
            som blivit myndiga. Genom att boken både betonar rättigheter och
            skyldigheter kan man höja statusen på och markera det ansvar som
            vilar i medborgarskapet. Medborgarboken ska inte primärt ge färdiga
            svar för enskilda valsituationer eller fungera som ”praktisk handbok
            i samhällsliv”, även om också medborgarskapets praktiska konsekvenser
            bör diskuteras. Boken skall istället vara ett verktyg för utmejslandet
            av ett förhållningssätt där insikten om rättigheter och skyldigheter
            gentemot samhälle och medmänniska kommer till uttryck. En demokrati
            är beroende av att det finns en moralisk övertygelse som baseras
            på grundläggande värden, som ständigt måste diskuteras, men också
            försvaras. Utan en medborgaranda, som präglas av frihet och ansvar,
            upphör demokratin. Ingen konstitutionell ingenjörskonst i världen
            kan säkra demokratins fortbestånd. Bara genom att vinna varje
            generation för etiska grundvärden och i ord och handling tillämpa
            dem kan medborgarna själva skapa sin folkstyrelse. En medborgarbok
            kan medverka till en sådan medborgaranda. Ett annat sätt att vitalisera
            demokratin är att se över reglerna kring lokala folkomröstningar
            i syfte att öka möjligheten att få till stånd sådana. Det är av
            stor vikt att öka deltagandet i den lokala demokratin, inte minst
            för att erkänna det engagemang som medborgarna visar i olika frågor.
            Olika mötesplatser och rörelser utanför det organiserade representativa
            systemet måste ses som en positiv resurs i en levande demokrati.
            Kristdemokraterna har föreslagit en regel som innebär att om tio
            procent av de röstberättigade kommunmedborgarna kräver en folkomröstning
            så måste den genomföras. Riksdagen har tidigare begärt lagförslag
            av regeringen på denna punkt och vi förutsätter att ett sådant
            kommer.
          </p>
          <p xml:id="i-TNRcjbYUEdpKmNpDdwiPu2">
            2003/04:K400
          </p>
          <p xml:id="i-LXWHQfTXpyyfJMR1zoMbQv">
            21
          </p>
          <pb facs="riksdagen-motions-pdf/data/200304/mot_200304_K_0400/mot_200304_K_0400-0012.pdf"/>
          <p xml:id="i-Td2zzteb6RKrPRj5KB7Mg1">
            2003/04:K400
          </p>
          <p xml:id="i-9Z8XrMAPdUQMAj3wNX24CQ">
            12
          </p>
          <p xml:id="i-U3gF9qhZMcz4r85xUmGf4b">
            Bristande vitalitet och en konserverande maktstruktur
          </p>
          <p xml:id="i-57CENoRqvSxrA69sHB3tcB">
            Sverige har som vi tidigare nämnt under lång tid utvecklat en
            demokratisk tradition. Varje demokrati riskerar dock att fastna
            i olika former. Varje maktstruktur tycks ha en inneboende tendens
            att söka konservera den egna strukturen. Även i Sverige har sådana
            tendenser utvecklat sig. Under de senaste 70 åren har Socialdemokraterna
            haft regeringsinnehavet under 60 år. Genom «att Socialdemokraterna
            i generationer haft tillgång = till utnämningsmakten är nu också
            överrepresentationen stor av socialdemokrater på ledande poster,
            i verk, departement och olika institutioner. Det råder samstämmighet
            om att politisk konkurrens är värdefull, tydliggör skillnader
            och politiska alternativ, och ger väljarna möjlighet att påverka
            den förda politiken. Men när den demokratiska vitaliteten och
            flexibiliteten satts ur spel genom Socialdemokraternas sextioåriga
            monolitiska maktinnehav trots sin minoritetsställning, är situationen
            att jämföra med den stagnation som sker i företagsvärlden vid
            monopol och oligopol. Kristdemokraterna anser att den rådande
            situationen är demokratiskt mycket problematisk genom att den
            utestänger en majoritet av medborgarna från politiskt inflytande.
            Det är en viktig uppgift att analysera konsekvenserna av den socialdemokratiska
            minoritetens långa regeringsinnehav och dess monopolställning
            och finna lösningar att åtminstone mildra konsekvenserna. Kristdemokraterna
            anser att tröskeln i form av fyraprocentsspärren i riksdagsval
            för nya partier bör tas bort och kan förslagsvis ersättas av en
            trappa som ger möjlighet till riksdagsrepresentation även vid
            lägre valresultat. Kristdemokraterna har i en särskild motion
            yrkat på utredning om spärren.
          </p>
          <p xml:id="i-9XW1yFEWkYtFy6tNTfo2Ls">
            Politiska beslut i strid mot folkflertalets vilja
          </p>
          <p xml:id="i-Sq6xr59w1EWnjpLwCs3APU">
            Ett hot mot demokratin är när en folkopinion har skapats, och
            sedan, trots den inbyggda tröghet som finns i själva organiserandet
            av en opinion, lyckats formulera och framföra demokratiska krav
            som vunnit stort bifall och som ändå blir avfärdade av den sittande
            regeringen utan att opinionen fått gehör eller ge något avtryck
            i den förda politiken. I formell, teknisk mening har regeringen
            demokratisk rätt att i riksdagen driva igenom beslut som går emot
            en folkopinion. Inte desto mindre är föraktet för folkopinioner
            ett hot mot demokratin. Att deltagare i demonstrationer mot fastighetsskatten,
            efter att ha blivit nonchalerade i fem år i rad, blir ursinniga
            är inte försvarbart men förståeligt. Den maktfullkomlighet som
            regeringens handlande i dessa och liknande fall har gett uttryck
            för ligger ljusår från den idé som Hal Koch 1945 klädde i ord
            om demokratin som livsform, vars själva kärna var samtalet och
            samförståndet. Det är omöjligt att tänka sig en vitalisering och
            förnyelse av demokratin utan att den också berör den sittande
            regeringens oförmåga att lyssna till
          </p>
          <pb facs="riksdagen-motions-pdf/data/200304/mot_200304_K_0400/mot_200304_K_0400-0013.pdf"/>
          <p xml:id="i-6iMsYJzur1qy2ddngYFynA">
            2003/04:K400
          </p>
          <p xml:id="i-NYWRv6d26Cnttf17VqdLoj">
            opinioner. Demokratins livsluft är lyhördhet och en vilja till
            samförstånd. Regeringen bör återkomma till riksdagen med förslag
            om åtgärder för att skapa bättre förutsättningar för att folkopinioner
            ska kunna påverka den demokratiska processen.
          </p>
          <p xml:id="i-4SP8ekSSRCTomZxqzWvT4L">
            Politiska beslut i strid mot demokratins värden
          </p>
          <p xml:id="i-BoJR6JwgB6VPsVzqfEfCh">
            En levande demokrati förutsätter en värdegemenskap som bygger
            på alla människors lika värde. Utan denna värdegemenskap blir
            de demokratiska institutionerna och formerna tomma skal. Demokratin
            är en fortlöpande process, vars livskraft är beroende av att människans
            värde och ansvar präglar samhällsdebatten och det gemensamma handlandet.
          </p>
          <p xml:id="i-ATSN7srMfyytKbeCRXXkY3">
            Majoritetens förpliktelse mot minoriteten
          </p>
          <p xml:id="i-9Dpd1iiHdaRyw6ppCp8x8J">
            Demokratin är den styrelseform som bäst tar hänsyn till människans
            förutsättningar. Eftersom det inte finns perfekta människor finns
            det heller inte perfekta styrformer. Om det skapas möjligheter
            till en allmän delaktighet så medför det också att chansen är
            stor att människorna i samarbete kan korrigera varandra, en balansskapande
            maktdelning uppstår. Demokratin kan dock inte fungera utan värden.
            Demokratin är inte ett tekniskt system. Mest grundläggande för
            en fungerande demokrati är människovärdesprincipen, tanken på
            ett specifikt och unikt människovärde. Demokratin bygger också
            på majoritetsprincipen, dvs. att det är majoritetens beslut som
            gäller fram till dess att en ny majoritet uppstår. Men denna princip
            är inte oinskränkt. Majoritetsbesluten måste därför ta rimlig
            hänsyn också till minoriteters rättigheter. Med andra ord är majoritetsbesluten
            kringskurna av en etisk ram om besluten skall gälla i en demokrati.
            Redan den amerikanske presidenten Thomas Jefferson gav uttryck
            för principen om majoritetens förpliktelser mot minoriteten i
            orden: ”Vi måste alla minnas denna heliga princip, att fastän
            majoritetens vilja skall segra i varje fall, måste denna vilja
            för att vara rättfärdig också vara resonabel, och att minoriteten
            också besitter lika rättigheter, som en lag lika för alla måste
            örsvara, och att förvägra denna rätt skulle vara förtryck.”(First
            inaugural address, 4 mars 1801). För att vitalisera demokratin
            i Sverige måste besluten också i högre utsträckning ta hänsyn
            till den minoritet som beslutet går emot, så att i varje beslut
            en rimlig avvägning görs av att ta hänsyn också till minoritetens
            intresse. Och naturligtvis, som i föregående fall, blir avvägningen
            än mer befogad när den förda politiken kör över en majoritets
            intresse.
          </p>
          <p xml:id="i-H4VjPw5gScaJqYFmRP6Tou">
            13
          </p>
          <pb facs="riksdagen-motions-pdf/data/200304/mot_200304_K_0400/mot_200304_K_0400-0014.pdf"/>
          <p xml:id="i-Ts34pJPkXzcjVFmVeAKiDX">
            2003/04:K400
          </p>
          <p xml:id="i-G9t5koQyvqBe6kY4Ct9YJi">
            14
          </p>
          <p xml:id="i-JZGcAN2HJzEtYajQ5a2kU8">
            Bristande normöverföring
          </p>
          <p xml:id="i-9nDKryoop7ReguG1zaPmpo">
            Ett av de allvarligaste hoten mot demokratin är söndervittringen
            av en gemensam värdegrund och den bristande normöverföringen från
            en äldre generation till en yngre. Utan en fast förankrad etik
            och gemensam värdegrund relativiseras människors uppfattning om
            vad som är rätt och fel till en egen privatmoral. Överföringen
            av normer från en generation till nästa sker i allt väsentligt
            under de tidiga barnaåren i familjen. Det är här som värden som
            empati, ansvarstagande, omtanke och solidaritet internaliseras
            och införlivas i barnens personlighet. Föräldrarnas bristande
            tid för sina barn, i synnerhet under de tidiga barnaåren, men
            också under den känsliga tonårsperioden, visar sig i en allt större
            etisk vilsenhet som utgör ett mycket reellt hot mot demokratin.
          </p>
          <p xml:id="i-U85x5E97ZS4khyRn3LtEXc">
            Värdekommission
          </p>
          <p xml:id="i-QaJHMr33VmLXFHqDyKzKa5">
            För att vitalisera samtalet om den gemensamma värdegrunden och
            den etiska internaliseringen föreslår Kristdemokraterna en värdekommission
            efter den modell som använts i Norge. Den norska värdekommissionen
            hade följande uppdrag beskrivet: Huvudmålet är att bidra till
            en bred värdemässig och samhällsetisk mobilisering för att stärka
            positiva gemenskapsvärden och ansvar för miljön och samhällsgemenskapen.
            Det är viktigt att motverka likgiltighet och främja personligt
            ansvar, deltagande och demokrati. Värdekommissionen skall bidra
            till att skapa större insikt om värdefrågor och etiska problemställningar
            på ett sådant sätt att våra liv som enskilda, vår kultur och samhällsutveckling
            och vårt förhållande till naturen i större grad kan präglas av
            insiktsfulla ”värdeval”. Den skall bidra till kunskap om den värdemässiga
            — utvecklingen i :samtidskulturen, bland annat de institutionskulturer
            vi är del av och våra individuella värdeuppfattningar. Den skall
            analysera den värdepåverkan som sker genom olika kanaler i samhället.
            Den, delvis okända, påverkan skall värderas i förhållande till
            den kända uppfostran som sker. Den skall identifiera aktuella
            värdemässiga och samhällsetiska utmaningar man står inför och
            diskutera möjliga svar på dem. Den skall uppmana och stimulera
            offentliga myndigheter och relevanta delar av det civila samhället
            till debatt och deltagande. Den bör bidra till diskussionen om
            vad som är de offentliga myndigheternas uppgift och vad den enskilde,
            familjen, det civila samhällets institutioner och näringslivet
            har ansvaret för. Den skall uppmana och utmana till etisk reflektion
            och handling, inte bara genom utredningar, utan genom ett brett
            spektrum av aktiviteter, som exemplifierar, aktualiserar och konkretiserar
            värdefrågor. Den norska värdekommissionen har avslutat sitt arbete.
            Den höll över 600 öppna möten, 130 kommuner gav synpunkter, många
            skolor och frivilliga organisationer var engagerade i diskussionen.
            Utan tvivel skapade kommissionens arbete en bred debatt i Norge,
            bredare än något annat tidigare statligt initiativ. Vi tror att
            själva processen är lika viktig som slutresultatet och menar därför
            att Sverige
          </p>
          <pb facs="riksdagen-motions-pdf/data/200304/mot_200304_K_0400/mot_200304_K_0400-0015.pdf"/>
          <p xml:id="i-FjEe6EJyGkPz6N4SrxTaHy">
            2003/04:K400
          </p>
          <p xml:id="i-BYGCDY66fN8QJjPYLkcpUz">
            behöver vitalisera det etiska samtalet med hjälp av ett liknande
            upplägg som i Norge. Kristdemokraterna har i en särskilt motion
            yrkat på en sådan värdekommission.
          </p>
          <p xml:id="i-WNSn5nW2He133xQ5ihUeFY">
            Förtroendeuppdragets utformning och karaktär
          </p>
          <p xml:id="i-V1EZhSG9g3KLUhYvCSWP9u">
            Nästan alla politiska partiers medlemstal minskar. Vi såg ovan
            att Socialdemokraterna minskat med flera tiotusentals medlemmar
            på några få år, och samma tendens finns i övriga partier. Detta
            utgör i sig ett hot mot demokratin. Vi tror att förhållandet till
            en del kan förklaras av förtroendeuppdragens utformning och karaktär.
            Var och en som en tid varit politiskt aktiv vet att det politiska
            samtalet och processen att finna en gemensam lösning ofta tidsmässigt
            drunknar i kommittéer, sammanträden och möten där fokus hamnar
            på annat. Vi tror att de långa sammanträdestiderna med ineffektiv
            tidsplanering kväver mångas politiska engagemang och är en av
            orsakerna till de många avhoppen från politiska uppdrag i kommunernas
            fullmäktige och nämnder. Inte sällan läggs sammanträdena på tider
            som omöjliggör för t.ex. en småföretagare eller en småbarnsförälder
            att delta. Det är också i allmänhet tämligen ekonomiskt betungande
            att delta i politiskt arbete på kommunal nivå, med långa resor
            och långa sammanträden med liten eller ingen ersättning. Det är
            angeläget att få till stånd ett samtal om åtgärder för att förändra
            förtroendeuppdragets utformning så att fler människor kan attraheras.
          </p>
          <p xml:id="i-XP4KfgjGupFqqxvcmavdeN">
            Missaktning och hot mot förtroendevalda
          </p>
          <p xml:id="i-889Hofhv3PVRs7dSZpPo1Z">
            Till problemet att motivera människor för en ideell insats som
            förtroendevald hör att rollen som politiker är lågt värderad,
            för att inte, i många fall, säga föraktad. Vi tror att ett hot
            mot demokratin på sikt är den successiva nedvärderingen av förtroendevalda.
            Denna allmänt utbredda missaktning är den grogrund vari oförskämdheter
            och rena hot finner näring. Det är inte människor med sysslor
            som ger hög status, som läkare, framgångsrika idrottsmän eller
            penningplacerare, som blir missaktade, hotade och rent av mördade.
            Det är istället de som i sin gärning försöker upprätta ett tryggt
            och gott samhälle som politiker, poliser och domare som möter
            hot och otidigheter. Men medan tjänstemän som poliser är skyddade
            av lagstiftning om hot och våld mot tjänsteman, finns inte motsvarande
            skydd för förtroendevalda.
          </p>
          <p xml:id="i-SBabvsxDU51umypHWZoX3E">
            15
          </p>
          <pb facs="riksdagen-motions-pdf/data/200304/mot_200304_K_0400/mot_200304_K_0400-0016.pdf"/>
          <p xml:id="i-JhEbF8jADezeEE8hBSXewA">
            2003/04:K400
          </p>
          <p xml:id="i-RX7vGC5S2QGd22z92oPPou">
            16
          </p>
          <p xml:id="i-ADXHRun6C5VYyhCwACXmXK">
            Kristdemokraterna anser därför att regeringen bör återkomma till
            riksdagen med förslag om lagstiftning som stärker skyddet av förtroendevalda
            mot hot och våld.
          </p>
          <p xml:id="i-HjsdkESMaQru64eHWiPe6e">
            Bristande nyrekrytering av förtroendevalda
          </p>
          <p xml:id="i-6tkrct9zkkToUaLr1eKEBL">
            Ett reellt hot mot demokratin är, som nämnt, partiernas bristande
            förmåga att nyrekrytera medlemmar och därmed också = förtroendevalda.
            Om medlemskadern sjunker och åldras blir urvalet att ge förtroendeuppdrag
            till mindre, och uppdragen kan komma att ges åt människor som
            kan sakna såväl kompetens som engagemang. När urvalet minskar,
            minskar också möjligheten att rekrytera kvinnor, ungdomar, småbarnsföräldrar,
            invandrare, företagare, akademiker och andra som är mindre frekvent
            representerade som förtroendevalda. Det är t.ex. ett demokratiskt
            problem, ja, på gränsen till ett juridiskt problem, när rekryteringsstocken
            för nämndemän utgörs av en alltmer homogen grupp av pensionärer,
            vars vardag och referensramar kan skilja sig mycket från de unga
            och medelålders människor de är satta att döma. För den som kan
            disponera sin tid fritt kan det exempelvis vara svårt att döma
            i ett skattemål och ha empati för förklaringar som att skatten
            inte
          </p>
          <p xml:id="i-McDZsgyJMwtAk7wpDUdPrL">
            betalades in på grund av stressiga arbetsförhållanden. Gruppen
            av förtroendevalda bör ur demokratisk aspekt spegla genomsnittet
            av gruppen av medborgare, så att alla kategorier, åldrar, kön
            och yrken är någorlunda jämnt fördelade. Vår demokrati bygger
            på att partierna örmår kanalisera medborgarnas åsikter och engagemang.
            En minskad anslutning betyder därför att politiken riskerar att
            skötas av en elit, särskilt när partiernas medlemskap röjer en
            sådan demografisk sammansättning att det är tydligt att stora
            grupper i samhället inte bara är underrepresenterade utan mer
            eller mindre utestängda från att delta i det politiska arbetet.
            SNS Demokratiråds rapport från 1998 visar på två, sinsemellan
            helt olika, ategorier som i allt högre grad står utanför de gängse
            politiska arenorna. Det handlar dels om invandrare och arbetslösa,
            dels om unga, välutbildade, främst män. Skälen till att de olika
            grupperna står utanför de gängse politiska analerna skiljer sig
            åt. I invandrarnas och de arbetslösas fall rör det sig ofta om
            språksvårigheter och andra kulturella barriärer, bristfällig utbildning
            och besvärliga sociala förhållanden i övrigt som skapar en känsla
            av vanmakt och utanförskap. För de unga och högutbildades del
            är det primärt ett eget, självständigt val gjort utifrån en styrkeposition
            och en upplevelse av att politik är ointressant. Att sträva efter
            politisk makt framstår inte längre som lika attraktivt när det
            finns andra, mer spännande, karriärvägar att tillgå. I Demokratiutredningens
            betänkande, En uthållig demokrati SOU 2000:1, ägnas analysen av
            det politiska utanförskapets utbredning huvudsakligen åt invandrare,
            arbetslösa och ungdomar som man antar är utestängda snarare än
            frivilligt avståndstagande, men man noterar en liknande utveckling
            mot minskat röstdeltagande bland unga framgångsrika män inom näringslivet.
            Om de trender som Demokratirådet och Demokratiutredningen anser
            sig kunna
          </p>
          <pb facs="riksdagen-motions-pdf/data/200304/mot_200304_K_0400/mot_200304_K_0400-0017.pdf"/>
          <p xml:id="i-3Axj5vT7bMJyFqX6meQp8v">
            2003/04:K400
          </p>
          <p xml:id="i-AWuccc77ye39Riuhmb6p6">
            urskilja fortsätter utsätts den svenska demokratin för tydliga
            påfrestningar och kan i sin förlängning mista själva legitimiteten
            genom att alltfler människor i praktiken står utanför den politiska
            processen.
          </p>
          <p xml:id="i-Ubo8TphxbaoHTnDUETZ345">
            Bristande tolerans och misstänkliggörande av politiska motståndare
          </p>
          <p xml:id="i-7FVZyriJufKSyiysz2i5JQ">
            Vi menar vidare att demokratin hotas av en politisk kultur och
            debatteknik som utnyttjar misstänkliggörande och nedvärdering
            som politiska redskap. Politiker väljs just för att vara ambassadörer
            och representanter för sina väljare och deras åsikter. Att då
            definiera ut andras åsikter, osynliggöra och marginalisera dem,
            eller osakligt förknippa andra politiker med ökända företeelser
            eller personer, så kallad ”guilt by association”, att demonisera
            politiska motståndare eller misstänkliggöra deras bevekelsegrunder
            och ärlighet må vara verkningsfullt för ögonblicket men förödande
            för demokratin. Ett ständigt återkommande argumentationsknep är
            t.ex. att söka förknippa den politiske motståndaren och hans åsikter
            med nazismen, Förintelsen och Hitler, eller andra gestalter och
            företeelser ur historiens skräckkabinett. När politiker använder
            detta misstänkliggörande som debattmetod ger det en oundviklig
            erodering av demokratin och omöjliggör ett demokratiskt samtal
            i syfte att nå samförstånd. Varje yrkeskår som har behov av trovärdighet
            i allmänhetens ögon skapar, utöver tillämplig lagstiftning, etiska
            koder som kårens medlemmar förbinder sig att följa och som är
            förenade med verkningsfulla korrektiv för dem som bryter dem.
            Detta är fallet med såväl läkare, jurister, psykologer som journalister.
            Om en med politiker närbesläktad kår som jurister förmår formulera
            och efterleva en etisk kod, bör också förtroendevalda kunna formulera
            och efterleva en sådan politisk etisk kod och därmed bidra till
            att återupprätta förtroendet för politiker.
          </p>
          <p xml:id="i-QXfnf4dSUu3HynLs4iXroz">
            Tjänstemännens ansvar för demokratin
          </p>
          <p xml:id="i-Vpv6FXhyywDGM15bXDbiML">
            Det är ett känt faktum att i varje administration och förvaltning
            finns en inbyggd tendens till expansion utan att för den skull
            produktionen av tjänster eller effektiviteten ökar. [Se: Herbert
            Simon: Administrative behavior (1947), Burton Kaufman: Efficiency
            and expansion (1974), Bo Gustafsson (utg): Den offentliga sektorns
            expansion (1977)]. Administrationen, och därmed kostnaderna för
            den, växer alltså utan att mer blir uträttat. Ett sådant förhållande
            som Kristdemokraterna återkommande kritiserat är den ständigt
            växande budgeten för Regeringskansliet.
          </p>
          <p xml:id="i-He6xqtdtefFqURAt14m7bA">
            27
          </p>
          <pb facs="riksdagen-motions-pdf/data/200304/mot_200304_K_0400/mot_200304_K_0400-0018.pdf"/>
          <p xml:id="i-GKhxe29SPPkk7JxuB4uMo9">
            2003/04:K400
          </p>
          <p xml:id="i-UQwmhLn6nYJLP1zYN5pMwf">
            18
          </p>
          <p xml:id="i-QaK7yzDTPALL9hHgBLB46i">
            Denna tendens till expansion av administration är ett allvarligt
            hot mot ett företags lönsamhet men är direkt förödande när tendensen
            tillåts utvecklas i den offentliga förvaltningen. Som den socialdemokratiske
            socialministern Gustav Möller, (1924-26, 1932-51) sa: ”Varje skattekrona
            som används ineffektivt är som att stjäla från de fattiga.” Till
            en väsentlig del är naturligtvis ansvaret för en god och effektiv
            förvaltning av skattemedlen en politisk fråga, men till en inte
            oväsentlig del vilar också ansvaret på tjänstemannanivån för en
            kompetent förvaltning. En ineffektivt skött administration är
            även den ett hot mot allmänhetens förtroende och därmed ett hot
            mot demokratin.
          </p>
          <p xml:id="i-6easaifCNqF2bZMhxeU2EH">
            Tjänstemännen och demokratin
          </p>
          <p xml:id="i-FuVZSBZtccDVrsrDaKkvKo">
            I Demokratiutredningens slutbetänkande (SOU 2000:1) återfinns
            ett centralt resonemang om tjänstemännen i den offentliga förvaltningen.
            De befinner sig i skärningspunkten mellan att å ena sidan förverkliga
            demokratiska värden såsom politisk demokrati, rättssäkerhet och
            offentlig etik och att å andra sidan ta hänsyn till ekonomiska
            värden som rationalitet, produktivitet och effektivitet. Varje
            offentligt system måste vårda denna helhet. Utredningen slår fast
            vikten av myndigheternas självständighet, vikten av att tjänstemännen
            inte hänger sig åt egen lobbyverksamhet och på andra sätt propagerar
            för den egna verksamhetens expansion och att det utvecklas ett
            offentligt etos. De offentliga tjänstemännens centrala roll för
            att värna demokratin, bidra till tydlighet i rollfördelningen
            gentemot förtroendevalda och stärka den enskildes rättssäkerhet
            poängteras i utredningen. Det är således nödvändigt att det ständigt
            förs en diskussion om den offentliga förvaltningens roll i en
            levande demokrati. Därför måste staten och kommunerna som arbetsgivare
            fortlöpande värna om att skapa sådana arbetsförhållanden att tjänstemännens
            integritet och självständighet tas till vara och uppmuntras. Under
            senare år har flera saker uppdagats som går i motsatt riktning.
            Det gäller växande tystnad på arbetsplatser i rädsla för repressalier,
            höga = tjänstemäns bisysslor och ett omfattande utnämningsförfarande
            på politiska grunder. Samtidigt som alla privata företag med självaktning
            talar om behovet av etik i företagen och en gemensam företagskultur
            saknas en motsvarande myndighetskultur i den offentliga förvaltningen.
            Staten t.ex. verkar ha en allt otydligare idé om vilka beteenden
            och mål som ska prägla statsförvaltningen. Ämbetsmannakulturen
            som tidigare präglade stora delar av statsförvaltningen luckras
            upp alltmer och ingenting verkar ersätta den förutom ekonomiska
            mått som ska uppfyllas. En statlig utredning bör därför tillsättas
            som utifrån Demokratiutredningen utvecklar ”ett offentligt etos
            och en demokratisk professionalism”, för att använda dess formuleringar.
            Det bör ges regeringen till känna.
          </p>
          <pb facs="riksdagen-motions-pdf/data/200304/mot_200304_K_0400/mot_200304_K_0400-0019.pdf"/>
          <p xml:id="i-Y6SYXRyXLV73Qfgkq93Xu4" type="date">
            Stockholm den 7 oktober 2003
          </p>
          <div xml:id="i-EU2vVVNMH7wKt9kmLyPuUR" type="signatureBlock">
            <p xml:id="i-EfQSGGPWQ9CSHNmnJjD3ng" who="i-4BTx6VbUNJDqLqfkYqjnsE" type="signature">
              Tuve Skånberg (kd)
            </p>
            <p xml:id="i-TgQmfz6GGHsKtrj5DjYJ5q" who="unknown" type="signature">
              Ingvar Svensson (kd)
            </p>
            <p xml:id="i-9c8TtyH3TwwK6GuWYkYcGx" who="i-Ha5uZXGHudhTidCuW8UjXN" type="signature">
              Ragnwi Marcelind (kd)
            </p>
            <p xml:id="i-Die5Zc3DPeLDsizD8sHwa2" who="i-JUDfhnxTxyfMtZUBuv5NAa" type="signature">
              Peter Althin (kd)
            </p>
            <p xml:id="i-3HCdFPXeVMnhYrSrHhwNTD" who="i-EFJ93MgPh6dJrzDB1Tt657" type="signature">
              Yvonne Andersson (kd)
            </p>
          </div>
          <p xml:id="i-UD4C2LNR7Rgvvq4qaYyZg2">
            Ingemar Vänerlöv (kd)
          </p>
          <p xml:id="i-FBUiSFXUsbJYQ8nkz2YD8p">
            2003/04:K400
          </p>
          <p xml:id="i-Nw3BZuwTxanwEexT6NrYbH">
            19
          </p>
        </div>
      </div>
    </body>
  </text>
</TEI>
