<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1888--ak--00173">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1888/mot_1888__ak__173/mot_1888__ak__173-001.pdf"/>
      <div xml:id="i-AVEmzKmddWakDhL7W6ag2n" type="motHeader">
        <div xml:id="i-4yqaxnci2N3Tow5GCUHWWf" type="motTitle"/>
        <div xml:id="i-V6RWGLsxGpP5qhjj86zcs6" type="motSubmissionInfo"/>
      </div>
      <div xml:id="i-WuTw71ZV5g3C9MF8CfiVH5" type="motBody">
        <div xml:id="i-3qrEqvCH68b6uL6jfUSUXZ">
          <p xml:id="i-CmzQA3ad4Z8DwMhmfbFUTY">
            Motioner i Andra Kammaren, N:o 173. 7
          </p>
          <p xml:id="i-TNVkcbaH66CN7UGcB82NQ5">
            N:o 173.
          </p>
          <p xml:id="i-VnEXGuDccKmak1qwqjSB57">
            Af herr A. Gumaelius, om skrifvelse till Kongl. Maj:t med begäran
          </p>
          <p xml:id="i-13326efH5DgigXsCjDu1yX">
            om ändringar i universitetens statuter.
          </p>
          <p xml:id="i-HPfSgzxFTc4Ne3rXh2Y1oP">
            Enligt gällande författningar ega rikets begge universitet en
            genom rektor och akademiskt konsistorium utöfvad s. k. disciplinär
            myndighet öfver de studerande, hvilken myndighet, såsom det heter,
            »sträcker sig till universitetsstaden och en mil der omkring».
            Denna myndighets uppgift, hvilken, att döma af dess namn, närmast
            borde vara att upprätthålla ord- ningen inom universitetet, har
            emellertid icke blott lokalt, utan ock med afseende på hvad för
            den samma kan blifva föremål, en omfattning, som går långt derutöfver
            och hvarigenom studenterna i vissa hänseenden erhålla en framför
            andra medborgare gynnad ställning gent emot allmän lag, i andra
            åter, åtminstone enligt den uppfattning, som på senare tider hos
            alla veder- börande myndigheter gjort sig gällande, beröfvas en
            medborgares allmänna rättigheter, hvarjemte de i sitt enskilda
            lif äro föremål för ett öfvervakande och eventuelt en inblandning,
            om hvars lämplighet tvifvelsmål yttrats äfven af de akademiska
            myndigheterna sjelfva. Hurudana än de förhållanden må hafva varit,
            under och med anled- ning af hvilka hithörande bestämmelser tillkommit,
            torde det emellertid vara svårt att numera vare sig hos studenterna
            sjelfva eller annorstädes upp- täcka någon giltig anledning, hvarför
            icke äfven med afseende på dem grund- satsen om allas likhet inför
            lagen borde vinna fullständig tillämpning eller hvarför de skola
            i fråga om sitt enskilda lefverne vara underkastade en
          </p>
          <pb facs="riksdagen-motions-pdf/data/1888/mot_1888__ak__173/mot_1888__ak__173-002.pdf"/>
          <p xml:id="i-BBCrEWPg6YwR5GDLgqQzFF">
            8 Motioner i Andra Kammaren, N:o 173.
          </p>
          <p xml:id="i-Hd6ZbtP4Na7rdD4kUTLwcS">
            utomordentlig kontroll, den der i alla händelser aldrig kan blifva
            fullt effektiv. En hastig blick på förhållandena skall visa att
            en ändring af denna lagstift- ning är både behöflig och tidsenlig.
            Den för de studerande vid universiteten ännu bestående undantagslag-
            stiftning är till sitt ursprung och sin art tvåfaldig. Den afser
            nemligen först sådana af en student inom en mil från universitetsstaden
            begångna handlingar, som äro enligt allmän lag straffbara, samt
            stadgar härom att åtal för sådana icke får inför allmän domstol
            anhängiggöras, så framt icke vederbörande akademiska konsistorium
            efter egen pröfning af, huruvida för- seelsen kan »med disciplinärt
            ansvar försonas», öfverlemnat målet till sådan
          </p>
          <p xml:id="i-DEm1MVBw978AMFnGddYgDz">
            domstol; och hithörande författningar — tvenne kongl. förordningar
            af 2 april 1852 och ett kongl. bref af 1 mars 1750, i de delar
            der detta ännu gäller — tillerkänna de akademiska myndigheterna
            rätt att låta en
          </p>
          <p xml:id="i-9LJQkeEG3ZWfFy4GNc5HP2">
            student med s. k. »disciplinärt ansvar», d. v. s. varning, förlust
            af stipendium eller förvisning från universitetet, försona flerahanda
            brott, af hvilka somliga enligt nu gällande strafflag skulle kunna
            beläggas med åtminstone sex må- naders fängelse. I denna del är
            ifrågavarande undantagslagstiftning ingen- ting annat än en qvarlefva
            från de tider, då den skarpa ståndsskilnaden äfven tog sig uttryck
            i särskild lagstiftning för olika samhällsklasser; den är en anakronism,
            som icke längre bör få qvarstå, och dessutom positivt skadlig
            såsom egnad att framkalla sjelfsvåld och öfvermod. hos dem, hvilka
            den om- hägnar. Men den ifrågavarande undantagslagstiftningen
            sträcker sig äfven till sådant, med hvilket den allmänna lagen
            icke tager någon befattning. Af handlingar, som annars för myndig
            eller omyndig svensk undersåte äro rättsligen tillåtna, skapar
            denna undantagslagstiftning för en hvar, som vill begagna undervisningen
            vid statens högskolor, formliga brott med på- följder, som i enskilda
            fall kunna vara menliga nog för den, som drabbas deraf ; blott
            och bart det att hafva varit föremål för något slags offentlig
            be- straffning sätter ju i mängdens ögon en fläck på en persons
            anseende. För att belysa innebörden af den i detta hänseende ofördelaktiga
            undantags- ställning, hvari akademiska medborgare under nuvarande
            lagstiftning be- finna sig, torde vara nog att erinra om de under
            de senare åren timade, allmänt kända fall, då till mogen ålder
            komna, för stadgad och aktnings- värd vandel kända vid Upsala
            universitet studerande vetenskapsidkare drab- hats af skymfiga
            straffåtgärder dels derför, att de i nationalekonomiska, religiösa
            eller filosofiska frågor offentligen uttalat teoretiska åsigter,
            som icke fallit vissa akademiska myndigheter i smaken, dels blott
            och bart derför,
          </p>
          <pb facs="riksdagen-motions-pdf/data/1888/mot_1888__ak__173/mot_1888__ak__173-003.pdf"/>
          <p xml:id="i-P3cA2dj1Wy1nTL7rFVQLF3">
            Motioner 1 Andra Kammaren, N:o 173. 9
          </p>
          <p xml:id="i-KSn3RgygRdZmJ4omEgTQuP">
            att de föranstaltat offentliga meningsbyten derom, hvartill universitetets
            egna lärare inbjudits och hvari de deltagit, ja, till och med
            derför, att de underlåtit att såsom anordnare eller ledare af
            dylika meningsutbyten fram- hålla vissa åsigter och undertrycka
            andra; — allt handlingar, som ej blott inför allmän lag äro fullkomligt
            ostraffbara, utan ock moraliskt otadliga. Genom att inordna dessa
            handlingar och dessa förmenta underlåtenhetsfel under sådana i
            disciplinstadgan förekommande kategorier som » förargeligt lefverne»,
            »skadligt tidsfördrif», »dylik förseelse» m. m. hafva vederbörande
            sett sig i stånd att icke blott beröfva dem, som vid universiteten
            idka stu- dier, den yttrandefrihet, som är hvarje svensk medborgares
            lagliga egendom, utan till och med bestraffa dem, som ej vilja
            göra sig till verktyg för under- tryckande af andra, för de akademiska
            myndigheterna oåtkomliga samhälls- medlemmars bruk af det offentliga
            ordet inom lagens gränser. Det kan visserligen invändas och har
            också invändts, att disciplinarstadgan icke rim- ligtvis kan tolkas
            så, som den i nämnda och dylika fall blifvit tolkad. Men då Kongl.
            Maj:t genom formligt utslag faststält en sådan tolkning, har man
            ju att hålla sig dertill och endast i lagens ändring eller upphäfvande
            söka bot för orimligheten. De bestämmelser, åt hvilka man gifvit
            denna vidsträckta tydning, afse i alla händelser närmast studenternas
            enskilda lif, deras sysselsättningar, nöjen och umgänge samt ålägga
            rektor och vederbörande konsistorium att med sin straffrätt ingripa
            såväl mot habituella fel i uppförandet som mot enstaka klandervärda
            ehuru lagligen ostraffbara handlingar. Denna de aka- demiska myndigheternas
            befattning med de studerandes enskilda vandel sträcker sig till
            och med utöfver deras vistelse vid lärosätet, i det att icke blott
            enligt universitets-statuternas $ 100 redan för inträde vid universi-
            tetet fordras betyg öfver förut ådagalagdt uppförande, utan det
            ock, enligt universitets-statuternas $ 111, åligger hvarje ograduerad
            student, som i mer än fyra terminer varit borta från universitetet,
            att, för att åter vinna inträde, förete betyg, öfver sitt uppförande
            under frånvaron, en bestämmelse, som i många fall helt enkelt
            är omöjlig att ärligt ställa sig till efterrättelse, såsom +t.
            ex. om någon tillbragt tiden på utländska resor eller i allmänhet
            om han ej stått i något sådant förhållande till andra, att de
            kunnat om hans uppförande förvärfva nödig kännedom för att derom
            afge ett samvetsgrant intyg. Att för inskrifning eller återinträde
            vid ett af rikets universitet fordra annat vitsord öfver ens vandel
            än vanligt frejde- bevis, är lika så opraktiskt, som det förvisso,
            huru man än ser saken, är onödigt; liksom ock en hvar med någon
            kännedom om nuvarande univer- Bih. till Riksd. Prot. 1888. 1 Saml.
            2 Afd. 2 Band. 33 Häft. 2
          </p>
          <pb facs="riksdagen-motions-pdf/data/1888/mot_1888__ak__173/mot_1888__ak__173-004.pdf"/>
          <p xml:id="i-QD3oazyg1aU4CaxV4sSrY3">
            10 Motioner i Andra Kammaren, N:o 173.
          </p>
          <p xml:id="i-781q3neEZwcKKk1KKt6Rd7">
            sitetsförhållanden borde på förhand kunna medgifva, att den enda
            disciplinar- myndighet öfver de studerande, som bör tillkomma
            den akademiska sty- relsen, är den helt naturliga och af ingen
            ifrågasatta befogenheten att upp- rätthålla akademiska påbud och
            ordningsregler, som afse undervisningen och hvad dertill hörer
            samt att bestraffa öfverträdandet häraf. Ty i allt, som ej är
            att hänföra till sådant och som ej heller afser brott mot allmän
            lag, grundar sig ifrågavarande undantagslagstiftning på en patriarkalisk
            uppfattning af förhållandet mellan styrande och styrda, hvilken
            uppfattning, på andra områden i följd af samhällsutvecklingen
            länge sedan utdömd, här fått fortfara att göra sig gällande, oaktadt
            de förutsättningar, i hvilka den en gång egde sitt stöd, numera
            icke förefin- nas. Dels har nemligen den råhet i seder, som förr
            utmärkte den stude- rande ungdomen och som af 1750 års kongl.
            bref får en drastisk belys- ning, längesedan försvunnit; dels
            är att märka att, medan förut bland dem, som lydde under universitetsmyndigheternas
            domsrätt, fans ett stort antal icke blott studenter, utan ock
            s. k. examinandi, hvilka icke öfverskridit barnaårens gräns, numera
            åter medelåldern för universitetens lärjungar är inemot 25 år
            eller den ålder, vid hvilken valbarhet till riksdagens Andra Kammare
            inträder. Att under sådana förhållanden bibehålla stadganden,
            som med minderårige likställa alla dem, hvilka för studiers idkande
            vilja betjena sig af statens högskolor, måste väl erkännas vara
            en uppenbar orimlighet; så framt man ej vill påstå att resultatet
            af den uppfostran, som meddelas vid statens allmänna läroverk,
            är så uselt, att de, som er- hållit denna uppfostran, — och detta
            är ju öfver hufvud fallet med hvarje akademisk medborgare — blifvit
            mer oförmögne att sköta sig sjelfva och iakttaga ett ordentligt
            uppförande än andra bildade eller obildade personer af samma ålder,
            hvilka ju med afseende på sin enskilda vandel, så länge de ej
            bryta mot allmän lag, endast äro bundna af egen hänsyn till med-
            menniskors omdöme. Att studenten skulle vara mindre känslig för
            andras aktning än t. ex. den unge yrkesidkaren eller köpmannen,
            lär väl ingen vilja påstå; och dock vore detta den enda någorlunda
            hållbara grund för här berörda bestämmelsers bibehållande, ehuru
            deras gagn äfven i sådant fall vore tvifvelaktigt, åtminstone
            från pedagogisk synpunkt. Ty det är genom helt andra medel, än
            dylika, man bildar karakterer. Och kan ej den bildning, som universiteten
            meddela, kan ej det personliga inflytandet af målsmännen för denna
            bildning verka förädlande på deras lärjungars seder och lifsåskådning,
            då hjelpa förvisso icke några småaktiga, s. k. disciplinarstadgar.
          </p>
          <pb facs="riksdagen-motions-pdf/data/1888/mot_1888__ak__173/mot_1888__ak__173-005.pdf"/>
          <p xml:id="i-DyDJ9v6nPkaPMmZCnqzQy">
            Motioner i Andra Kammaren, N:o 173. 11
          </p>
          <p xml:id="i-JsNaf4Y3jVd1wNGU7hnk9j">
            För den som känner ojemnheten och den i sakens natur liggande
            brist- fälligheten i dessa stadgars tillämpning, blifva de ännu
            mera förhatliga. Af de fall, på hvilka de äfven enligt sin ordalydelse
            äro tillämpliga, måste nemligen helt naturligt det allra största
            antalet undgå vederbörandes upp- märksamhet; men en lag, som sålunda
            kan nästan regelbundet eluderas, är redan derför sämre än ingen
            lag. A andra sidan lemna dessa stadgar genom den sväfvande ordalydelse,
            som väl är i alla dylika stadganden i viss mån oundgänglig, mindre
            nogräknade handhafvare tillfälle att genom en vidsträckt tolkning
            använda desamma såsom förföljelsemedel mot olika tänkande. De,
            som till äfventyrs anse detta för ett godt, — sådana finnas ju
            — borde emellertid icke vara blinda för den gamla och ständigt
            förnyade erfarenheten, att hvarje försök att med våldsamma medel
            undertrycka en misshaglig åsigt alltid leder till ett resultat,
            motsatt det åsyftade, och att alltså deras egen sak är bäst betjenad,
            om möjligheten att använda sådana medel, så mycket som görligt
            är, inskränkes. De nu anförda skälen mot den föråldrade disciplinarmyndighetens
            bi- behållande torde i sig sjelfva väga tungt nog. En ytterligare
            vigt erhålla de af den omständigheten, att mer än en af denna
            myndighets egna hand- hafvare ogerna deltager i dess utöfvande
            och helst skulle se den upphäfd. Till och med universitetens kansler
            låter i en i ett akademiskt disciplinmål till Kongl. Maj:t den
            29 september 1887 afgifven förklaring förstå, att en dylik »patriarkalisk&gt;»
            myndighet öfver bildade män af mogen ålder »icke längre är tidsenlig».
            Skulle någon emellertid till stöd för dess bibehållande vilja
            anföra, att det med hänsyn till något eller några af de förhållanden,
            hvari universitetens lärjungar sedermera träda till samhället,
            är af vigt, att kännedom kan erhållas äfven om deras enskilda
            vandel under vistelsen vid akademien, så saknas visst icke, äfven
            om alla här berörda s. k. disciplinar- bestämmelser borttoges,
            medel att erhålla en dylik kännedom. De föreningar eller s. k.
            nationer, hvari studenterna, enligt universitets-statuterna, äro
            delade och inom hvar och en af hvilka ej blott medlemmarne ega
            personlig bekantskap med hvarandra, utan ock en god corpsanda
            råder, utgöra äfven under nuvarande förhållanden de härför anlitade
            organ, i det att ett af vederbörande nation utfärdadt och af dess
            inspektor bekräftadt betyg öfver uppförande och fit fordras vid
            hvarje anmälan till akademisk examens undergående samt äfven i
            öfrigt dylikt betyg plägar läggas till grund för af vederbörande
            konsistorium utfärdadt s. k. akademiskt vittnesbörd. Den rätt
            nationerna dessutom enligt statuterna 8 107 ega att från sig (ehuru
            natur- ligen icke från universitetet) skilja »uppenbart ovärdig
            medlem», såsom det
          </p>
          <pb facs="riksdagen-motions-pdf/data/1888/mot_1888__ak__173/mot_1888__ak__173-006.pdf"/>
          <p xml:id="i-GQWfwqRsCTd8uEn7pg3Et3">
            12 Motioner i Andra Kammaren, N:o 173.
          </p>
          <p xml:id="i-NRgQGqCooiKgCvq4eRXsqB">
            heter, torde, just derför att det endast tillkommer kamrater
            att utöfva den, vara af vida större verkan med afseende på den
            enskildes allmänna vandel än disciplinarstadgans förödmjukande
            och retsamma samt dessutom lätt gäckade bestämmelser. Dock borde
            kanske vilkoren för denna rätts utöf- vande något närmare preciseras,
            på det ej äfven här en sådan tolkning må med tiden göra sig gällande
            som den, hvilken kommit disciplinarstadgan till del. Att nödig
            ledning för bedömandet af stipendii-aspiranters uppförande och
            flit äfven bäst lemnas af nationerna, säger sig sjelft. En ur
            sin nation utstött student lär ej kunna erhålla något stipendium.
            För öfrigt äro vil- koren för erhållande och åtnjutande af stipendier
            beroende af de för hvart och ett sådant särskildt utfärdade bestämmelser,
            hvilkas efterlefvande öfver- vakas af en för hvarje stipendium
            tillsatt inspektor. Dessutom innehålla universitetens statuter
            vissa stadganden rörande stipendiater. Att dessa stadganden möjligen
            kunde, med hänsyn till stipendiernas ändamål, behöfva kompletteras
            medelst föreskrifter för kontrollerandet af stipendiaternas fram-
            steg i studier, är en sak, som icke står i närmare samband med
            här berörda förhållanden. Såsom ett påtagligt och praktiskt bevis
            för obehöfligheten af den sär- skilda och i de studerandes lif
            onödigt ingripande akademiska domsrätten, må slutligen erinras
            om den jemförelsevis stora frihet, som innehafves af de med studenterna
            1 afseende på ålder och lefnadsställning likstälde lärjun- garne
            vid de högre och centrala specialläroverken i hufvudstaden eller
            andra större städer. Ingenstädes lär vid dessa läroverk förekomma
            något öfver- vakande af lärjungarnes lefnadssätt, som ens aflägset
            kan jemföras med stu- denternas. De ordningsstadgar, som vid dylika
            läroverk finnas, afse förnäm- ligast blott upprätthållande af
            ordningen vid undervisningen samt i värsta fall möjligheten af
            varning eller förvisning för de uppenbart vanartige eller brottslige.
            Exempelvis må nämnas förhållandet vid Karolinska institutet, som
            står universitetet närmast, och vid hvilket hittills en så godt
            som obegränsad frihet rådt, och der man först på senare tider
            i fråga satt en ordningsstadga af lindrigaste beskaffenhet. Och
            likvisst besökes detsamma årligen af flere hundrade lärjungar,
            som komma från universiteten och i de flesta fall åter- vända
            till desamma, men under mellantiden ej varit underkastade någon
            som helst uppsigt. Att inblandningen i lärjungarnes angelägenheter,
            äfven vid öfriga ofvan antydda läroverk i de större städerna,
            är så godt som ingen, derom kan hvem som helst göra sig öfvertygad,
            som vill taga kännedom om ordningsstadgarne och förhållandena
            vid de samma.
          </p>
          <pb facs="riksdagen-motions-pdf/data/1888/mot_1888__ak__173/mot_1888__ak__173-007.pdf"/>
          <p xml:id="i-WWHbbmKqp58DBH1PMxB9ZZ">
            Motioner i Andra Kammaren, N:o 173. 13
          </p>
          <p xml:id="i-G6tX4kZgCLpzgq9tys3VMj">
            Och likvisst måste man medgifva, att, om på några ställen ett
            strängare öfvervakande af ungdomens uppförande skulle vara af
            nöden, så vore deti nämnda städer, med deras många frestelser
            till utsväfningar i olika rigt- ningar. Emellertid har sådant
            för undervisningens gilla gång och ordnin- gens upprätthållande
            vid läroverken befunnits lika litet behöfligt, som det varit praktiskt
            utförbart. Hvarför skola då lärjungarne vid universiteten i småstäderna,
            der frestelserna äro mindre och uppenbara utsväfningar lättare
            kunna kontrolleras, vara underkastade en strängare uppsigt? Hvarför
            skola icke studenterna få komma i åtnjutande af likställighet
            med jemnårige ämne- svenner i de större städerna? Då nu, enligt
            hvad i vår tid allmänt erkännes, en undantagslagstift- ning för
            en viss klass af medborgare ej bör finnas, der den ej är af sär-
            skildt behof oundgängligen påkallad; och då den för akademiska
            medbor- gare gällande undantagslagstiftning icke blott, så som
            jag tror mig hafva visat, är till största delen obehöflig, utan
            ock för dem, den berör, innebär dels en oberättigad förmån, dels
            en inskränkning i deras medborgerliga rät- tigheter, dels ock
            en obefogad förödmjukelse i förhållande till andra med dem jemförliga
            lärjungar vid de centrala läroverken i de större städerna, så
            hemställer jag härmed, att Riksdagen måtte besluta aflåtandet
            af en skrif- velse till Kongl. Maj:t med anhållan, att de dels
            i uni- versitetens statuter befintliga, dels genom särskilda kongl.
            bref och förordningar meddelade s. k. disciplinära stad- ganden
            beträffande de studerande vid rikets universitet måtte ändras
            derhän, att, utom tydliga och bestämda föreskrifter rörande den
            genom nationerna och stipen- diernas inspektorer utöfvade kontroll
            öfver de stude- randes uppförande eller studier, endast sådana
            bestäm- melser der inrymmas, som äro nödiga för upprätthål- landet
            af akademiska påbud och ordningsregler, hvilka afse undervisningen
            och hvad dertill hörer, så att åt studenterna beredes likställighet
            med svenska medbor- gare i allmänhet och särskildt med öfrige
            jemnårige och i motsvarande ställning befintlige lärjungar 1 riket.
          </p>
          <p xml:id="i-LoNvaGZJdXtP2c4VNjhqwn" type="date">
            Stockholm den 21 februari 1888.
          </p>
          <p type="signatureBlock" id="i-HSmKL41m3NwzGuL8UYvzEn">
            Arvid Gumelhus.
          </p>
          <p xml:id="i-PbixcStHcr1NTPPhtYed4D">
            och. till Riksd. Prot. 1888. 1 Saml. 2 Afd. 2 Band. 33 Häft.
            3
          </p>
          <pb facs="riksdagen-motions-pdf/data/1888/mot_1888__ak__173/mot_1888__ak__173-008.pdf"/>
          <p xml:id="i-Dvqggffdfqd22prRaeRckB">
            STOCKHOLM, GERNANDTS BOKTRYCKERI-AKTIEBOLAG, 1888.
          </p>
        </div>
      </div>
    </body>
  </text>
</TEI>
