<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00388">
  <teiHeader>
    <fileDesc>
      <titleStmt>
        <title>Ägarlägenheter</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ägarlägenheter</title>
          <idno type="rdwebb">GV02C388</idno>
          <rs type="number">C388</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C388/text</ref>
          <ref type="dokument_url_html">http://data.riksdagen.se/dokument/GV02C388</ref>
          <ref type="dokumentstatus_url_xml">http://data.riksdagen.se/dokumentstatus/GV02C388</ref>
          <ref type="doc">http://data.riksdagen.se/fil/F85FCFDC-2CCD-467D-92CD-BB97F9833CE3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DPPQEjC8FMqW25ZA2Tffe7" type="signed"/>
        <correspContext corresp="i-DPPQEjC8FMqW25ZA2Tffe7">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-9jqy8A2XekkBvAtfGUbRST" type="referral">
          <date when="2007-10-16"/>
        </correspAction>
        <correspAction xml:id="i-Luu7AkzpNh584K4jNzB1WT" type="dismissal">
          <date when="2007-10-16"/>
        </correspAction>
        <correspAction xml:id="i-BsJRER63hZMtZdccPBoRz1" type="numbering">
          <date when="2007-10-09"/>
        </correspAction>
        <correspAction xml:id="i-QNCDaaafdm82hNpARUtwpF" type="submission">
          <date when="2007-10-05"/>
        </correspAction>
        <correspAction xml:id="i-Q9dyphBaPnix85Aw5vCj7K" type="transfer">
          <date when="2007-10-05"/>
        </correspAction>
        <correspAction xml:id="i-LJhXPXErw8WgJSwrh8rJji" type="assigned"/>
        <correspContext corresp="i-LJhXPXErw8WgJSwrh8rJji">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YFod7hpcN8kLXn5zpcWcov" type="motBody">
        <div xml:id="i-VfnSisdPL6BNNXUojYARUr" type="motProposal" subtype="förslag">
          <head xml:id="i-8WDhDkPe5LmzQwozaE9zK8">
            Förslag till riksdagsbeslut
          </head>
          <list xml:id="i-MhBC6AbBt4Uf5pTh7YKaNJ" style="ol">
            <item xml:id="i-M23sswhYDbJTkyacawT62q">
              Riksdagen tillkännager för regeringen som sin mening vad som
              anförs i motionen om ägarlägenheter för nyproduktion.
            </item>
            <item xml:id="i-RNc1kS8tNuXQ5yJYKgeWkT">
              Riksdagen tillkännager för regeringen som sin mening vad som
              anförs i motionen om ägarlägenheter för befintligt fastighetsbestånd.
            </item>
          </list>
        </div>
        <div xml:id="i-HiMSfSMMyzUZyRtAwUq5E5" type="motContent">
          <head xml:id="i-Ed528LXZh7tGqjdwqXxxpT" type="h1">
            Motivering
          </head>
          <p xml:id="i-LBvo9LymZheWiZjNNPpRc7">
            Ägarlägenheter innebär en ny upplåtelseform och är ett enskilt
            ägande av en specifik lägenhet i en fastighet och en gemensam
            förvaltning av en samfällighet. Idag äger en medlem i en bostadsrättsförening
            endast en rätt till nyttjande av en lägenhet i föreningen. Ägarlägenheter
            möjliggör för människor att faktiskt äga sin lägenhet och blir
            därmed ett komplement till befintliga upplåtelseformer. Att äga
            en ägarlägenhet kan jämställas med att äga ett hus. Genom att
            införa ägarlägenheter ökar man bostadskonsumentens valfrihet.
            Genom att ägarlägenheter införs kan en enskild hyresgäst köpa
            sin lägenhet, samtidigt som grannarna fortsätter att vara hyresgäster
            och utan att en bostadsrättsförening måste bildas.
          </p>
          <p xml:id="i-2Bpb8puh9rpVDXaxzWBiab">
            Idag är ca 16 procent av alla bostäder bostadsrätter. Dessa är
            juridiskt endast lösöre som inte kan intecknas och kan inte få
            lagfart. En bostadsrättsinnehavare äger inte sin lägenhet, han
            äger bara dispositionsrätten. I ett system med ägarlägenheter
            äger den boende sin fysiska bostad då den liksom småhuset är fast
            egendom. För banken har fast egendom större kreditvärde än lös­öre,
            och ägaren kan därmed få lägre ränta.
          </p>
          <p xml:id="i-StnM3QoNm48fYapizg2hZc">
            Innehavaren av en ägarlägenhet får ett tryggare ägande jämfört
            med en innehavare av en bostadsrätt. I en bostadsrättsförening
            kan en grannes ekonomiska situation förändra den ekonomiska bilden
            för alla andra medlemmar i föreningen. Om en medlem i en bostadsrättsförening
            kommer på obestånd och lämnar sin lägenhet så tvingas bostadsrättsföreningen
            fördela kostnaden för denna lägenhet på övriga medlemmar. Med
            ägarlägenheter är detta inte möjligt då ägarens ekonomiska situation
            inte påverkar någon annan än ägaren själv.
          </p>
          <p xml:id="i-LtE7tZagc9RSBdeguRijHL">
            Innehavaren av en ägarlägenhet får ett ökat självbestämmande
            då inget tillstånd behövs för att hyra ut lägenheten. På så sätt
            kan antalet bostäder till uthyrning öka och fler bostadssökande
            ges en möjlighet att komma in på bostadsmarknaden. Med ägarlägenheter
            kan det etableras en direkt kontakt mellan byggföretagen och intresserade
            köpare på ett betydligt tidigare stadium än vid köp av en bostadsrätt
            och på så sätt öka köparens inflytande.
          </p>
          <p xml:id="i-7oZW1R1sTH8mEQ2pfegNaX">
            Ägarlägenheter innebär dessutom att produktionen av nya bostäder
            skulle öka eftersom köparna kommer att tillföra kapital för en
            ny typ av främst flerbostadshus. Ett ökat nybyggande leder till
            att bostäder i andra upplåtelseformer frigörs. Därigenom skapas
            flyttkedjor och en bättre fungerande bostadsmarknad. Detta i sin
            tur ger förutsättning för en effektiv arbetsmarknad vilket krävs
            för tillväxt och ökad välfärd.
          </p>
          <p xml:id="i-9bgyDP5RgJfbRAEdtibRZ3">
            Ägarlägenheter ger möjlighet för byggföretagen till nytänkande
            och innovationer. En ägarlägenhet kan byggas så att den innehåller
            merparten av alla funktioner ett hushåll behöver. Med ägarlägenheter
            kommer exempelvis värme- och vattenförbrukningen för varje lägenhet
            i ett flerbostadshus separeras. Detta skapar incitament för ett
            hushållande med energi som inte finns inom bostadsrättsföreningar
            där detta betalas gemensamt via föreningen.
          </p>
          <p xml:id="i-TnqnHsrX7qjZhafGL2eMB2">
            Med ägarlägenheter skapas ett större incitament för privatpersoner
            att investera i bostäder. Därmed kan ägarlägenhetsinstitut generera
            mer kapital till bostadsbyggandet.
          </p>
          <p xml:id="i-8BCrcgBMELCHZBSikzy9ei">
            Vi behöver pröva fler vägar för att öka bostadsbyggandet, inte
            minst i de tre storstadsområdena där bostadsbristen idag är påtaglig.
            Drygt 60 procent av befolkningen bor i någon av de 122 kommuner
            som till Boverket uppger att de idag har brist på bostäder. 180
            000 personer står i kö för en bostad bara i Stockholm och Göteborg.
            Med ägarlägenheter skapas möjlighet till ökat byggande i storstäderna
            vilket skulle minska bristen på bostäder.
          </p>
          <p xml:id="i-EBHtGhy6ob9tQtwKBX1uVi">
            Ägarlägenheter är en vanlig form av boende i många europeiska
            länder. Den finns i bl.a. Norge, Danmark, Finland, Belgien, Tyskland
            och Nederländerna. Upplåtelseformen är väl etablerad i dessa länder
            och erfarenheterna är goda.
          </p>
          <p xml:id="i-5oiHjHMNS3A3nJn7Ud2Uoq">
            Att införa ägarlägenheter skulle inte medföra några kostnader
            för statsfinanserna. Reformen är enbart en lagändring för att
            skapa möjligheter att bilda ägarlägenheter. Därefter är det upp
            till konsumenter och producenter att avgöra om ägarlägenheter
            ska byggas. Självklart ska inga subventioner till byggande av
            ägarlägenheter utgå.
          </p>
          <p xml:id="i-H2UmsCtfabbVESx7ExJY2P">
            Ett författningsförslag till lag om ägarlägenheter togs fram
            av den senaste utredningen om ägarlägenheter Att äga sin lägenhet
            (SOU 2002:21). Ett stort steg har redan tagits då tredimensionell
            fastighetsindelning infördes 2004.
          </p>
          <p xml:id="i-NhfRUyus7S2qtCijw1eCxe">
            Men den privata äganderätten är den fria marknadsekonomins grundbult.
            Den gäller för dem som bor direkt på marken, det vill säga i småhus.
            Därmed bör den också gälla för dem som bor någon våning upp.
          </p>
          <p xml:id="i-LN8jyPiTukAaAtYegTSzyZ">
            Ägarlägenheter kan införas i Sverige för nyproduktion och befintligt
            fastighetsbestånd om lagstiftning sker med förslaget i SOU 2002:21
            som grund.
          </p>
        </div>
        <div xml:id="i-WKx4xnzVPeik8gSQ4dZ72J" type="signatureBlock">
          <list xml:id="i-6ZGViBbjUVw5V3sGgYuuho">
            <item xml:id="i-2tdDntkt762RtEXHmRffun" who="i-LmthhHLPxzMMpEiXSys13u" type="signature">
              Ulrika Karlsson i Uppsala (m)
            </item>
          </list>
        </div>
      </div>
    </body>
  </text>
</TEI>
