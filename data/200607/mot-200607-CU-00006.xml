<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00006">
  <teiHeader>
    <fileDesc>
      <titleStmt>
        <title>Vissa bostadspolitiska åtgärder</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa bostadspolitiska åtgärder</title>
          <idno type="rdwebb">GU02C6</idno>
          <rs type="number">C6</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C6/text</ref>
          <ref type="dokument_url_html">http://data.riksdagen.se/dokument/GU02C6</ref>
          <ref type="dokumentstatus_url_xml">http://data.riksdagen.se/dokumentstatus/GU02C6</ref>
          <ref type="doc">http://data.riksdagen.se/fil/088F9202-274B-447A-B521-DAFFE77372BF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JsMMmacMSQPz1vPrKSNxYZ" type="basedOn"/>
        <correspContext corresp="i-JsMMmacMSQPz1vPrKSNxYZ">
          <ref>Proposition 2006/07:61</ref>
        </correspContext>
        <correspAction xml:id="i-MysC6V3irqEDUVt3rHU584" type="signed"/>
        <correspContext corresp="i-MysC6V3irqEDUVt3rHU584">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-XCqaiGEtYL9HVRhfeh6uAp" type="referral">
          <date when="2007-04-13"/>
        </correspAction>
        <correspAction xml:id="i-L22snbMcjSKyLEaDnij6DA" type="dismissal">
          <date when="2007-04-12"/>
        </correspAction>
        <correspAction xml:id="i-3STidfN7LGgtv3dRQxeD7G" type="dismissal">
          <date when="2007-04-12"/>
        </correspAction>
        <correspAction xml:id="i-86y7uWdFXMgaZJk1HWEHmb" type="transfer">
          <date when="2007-04-11"/>
        </correspAction>
        <correspAction xml:id="i-14vYARNYdGyUZu8WCRfUGo" type="submission">
          <date when="2007-04-11"/>
        </correspAction>
        <correspAction xml:id="i-FYa1vgjcNxNQ75GL1BbShy" type="assigned"/>
        <correspContext corresp="i-FYa1vgjcNxNQ75GL1BbShy">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2UUbQJA6fnySbc8upgGa52" type="motBody">
        <div xml:id="i-P5oDjxd33cZqg8b8Art1A8" type="motProposal" subtype="förslag">
          <head xml:id="i-6Founji9h9nAxeEEaeZaJ6">
            Förslag till riksdagsbeslut
          </head>
          <list xml:id="i-9HZoYnQqu9Db2g9eqithf2" style="ol">
            <item xml:id="i-C2HJKo8CX6bhD89xBHLhxg">
              Riksdagen tillkännager för regeringen som sin mening vad som
              i motionen anförs om bostadspolitiska överväganden.
            </item>
          </list>
          <list xml:id="i-8uTriWCZsDMvXQaWCZSWYn" style="ol">
            <item xml:id="i-AtXW66SKm2zbs7tkBHMjkt">
              Riksdagen avslår proposition 2006/07:61 Vissa bostadspolitiska
              åtgärder såvitt avser 1) upphävandet av tillstånds­plikten i lagen
              (2002:102) om allmännyttiga bostadsföretag, 2) upphävandet av
              informationsplikten till hyresgäster innan överlåtelse.
            </item>
          </list>
          <list xml:id="i-BXZNRuxkEpyH5NwKQW6Tz4" style="ol">
            <item xml:id="i-4wZu1K9FXuF2DMG7Mse86t">
              Riksdagen tillkännager för regeringen som sin mening vad som
              i motionen anförs om etableringsstöd för enskilda hushåll på bostadsmarknaden.
            </item>
          </list>
        </div>
        <div xml:id="i-5uCzZFRT3EoK4DDCWMtpSA" type="motContent">
          <head xml:id="i-Au5tF794dYz2cX2JK2kcpH" type="h1">
            Vissa bostadspolitiska åtgärder
          </head>
          <head xml:id="i-JYddACXUmf4F8c52Wdf87Y" type="h1">
            Inledning
          </head>
          <p xml:id="i-8Rgk6j9z2V5aEmvxdJu7Ys">
            Rätten till bostad är stadgad såväl i FN:s konvention om de mänskliga
            rättigheterna som i svensk grundlag och är en självklar del av
            vår kultur. Boende lyfts fram som en social rättighet både i FN-deklarationen
            (artikel 25) och i regeringsformen 1 kap. 2 § första stycket.
            Riksdagen har fastställt ett bostadspolitiskt mål om att alla
            skall ges förut­sättningar att leva i goda bostäder till rimliga
            kostnader och i en stimulerande och trygg miljö inom ekologiskt
            hållbara ramar (2002/03:BoU1). Detta är ett beslut som Miljöpartiet
            de gröna ställer sig helt bakom. Vi är lika beroende av ett hem
            och en bostad som av arbete och fritid. Det är en nödvändig förutsättning
            för ett gott liv.
          </p>
          <p xml:id="i-XYywcQG92bRgTZSpYCbQRN">
            Regeringens proposition i rubricerat ärende ifrågasätter dessa
            grundläggande värderingar. Samtliga förslag i regeringens proposition
            innebär marknadsanpassning av de bostadspolitiska ambitionerna,
            vilket i praktiken innebär att den bostadskonsument som inte klarar
            marknadens villkor ställs åt sidan. De föreslagna åtgärderna leder
            även till ökad segregering och växande klyftor på bostadsmarknaden.
          </p>
          <p xml:id="i-GSNZcgNe197i3x2YdPedxw">
            Det är viktigt att det byggs bostäder som fyller de behov som
            finns samt att det byggs i tillräcklig utsträckning. Under mandatperioden
            20022006 har det byggts nära 120 000 nya lägenheter i Sverige
            och avsikten med den tidigare förda bostadspolitiken var att ge
            förutsättningar för att det under kommande år skulle kunna byggas
            minst 40 000 nya lägenheter per år.
          </p>
          <p xml:id="i-NFa4Xq8MkGZrqyezUgNDtP">
            Lika viktigt som att bygga nytt, är det dock att även utnyttja
            och se över befintligt bestånd i bostadsstrukturen. I Miljöpartiet
            är vi väl medvetna om att det finns brister i det befintliga beståndet,
            att det har byggts för andra behov än dem vi ser framför oss.
            Ett exempel på detta är tillgänglighetsfrågan där vi ser ett stort
            behov av att förse fastigheter med hissar. Badrum och toaletter
            är tyvärr oftast byggda enligt normer som inte ger den funktionalitet
            som i dag är ett självklart krav. Vi vill inte döma och som regeringen
            påstå att de beslut som tidigare tagits har varit felaktiga utan
            nöjer oss med att konstatera att dagens och morgondagens krav
            är annorlunda än dem som tidigare styrt besluten och byggandet.
          </p>
          <p xml:id="i-AJQehqbBpu21UuXhG1dmyj">
            Med hänsyn till de problem som avsaknaden av en bostad innebär
            liksom mångas oförmåga att klara den allt högre kostnaden för
            boendet, borde fokus i regeringens förslag om bostadspolitiska
            åtgärder snarare inriktas mot en solidarisk och långsiktigt hållbar
            bostadspolitik än på en kortsiktig marknadsanpassning där alltfler
            hamnar utanför.
          </p>
          <p xml:id="i-Jz1YYJmLPvQFGiPC8d4xnW">
            Utgångspunkten för vår bostadspolitik är givetvis vår ideologiska
            hemvist som baseras på tre solidariska principer. Dessa är solidaritet
            med djur, natur och de ekologiska systemen, kommande generationer
            och världens alla människor.
          </p>
          <p xml:id="i-DYE4qBa5KwLwarGix3xU2J">
            Med en ökad marknadsanpassning av bostadspolitiken riskerar de
            mer långsiktiga ambitionerna att tonas ned eller helt försvinna.
            Folkhälsoaspekten på boendet är ett perspektiv som riskerar att
            tappa i betydelse. Vi menar att alla har lika rätt till hälso­samma
            och sunda bostäder. Många problem i samhället är kopplade till
            boendet, direkt eller indirekt, och påverkar såväl miljö, hälsa
            som den sociala situationen. Några exempel är förekomst av gifter,
            mögel eller buller, bristfällig ventilation och underhåll. Utan
            politiska ambitioner och enbart med marknaden som styrmekanism
            är risken stor att vi kommer att få se mer av den typen av problem.
          </p>
          <p xml:id="i-3sQueBmCDyRPhLHEZoSxSK">
            Bostadssegregationen får sitt tydligaste uttryck genom att skapa
            klyftor i samhället. Problem kan uppstå baserade på sociala och
            ekonomiska grunder och kopplat till ålder, etnicitet och klass.
            Segregationen kan bland annat motverkas genom en mångfald av boendeformer
            inom samma område. Bostadssegregation behöver inte vara ofrivillig
            eller problematisk, då människor söker sig till en granngemenskap
            med människor med liknande erfarenheter och bakgrund som de själva
            har. Det är när sociala och ekonomiska faktorer samverkar till
            selektion som en negativ spiral med problem kan uppstå.
          </p>
          <head xml:id="i-49Vdg7GSsLcKqY9T2BjA2F" type="h1">
            Bostadspolitiska överväganden
          </head>
          <p xml:id="i-DUgYHCvw4BM6Eq83BLkYGc">
            Under de senaste 15 åren har det stegvis skett ett systemskifte
            i bostadspolitiken. Förenklat uttryckt handlar det om att inflytandet
            för stat och kommun har minskat, medan inflytandet för marknaden
            och särskilt de större bolagen har ökat. Bidrag har omvandlats
            till beskattning och kommunernas instrument, planering, markanvisning
            och kvalitetskontroll har försvagats. Spekulationsekonomin har
            satt bostadsmarknaden i ett järngrepp.
          </p>
          <p xml:id="i-3gtJDmjzMQkSpanF7TXom5">
            Systemskiftet har inte varit entydigt negativt. Men det är en
            bidragande orsak till höga priser, ekologiskt belastade och utarmade
            bostadsmiljöer, segregation, utslagning av redan svaga grupper
            och dålig kvalitet. Från att tidigare snarast ha varit ett mycket
            aktivt instrument för att styra samhällsekonomin med statliga
            subventioner, har bostads­sektorn omvandlats till att i stället
            ge intäkter till staten, inte minst genom fastighets­skatten.
          </p>
          <p xml:id="i-5QtUSY5An6HaEBxjgZx8ZS">
            Miljöpartiet är mot den bakgrunden inte negativt inställt till
            en förändring av bostadspolitiken. Vi har däremot svårt att se
            att regeringens förslag innebär annat än en fortsättning av utvecklingen
            mot ökad marknadsstyrning av bostadssektorn. Några egentliga politiska
            ambitioner utöver att öka marknadens roll kan vi inte se i förslagen.
          </p>
          <p xml:id="i-Nn2on84ZBvG4Tyv2vKCTG5">
            För att värna en god boendemiljö och en väl fungerande bostadssektor
            anser vi att en noggrann planprocess med kommunikation till berörda
            är avgörande. Till skillnad från propositionen anser vi att planering
            är viktig och att effektiv handläggning inte är detsamma som kortast
            möjliga handläggning. Att avsätta tid för grundlig analys och
            förankring är inte bortkastat med tanke på att bostäder oftast
            ska fungera i flera generationer. Ett mer genomtänkt effektivitetsmått
            bör formuleras. Detta anser vi att riksdagen ska ge regeringen
            till känna.
          </p>
          <head xml:id="i-RzKJt7A8fkL1WE1jHWC8qG" type="h1">
            Tillståndsplikten för allmännyttiga bostadsföretag
          </head>
          <p xml:id="i-XSQUoWAavRfFWkfAtFbTBn">
            Regeringens resonemang haltar betydligt. Det är svårt att uppfatta
            argumenten för att inte ta hänsyn till remissinstansernas ställningstagande
            som krystade. När regeringen exempelvis avfärdar argumentet att
            tillståndsplikten inte kan vara ett stort problem eftersom det
            stora flertalet prövningar ändå slutar med ett godkännande, påstår
            man att just det faktum att kommunerna får göra som de vill är
            ett stort ingrepp i det kommunala självstyret. Då har man verkligen
            brist på argument för sin ståndpunkt.
          </p>
          <p xml:id="i-GwaApo5691v3BjMA4Co6D9">
            Att man i propositionen helt avhåller sig från att analysera
            konsekvensen av omfattande ombildning av hyresrätter till bostadsrätter
            i de mest attraktiva områdena gör att vi uppfattar förslaget som
            dåligt berett. Man har helt enkelt valt att över huvud taget inte
            behandla relevanta frågeställningar som exempelvis vilka inlåsningseffekter
            avsaknaden av hyresrätter i attraktiva områden får, vilka segregerande
            effekter avsaknaden av hyresrätter i attraktiva områden får och
            vilka potentiella effekter man får för andrahandsuthyrning om
            hyresrätter saknas i attraktiva områden där ägarlägenheter utgör
            en del av beståndet.
          </p>
          <p xml:id="i-PtqtD81TzFxfWMwC4xHbWB">
            Vi delar även många av remissinstansernas synpunkter när det
            gäller riskerna för att hyresnivåerna kommer att höjas av de föreslagna
            åtgärderna. Inte heller den problematiken ser vi att regeringen
            har gett en tillfredsställande belysning i propositionen.
          </p>
          <p xml:id="i-Ef7oE28MnNR93NaFDksSCt">
            Det skadar förtroendet för det demokratiska systemet att regeringen
            har så bråttom med att genomföra förändringar att man inte ger
            sig själv tid för grundliga analyser. Glappet mellan de formulerade
            målen och de av många remissinstanser förmodade effekterna av
            de konkreta förslagen är för stort för att en proposition i denna
            del bör läggas fram. I första hand bör propositionen därför avslås
            i denna del (upphävandet av tillståndsplikten i lagen (2002:102)
            om allmännyttiga bostadsföretag). Om detta inte skulle bli riksdagens
            beslut så bör riksdagen som en minimiåtgärd återremittera denna
            del av propositionen till regeringen för en noggrannare konsekvensgenomlysning.
            Detta anser vi att riksdagen bör ge regeringen till känna.
          </p>
          <p xml:id="i-2ei7NkTJL8gEdJcku2RjMj">
            Eftersom frågan inte står självständigt bör analysen omfatta
            konsekvenser även av den av regeringen avsedda förändringen vad
            gäller införandet av ägarlägenheter, vilken kanske är den enskilda
            faktor som får störst betydelse vad gäller de segregerande momenten
            i denna del.
          </p>
          <head xml:id="i-QksGyKHeiSe4r53y5La4uY" type="h1">
            Informationsplikten till hyresgästerna
          </head>
          <p xml:id="i-8kEBq2EKRJo8FNmisjVQnE">
            En boendeform som inte uppmärksammats tillräckligt mycket är
            den kooperativa hyresrätten. Kooperativa hyresrätter är särskilt
            attraktiva genom att de förenar bostadsrättens sociala fördelar
            med självförvaltandets fördelar, samtidigt som de fördelningspolitiska
            nackdelarna av spekulationsvinster undviks.
          </p>
          <p xml:id="i-Ud2BydBeGZcKLwce3jo8hZ">
            I april 2002 trädde den nya lagen om kooperativ hyresrätt i kraft,
            något som vi från Miljöpartiet länge har verkat för. Eftersom
            denna boendeform har klara fördelar samtidigt som den är ganska
            okänd bör staten bidra med rådgivning, kunskapsspridning och information.
          </p>
          <p xml:id="i-DwCtScZbqADcvWP2CBHzrG">
            Vi blir med anledning av detta förhållande mycket betänksamma
            inför det resonemang som regeringen för som motiv till att avslå
            förslaget om informations­skyldighet vid planerad försäljning
            av hyresrätter. Att avvakta med den informationen, såsom föreslås
            i propositionen, till dess effekten för marknadspriset har eliminerats
            torde knappast underlätta för bildandet av kooperativa hyresrätter.
            Övervägandena om att information kan påverka marknadens agerande
            avslöjar en inställning där kapital­förvaltningen och ägandet
            är överordnat ansvaret för att skapa goda boendevillkor. Vi menar
            att oavsett vem som äger hyresrätterna ska informationsskyldigheten
            vara lika stor och så utformad att hyresgästerna i praktiken har
            möjlighet att agera för egna alternativa lösningar.
          </p>
          <p xml:id="i-WWK3c1AVbRh2LeYaFHnycU">
            Om regeringen menar allvar med sin uttalade positiva inställning
            till mångfald av upplåtelseformer och blandning av dessa så vore
            det rimligt att de skarpa förslagen på området hade en utformning
            som gynnade en sådan utveckling i stället för tvärtom.
          </p>
          <p xml:id="i-5mhbBaJgZjYx7DYuaBucCA">
            Hyresrätten fyller en viktig funktion för alla i samhället men
            särskilt för unga och för de resurssvaga medborgarna. Den kooperativa
            formen kan vara ett betydelsefullt alternativ som bör ges realistiska
            förutsättningar vid utförsäljning. Vår uppfattning är att utebliven
            informationsplikt kraftigt försvårar de boendes möjligheter att
            påverka val av boendeform och att regeringens förslag därmed riskerar
            att ytterligare öka utanförskapet för de boende. Detta anser vi
            att riksdagen bör ge regeringen till känna.
          </p>
          <head xml:id="i-3ttdSzVSCsW6Mi4oYz2Rcj" type="h1">
            Etableringsstöd för enskilda hushåll på bostadsmarknaden
          </head>
          <p xml:id="i-J3tnqTiUmvdqMud7A3HyBt">
            Det är på många orter svårt för unga att flytta hemifrån och
            få en bostad. I storstäderna är köerna långa till hyresrätter,
            och eftersom det är svårt för många unga att hitta fast anställning
            får de heller inte låna pengar för att köpa en bostad. Med den
            av regeringen förda arbetsmarknadspolitiken finns det risk för
            att möjligheten till ett fast arbete blir än mindre. Därför tvingas
            man bo kvar hemma långt upp i åldrarna trots behovet av att skapa
            ett eget vuxenliv. Många ungdomar fortsätter att studera efter
            gymnasiet och kan tvingas välja studieort utifrån var föräldrar
            eller andra anhöriga bor i stället för vilken utbildning som är
            bäst för framtiden.
          </p>
          <p xml:id="i-DenSp2Nm48HCLH7Ft7PZSg">
            Bostadsbidraget är ett viktigt solidariskt instrument och måste
            därför vara träffsäkert. Särskilt barnfamiljer, ungdomar och socialt
            utsatta grupper måste ha ett stöd för att klara sin situation.
          </p>
          <p xml:id="i-9XLp2sdcoWK2fvPVDepKMk">
            Bostadsbidraget ska kunna användas för att lösa problematiken
            för den som är hemlös och måste därför kunna följa med individen,
            som en garanti till hyresvärden, så att den hemlöse får en bostad.
          </p>
          <p xml:id="i-53Q62JoApzsjZDJY2eYRhf">
            Vi menar till skillnad från regeringen att det krävs ett ekonomiskt
            stöd till dessa grupper för att de ska kunna klara av sina boendekostnader.
            Vi vill därför ta bort 29-årsgränsen för bostadsbidraget och förstärka
            det. Även bostadstillägget för äldre behöver förstärkas liksom
            stödet för boendekostnader för flyktingar.
          </p>
          <p xml:id="i-BhqSFSZ2Rx8w6wkDPr3K7C">
            För många är kollektivboendet en bra och billig form som skapar
            en möjlighet att börja det första boendet. Det bör därför byggas
            bostäder som redan från början är anpassade för kollektivboende
            samt kollektivliknande boenden med partiella hyres­kontrakt som
            innebär att fler unga får chans till ett förstahandsboende. Kooperativa
            hyresrätter är även en viktig upplåtelseform som kan hjälpa till
            för att fler ska få en egen bostad.
          </p>
          <p xml:id="i-BPQ2YKh2Evdh7i2THxPr82">
            Regeringens förslag att ge kommunerna rätt att gå in som borgenär
            och ställa säkerhet vid uthyrning har vi i princip inget emot.
            Tyvärr är dock reformen mycket begränsad eftersom den riktar sig
            till de grupper som trots att de har ekonomiska förutsättningar
            att klara kostnaderna för sitt boende ändå inte får något kontrakt.
            Den överväldigande majoriteten av dem som har svårt att etablera
            sig på bostadsmarknaden berörs därför inte av reformen, eftersom
            det är ett rent ekonomiskt stöd dessa behöver för att klara en
            boendekostnad.
          </p>
          <p xml:id="i-AVakprRByLNYAG9SJJ3Zu6">
            De 100 miljoner som regeringen sedan höstbudgeten har hållit
            fram som den trollstav som skulle lösa alla bostadspolitiska problem
            visar sig nu ska användas för att stötta kommunerna att göra rimliga
            riskbedömningar när man ger ekonomiska garantier samt, som vi
            förstår, användas för att täcka de förluster som man räknar med
            kan uppstå.
          </p>
          <p xml:id="i-YNjKdVsxvykPEztXrvfHg5">
            Vi menar att det behövs ett nationellt ansvar för att alla ska
            få verkliga möjligheter till ett värdigt boende och vi ser här
            att regeringen lämnar mycket stora grupper helt i sticket.
          </p>
          <p xml:id="i-9CAFvy2Gfu7yti7U3JYmju">
            Genomgående för regeringens alla förslag är att i första hand
            säkerställa företagarnas och ägarnas trygghet. Risker för företagandet
            ska så långt möjligt elimineras och skyddsaspekten verkar i första
            hand vara att skydda företag i stället för att skydda medborgare,
            att skydda kapitalet i stället för mänskliga värden. På detta
            område är regeringens politik i denna del väldigt tydlig. Vi väntar
            därför fortfarande på de förslag som ska ge de svagaste grupperna
            på bostadsmarknaden en möjlighet att få sina mänskliga rättigheter
            tillgodosedda.
          </p>
        </div>
        <div xml:id="i-QLfrCfUBHqnM89dPrqcSDE" type="signatureBlock">
          <list xml:id="i-YEtLjhD2GLbG7tzdxcPy6A">
            <item xml:id="i-37rSvKJXwuXo5uuEdvfwH6" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
