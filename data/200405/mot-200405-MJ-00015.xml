<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_15/mot_200405_MJ_15-0001.pdf"/>
      <pb facs="riksdagen-motions-pdf/data/200405/mot_200405_MJ_15/mot_200405_MJ_15-0001.pdf"/>
      <div type="motHeader" xml:id="i-N6TUoHraKERqpjevW9wKSc">
        <div type="motTitle" xml:id="i-2UxTncfKQWCwqYXcz8syK4"/>
        <div type="motSubmissionInfo" xml:id="i-VN8kCSCjz1ZMJDkyZdvARH"/>
      </div>
      <div type="motBody" xml:id="i-GsFeBoGpP6VwZ7GXW4PaCm">
        <div xml:id="i-NZCkVwB4e5bL5n2vtgYKYr">
          <p xml:id="i-Edp7ntjMd5Uz4YSu9htKBd">
            2004/05 mnr: MJ15 pnr: c160
          </p>
          <p xml:id="i-QWSTVrmCPxBcK6LGjMFkdG">
            Motion till riksdagen 2004/05:MJ15
          </p>
          <p xml:id="i-Bhq4irCKcoJsqaX5e8isUw">
            av Jan Andersson m.fl. (c) med anledning av prop. 2004/05:72
          </p>
          <p xml:id="i-5RYbB3SEoZ2WfZTPMd6dex">
            Förbättrad djurskydds- och livsmedelstillsyn
          </p>
          <p xml:id="i-EzTcLrCBjs3adnqJfA5xLU">
            Förslag till riksdagsbeslut
          </p>
          <p xml:id="i-S2p4rmUG1zCpdy5s2jRXLP">
            1. Riksdagen tillkännager för regeringen som sin mening vad i
            motionen anförs om vikten av kommunalt självstyre. 2. Riksdagen
            tillkännager för regeringen som sin mening vad i motionen anförs
            om att bredda underlaget till den årliga tillsynsavgiften och
            i ett EU-perspektiv konkurrensneutrala tillsynsavgifter. 3. Riksdagen
            tillkännager för regeringen som sin mening vad i motionen anförs
            om att den årliga tillsynsavgiften bör finansiera rådgivning och
            stöd särskilt till små och medelstora företag. 4. Riksdagen tillkännager
            för regeringen som sin mening vad i motionen anförs om centralt
            stöd och råd till kommunerna i tillsynen enligt livsmedelslagen
            och djurskyddslagen. 5. Riksdagen avslår 24 b 8 livsmedelslagen
            samt 24 b 8 djurskyddslagen i regeringens proposition som möjliggör
            att Livsmedelsverket respektive länsstyrelserna tar över kommunernas
            tillsynsansvar enligt dessa lagar. 6. Riksdagen begär att regeringen
            följer upp konsekvenserna av att möjliggöra förelägganden enligt
            24 c 8 livsmedelslagen och 24 c 8 djurskyddslagen i regeringens
            proposition och att regeringen därefter vid behov återkommer med
            ett nytt förslag.
          </p>
          <p xml:id="i-43FddSpKXwqEki49ii9nQL">
            Inledning
          </p>
          <p xml:id="i-TaFRVtNkMszf7Xdg6F7wrd">
            En god livsmedelstillsyn och ett fullgott skydd för djur är frågor
            som berör de flesta på ett eller annat sätt. Det är självklart
            att livsmedel ska hanteras på ett säkert och kvalitetssäkrat sätt.
            Djur ska behandlas väl och åtgärder ska vidtagas för att förebygga
            och åtgärda misskötsel och lidande. Djuren behöver en väl fungerande
            kommunal tillsyn som för deras talan.
          </p>
          <pb facs="riksdagen-motions-pdf/data/200405/mot_200405_MJ_15/mot_200405_MJ_15-0002.pdf"/>
          <p xml:id="i-F7i8Ztm1Tfe8M8kEcvyKsQ">
            2004/05:MJ15
          </p>
          <p xml:id="i-4MU7hUgdUYG6Ut1E1EZzmi">
            Kommunerna har i dag olika sätt att lösa sitt uppdrag att utöva
            tillsyn utifrån en rad olika lagrum. Ett sätt att använda knappa
            resurser optimalt är att samverka i tillsynsfrågor. Centerpartiet
            har vid ett flertal tillfällen, t.ex. i motion 2003/04:MJ36, pekat
            på att det är viktigt att göra det möjligt för kommunerna att
            samordna den operativa tillsynen inom djurskydd och inom andra
            områden. Det är därför med tillfredsställelse vi kan konstatera
            att regeringen nu föreslår lagändringar som gör det möjligt att
            samordna den lokala tillsynen enligt livsmedelslagen och djurskyddslagen.
          </p>
          <p xml:id="i-3REPz1DCkrfFvhSJJXRkdA">
            Kommunalt självstyre
          </p>
          <p xml:id="i-EnUYQzC9dBwKNr3inNA3ne">
            Centerpartiets politik bygger på att varje enskild människa har
            förmåga att och vilja att ta ansvar för sig själv och andra. Utgångspunkten
            är ett underifrånperspektiv. Dessa principer gäller även för det
            kommunala självstyret. Centerpartiet har lyft denna fråga tidigare.
            Vi tror därför på kommunernas egen förmåga att ta ansvar för sina
            medborgares hälsa inom livsmedelsområdet och att ta ansvar för
            att djurskyddet fungerar väl. Kommunerna är olika och har i dag
            olika sätt att lösa sitt tillsynsansvar. Detta gäller också inom
            livsmedels- och djurskyddsområdena. En del kommuner arbetar med
            differentierade avgifter som kan gynna en god lagefterlevnad inom
            närliggande områden, som t.ex. miljöskydd. Kommunalt självstyre
            möjliggör lokala lösningar och en helhetssyn på tillsynen. Självstyret
            är också centralt ur ett underifrånperspektiv. Därför får det
            kommunala självstyret inte inskränkas. Detta bör ges regeringen
            tillkänna.
          </p>
          <p xml:id="i-5Vyju5GHMt67SHnQNdNqas">
            Tillsynsavgift enligt livsmedelslagen
          </p>
          <p xml:id="i-H2o1GF5Mp1AQi17GpYmcHe">
            Kommunernas resurser för att utöva tillsyn är ofta knappa. En
            breddning av underlaget för den årliga tillsynsavgiften enligt
            livsmedelslagen är därför i princip positiv. Centerpartiet anser
            dock att ett sådant beslut inte kan tas i dagsläget, eftersom
            resultatet och förslagen från den pågående utredningen för att
            ta fram ett förslag till nytt avgiftssystem för foder-, livsmedels-
            och djurskyddsavgifter (dir. 2004:140) ännu inte presenterats.
            Avgiftshöjningar bör också vara konkurrensneutrala i ett EU-perspektiv
            för svenska företag. Man bör därför avvakta utredningens förslag
            innan man gör förändringar av avgiften, så att en helhetssyn kan
            åstadkommas. Detta bör ges regeringen tillkänna. En höjning av
            den årliga tillsynsavgiften enligt livsmedelslagen bör drabba
            dem som missköter sig. Kostnader som uppkommer vid inspektioner
            som föranleder åtgärder ska inte bäras av kollektivet. Mindre
            företag har ett ofta ett uttalat behov av rådgivning och stöd.
            Den årliga tillsynsavgiften bör finansiera även rådgivning och
            stöd till särskilt små och medelstora företag. Detta bör ges regeringen
            tillkänna.
          </p>
          <pb facs="riksdagen-motions-pdf/data/200405/mot_200405_MJ_15/mot_200405_MJ_15-0003.pdf"/>
          <p xml:id="i-S8zsMrE7Nj8PD4qfoP8LAR">
            Stöd och råd till kommunerna
          </p>
          <p xml:id="i-9fEF2sKc7iqCQ2xZQzSv8L">
            Regeringens förslag lyfter fram Livsmedelsverkets och länsstyrelsernas
            roll när det gäller stöd och rådgivning till kommunernas i tillsynsverksamheten.
            Det är bra. Stöd i den lokala djurskyddstillsynen i form av centralt
            framtagen tillsynsmetodik, mallar och checklistor är bra om det
            sker i nära samverkan och dialog med kommunerna. Kommunernas egna
            erfarenheter och lösningar bör alltid beaktas. Checklistor och
            andra stödjande åtgärder får därför inte blir tvingande. Detta
            bör ges regeringen tillkänna.
          </p>
          <p xml:id="i-8UgWNFpMtFfajvwfxz5eFq">
            Övertagande av kommunalt tillsynsansvar
          </p>
          <p xml:id="i-R6b9HgquXqyHCTVgymboMN">
            Regeringen föreslår att Livsmedelsverket respektive länsstyrelserna
            ska kunna ta över det kommunala tillsynsansvaret bl.a. om det
            finns särskilda skäl. Ett sådant beslut kan bara återkallas av
            regeringen. Förslaget missar målet och är en kraftig inskränkning
            av det kommunala självstyret. Centerpartiet motsätter sig denna
            inskränkning i det kommunala självstyret. Därför avslår Centerpartiet
            24 b 8 livsmedelslagen i regeringens proposition samt 24 b 8 djurskyddslagen
            i regeringens proposition. Regeringen föreslår att Livsmedelsverket
            respektive länsstyrelsen ges möjlighet att förelägga kommunen
            att avhjälpa bristen. Förslaget ger de centrala myndigheterna
            möjlighet att agera. Att både ge de centrala tillsynsmyndigheterna
            möjlighet att ta över tillsynsansvaret och att förelägga är som
            att ha både hängslen och livrem. Centerpartiet begär att regeringen
            återkommer med en uppföljning av vilka effekter förelägganden
            ger i praktiken. Först därefter kan eventuella andra åtgärder
            för att motverka, som inte inskränker det kommunala självstyret,
            utredas.
          </p>
          <p xml:id="i-JguHKVjX9wM2e5HgpEbu7r">
            Stockholm den 3 februari 2005
          </p>
          <p xml:id="i-8Hzsj6v93wHALtMQkaKUk">
            Jan Andersson (c)
          </p>
          <p xml:id="i-QG1P5mEMJLVEhumYSHaJfe">
            Claes Västerteg (c) Birgitta Carlsson (c) Kenneth Johansson (c)
            Birgitta Sellén (c) Sofia Larsen (c) Margareta Andersson (c)
          </p>
          <p xml:id="i-9mrMbj1AQzkDLYkbjPwN3L">
            2004/05:MJ15
          </p>
        </div>
      </div>
    </body>
  </text>
</TEI>
