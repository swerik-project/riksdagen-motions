<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--01143">
  <teiHeader>
    <fileDesc>
      <titleStmt>
        <title>om en ny ekonomisk världsordning</title>
        <author>av herr Hörberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en ny ekonomisk världsordning</title>
          <idno type="rdwebb">FZ021143</idno>
          <rs type="number">1143</rs>
          <ref type="dokument_url_text">http://data.riksdagen.se/dokument/FZ021143/text</ref>
          <ref type="dokument_url_html">http://data.riksdagen.se/dokument/FZ021143</ref>
          <ref type="dokumentstatus_url_xml">http://data.riksdagen.se/dokumentstatus/FZ021143</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PMHdnyf7B6baPyjrwkYv5e</idno>
            <name>NILS HÖRBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7hQ55ptVU3iFWK4wkLVqJG" type="signed"/>
        <correspContext corresp="i-7hQ55ptVU3iFWK4wkLVqJG">
          <note type="signatory" corresp="i-PMHdnyf7B6baPyjrwkYv5e"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__1143/mot_197576__1143-001.pdf"/>
      <fw xml:id="i-VRLq9oVNbJ4rUfegWECTBD">
        Motion 1975/76:1143
      </fw>
      <div xml:id="i-JmhAus1jRgrGBL4EzkGx6S" type="motHeader">
        <div xml:id="i-rGWw3RmKhLLS72fADg7VK" type="motTitle"/>
        <div xml:id="i-78rA4ducFKv4HPoTs2edD6" type="motSubmissionInfo"/>
      </div>
      <div xml:id="i-3a4q2HY6Smb7LUkDs2nPHW" type="motBody">
        <div xml:id="i-Hs8EPzdCsKp6U4E9baLQDX">
          <p xml:id="i-9dw59FphwxzMdpqNLGACK5">
            av herr Hörberg om en ny ekonomisk världsordning
          </p>
          <p xml:id="i-WAc5hdb7kSmVmcfHdQXrRA">
            1. Två intervjuer
          </p>
          <p xml:id="i-9DU7uaUhQmisXPbD1LwVYU">
            I början av 1960-talet intervjuade Lasse Holmqvist i TV Oskar
            Blixt, en gammal f.d. småbrukare i Skåne, som då levde och bodde
            ensam i sin stuga. Han skötte själv sitt hushåll, eldade i sin
            vedspis, hade ingen elektrisk ström. På bordet i köket, där intervjun
            inspelades, stod en bärbar fotogenlampa. Mot slutet av intervjun,
            som handlat om livet i gamla tider, såg sig Holmqvist omkring
            i köket och rummet innanför och frågade: ”Har Blixt bara en lampa?”
            Blixt tittade upp med ett par gammalmansögon, som uttryckte förvåning
            över en i hans mening ”dum” fråga, och svarade lugnt: ”Javisst,
            ja e ju bara po itt stället” För kort tid sedan intervjuades i
            fransk TV Leopold Senghor, president i Senegal, professor i franska
            språket och litteraturen, känd som en försynt och sansad man,
            en av den ”tredje världens” mera framstående ledare. Senegal —
            förklarade han — har under de senaste två åren sett priserna på
            sina oundgängliga importvaror stiga med över 300 ". samtidigt
            som priserna på Senegals exportvaror höjts med ca 35 ".. Leopold
            Senghor menade att de rika länderna i Europa och Nordamerika måste
            inse att den tredje världen inte kan acceptera en sådan ekonomisk
            ordning. — På direkt fråga svarade han att ett tredje världskrig
            på sikt blev oundvikligt om inte en nyordning av världens ekonomi
            snart genomfördes. De båda intervjuerna belyser problemets och
            motionsrubrikens två led men ger också en antydan om sambandet
            mellan dem.
          </p>
          <p xml:id="i-4k3bbFFm9NZKHrYKP3QSZ9">
            2. Ojämlikhet
          </p>
          <p xml:id="i-W4Hi88ChtVbiAPTJjqVuUz">
            Om man tänker sig att ett års produktionsresultat skulle fördelas
            så, att alla människor fick lika stor andel, skulle varje människa
            på jorden kunna tillgodogöra sig varor och tjänster till ett värde
            av 4000 kr. per år. Mot- svarande siffra för Sveriges del ligger
            på ca 25 000 kr. Vi svenskar konsumerar alltså drygt sex gånger
            mer per person än vi skulle ha ”rätt” till om alla människor på
            jorden skulle få ”sin” del av de samlade tillgångarna. — I Europa
            finns det länder där medborgarna lever på 4 000 kr.-nivån eller
            strax därunder, t. ex. Spanien, Grekland, Portugal och Jugoslavien.
            I dessa fyra länder är standarden sådan, att det sällan förekommer
            att människor svälter ihjäl, att de flesta barn får gå i skolan,
            att medellivslängden närmar sig den som vi har uppnått i Nordeuropa.
          </p>
          <pb facs="riksdagen-motions-pdf/data/197576/mot_197576__1143/mot_197576__1143-002.pdf"/>
          <fw xml:id="i-QeVZBpdouGScyD3DXkzKDy">
            Mot. 1975/76:1143 5
          </fw>
          <p xml:id="i-BmioX6W79NEmijapiZF2yq">
            Ojämlikheten kan uttryckas i ännu mera drastiska siffror enligt
            följande:
          </p>
          <p xml:id="i-DUuLxUptKX6FCxCaEHGD42">
            Typ av länder "a av jordens "v av världs- befolkning konsumtionen
            De rika länderna 40 85 En mellangrupp länder 24 12 De verkligt
            fattiga länderna 36 3
          </p>
          <p xml:id="i-6yVrgLFn54jvXJXAqCcDpb">
            Kontrasten mellan konsumtionen i de rika länderna och de verkligt
            fattiga är oerhörd. — Dock räcker jordens resurser åt oss alla.
            Om tillgångarna på jorden vore rättvist fördelade skulle alla
            människor kunna leva ett drägligt liv!
          </p>
          <p xml:id="i-Xw9vKiWNNuK3LivFQbQR3s">
            3. De rikas fel
          </p>
          <p xml:id="i-XETCTyVJ5msG14JbzVTjNT">
            Låt oss genast slå fast att missförhållanden till icke oväsentlig
            del är en följd av vissa länders accelerande ”utsugning” av andra.
            Vi kanske har svårt att erkänna det — men Sverige tillhör de utsugande!
            De rika länderna måste göra klart för sig att en standardsänkning
            för deras del är nödvändig. I en standardsänkning ligger ett visst
            egenvärde! Vi skulle må väl av att ändra våra överflödsvanor i
            fråga om mat, kläder, lyxbilar och ”statusprylar” i allmänhet.
            Därmed skulle vi också kunna låta produktionen få en annan inriktning
            — på varaktiga nödvändighetsartiklar. Till de goda vinsterna skulle
            höra minskade miljöskador och sparad energi. Den produktionskapacitet
            vi på så sätt finge ledig skulle inriktas på saker, anpassade
            till de fattiga ländernas behov. Nuvarande produktion för den
            rika världens överflödsefterfrågan skulle utbytas mot t. ex. den
            lilla skalans teknologi med maskiner för brunnsborrning, för vatten-
            och vindkraftsalst- ring, för jordbruk, fiske och småindustri.
            Ett andra krav på oss rika är att vi medverkar till att våra produkter
            kan mottagas av de fattiga länderna. Vi måste under en lång övergångstid
            acceptera oförmånliga handelsavtal, sälja till olönsamma marknader
            och del- vis anpassa vårt eget konsumtionsmönster så, att deras
            produkter finner en marknad hos oss. — Vi måste finna oss i att
            betala rimliga priser för deras varor! Det går inte att i FN tala
            varmt för u-ländernas vidgade tillträden till i-ländernas marknader,
            men så fort vi börjar känna av konkurrensen från de fattiga länderna
            införa handelsrestriktioner. — Sverige har i det hänseendet nyligen
            gett exempel på en motsägelsefull politik! Mot bakgrunden av Leopold
            Senghors slutord i intervjun ovan, finns det anledning att fråga
            sig, om vi skall ordna global jämlikhet i sund eko- nomisk och
            demokratisk ordning eller bli påtvingade den via revolutioner,
            som leder till diktaturregimer överallt?
          </p>
          <pb facs="riksdagen-motions-pdf/data/197576/mot_197576__1143/mot_197576__1143-003.pdf"/>
          <fw xml:id="i-Te55xTTVU1jfdnkB5g9UFq">
            Mot. 1975/76:1143 6
          </fw>
          <p xml:id="i-74U4iSYT1KCcbnnxz7o9hw">
            Det finns anledning att här erinra om kapprustningens betydelse.
            I Svensk Veckotidning 76/1 behandlas detta tema och redovisas
            de komplicerade överenskommelser som framför allt stormakterna
            gör i anslutning till sitt u-landsbistånd, genom att kombinera
            u-hjälpen med krav på en lokal upp- rustning såsom garanti för
            politisk stabilitet i mottagarlandet. ”Den militära expansionen
            i Sovjet och USA jämte kombinationen av militär- och han- delsavtal
            är därför ett invecklat sätt att hindra den utveckling man säger
            sig vilja främja i u-länderna”, skriver tidningen, som också erinrar
            om de svenska samfundsledarnas manifest i slutet av förra året
            där det bl. a. sades: ”Vi kan inte längre acceptera, att miljarder
            offras på rustningar, medan många dör av svält.” Som sammanfattning
            av den rika och tekniskt utvecklade världens ansvar skulle man
            kunna säga att på samma sätt som människan i dag har löst de tekniska
            problemen för sin totala undergång, har hon även de intel- lektuella
            och materiella resurser inom räckhåll som krävs för en konstruktiv
            livsfrämjande totallösning av det globala samlevandets problem.
          </p>
          <p xml:id="i-Dy7UokAZj18BJZ7ni2ZWFX">
            4. Handlingsprogram
          </p>
          <p xml:id="i-SyV1aZnVFCArirTw92ZXGA">
            Ett konkret handlingsprogram för Sveriges medverkan i skapandet
            av en ny ekonomisk världsordning bör utarbetas. Det är inte möjligt
            för en enskild riksdagsledamot att ens skissera ett sådant, men
            följande tankar kanske kan få tjäna som bidrag till ett framtida
            program. Sveriges andel i den globala livsmedelsproduktionen måste
            ökas. Minst två insatser bör vi härvid kunna göra. Dels måste
            hårdare bestämmelser skapas, så att all för livsmedelsproduktionen
            lämpad åkermark reserveras för sådan (se vidare krav i motionen
            1975:874 om utnyttjande av svensk jord- bruksmark) och bl. a.
            ökad odling av fisk bedrivas. Dels bör vi successivt omlägga våra
            kostvanor så, att vi minskar vår konsumtion av animaliskt fett
            och i stället väljer födoämnen med låg fetthalt och måttlig kolhydrathalt
            samt begränsar vårt totala intag av kalorier. En allmän övergång
            från animalisk konsumtion med näringsslösande slaktdjursuppfödning
            till kon- sumtion av vegetabilier borde stimuleras, bl. a. genom
            kostupplysning och successiv avveckling av prissubventioner på
            kött. Sveriges andel i råvaru- och annan energikonsumtion måste
            begränsas. Genom bl. a. beskattningssystemet kan detta successivt
            åstadkommas. Ett exempel: Det åtgår fyra gånger så mycket bränsle
            för landsvägstransport som vad motsvarande vattenvägstransport
            kräver. För att ersätta t. ex. ett dygns trafik på Trollhätte
            kanal med landsvägstransporter skulle behövas närmare 500 långtradare
            mellan västkusten och Vänerområdet. — Byggandet av kanaler, ekonomisk
            stimulans till kustsjöfarten och ökad beskattning av landsvägstransporter
            skulle spara råvaror och energi! Energiförbrukningen per transporterat
            kilo är vid flygtransport 67,5 gånger större än vid vattenvägstransport.
            En skattebeläggning av flygbensin m. m.
          </p>
          <pb facs="riksdagen-motions-pdf/data/197576/mot_197576__1143/mot_197576__1143-004.pdf"/>
          <fw xml:id="i-YRjjnbqVDKe2zkZtCYwEnR">
            Mot. 1975/76: 1143 Z
          </fw>
          <p xml:id="i-Y3iAZwnz7vM4UrSgDMcfKa">
            till successivt samma nivå som ”bilbensinen” borde kunna övervägas.
            Successiv övergång till mindre råvaru- och drivmedelskrävande
            person- bilar vore ert bidrag, hastighetsbegränsning i energibesparande
            syfte ett annat osv. Ökad skattebeläggning av onyttig och onödig
            konsumtion vore err bidrag. Under 1975 inhandlade vi t. ex. alkoholhaltiga
            drycker för ett belopp, som med en halv miljard kronor översteg
            motsvarande siffra för 1974. Inom detta konsumtionsområde — och
            för andra överflödsvaror — finns anledning införa konsumtionsskatteskärpningar.
            Slutligen borde i solidaritetens intresse en basbeloppsanknuten
            gräns kun- na sättas, över vilken all inkomst användes av samhället
            för insatser till mer behövande människor i fattiga länder. För
            flera idéer till ett konkret handlingsprogram, bl. a. energibesparande
            övergång till användning av oblekt kontorspapper, tillåter jag
            mig att hänvisa till motion 1975:2009 om energihushållningen.
          </p>
          <p xml:id="i-A9ZL6cVDNd4uhJJ8ssim6t">
            5. Sammanfattning Fru Inga Thorsson i kammardebatten 75-12-04:
          </p>
          <p xml:id="i-JeTCcpCRj52JEEFKW381Sq">
            Det är otvivelaktigt så, herr talman, att den rika världen, framför
            allt dess stormakter, hittills aldrig har tagit problemen i den
            fattiga världen tillräckligt på allvar. De har alltid sett dem
            som marginella och ointressanta jämfört med sina egna interna
            problem. — — - Jag tror därför, herr talman, på be- hovet av en
            fundamental nyorientering av relationer mellan länder och makt-
            grupper, av fördelning inom och mellan länder av resurser och
            tillgångar, av förutsättningar att tillgodose grundläggande mänskliga
            behov, av levnadsva- nor och konsumtionsmönster i de rika länderna.
            Vi måste, i vårt lilla land, ut- nyttja varje politisk möjlighet
            för att medverka i denna nödvändiga process, och vi måste bidra
            till att hastigheten i processen blir acceptabel från moralisk
            synpunkt, i medvetande om att annars ytterligare en generation
            människor i världen offras på rikedomens altare. Sverige har handlingsmöjligheter.
            Det har bestyrkts gång efter annan att vi i detta arbete kan fylla
            en uppgift som brobyggare, som något av en katalysator. Vi kan
            medverka till nya koalitioner, nya gruppbildningar, nya maktbalanserande
            krafter i världen.
          </p>
          <p xml:id="i-2iXk5q2vPZJcN7NxDHgKMf">
            Problemet och Sveriges delansvar för dess lösande kan inte sammanfattas
            bättre!
          </p>
          <p xml:id="i-9mpaLaxLtjHRrT5ZrfD6ss">
            Hemställan
          </p>
          <p xml:id="i-6pzKpbX6XUb9k35YuYJYMd">
            Med hänvisning till vad som i korthet anförts hemställer jag
            att riksdagen hos regeringen begär 1. att en parlamentarisk arbetsgrupp
            snarast tillsätts, förstärkt med erforderliga referensgrupper
            och informationsresurser, för att utarbeta förslag till ett konkret
            handlingsprogram för Sveriges
          </p>
          <pb facs="riksdagen-motions-pdf/data/197576/mot_197576__1143/mot_197576__1143-005.pdf"/>
          <fw xml:id="i-MNfq1L1fWZhPJW8CHaKgyi">
            Mot. 1975/76: 1143 8
          </fw>
          <p xml:id="i-Vi9RjeTNTQ2VmAPXraKkj8">
            framtida insatser för skapandet av en ny ekonomisk världsord-
            ning, 2. attregeringen för riksdagen framlägger förslag till sådant
            hand- lingsprogram omfattande såväl principer som konkreta åtgärder.
          </p>
          <p xml:id="i-VWV3671WugKPvJ5HBq7mJ4" type="date">
            Stockholm den 27 januari 1976
          </p>
          <div type="signatureBlock" id="i-R9T6fzZhWGafJEQAsnnHcL">
            <p who="i-PMHdnyf7B6baPyjrwkYv5e" type="signature">
              NILS HÖRBERG (fp)
            </p>
          </div>
        </div>
      </div>
    </body>
  </text>
</TEI>
