<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01877">
  <teiHeader>
    <fileDesc>
      <titleStmt>
        <title>om en förbättrad arbetsmiljö</title>
        <author>av Göran Karlsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en förbättrad arbetsmiljö</title>
          <idno type="rdwebb">G4021877</idno>
          <rs type="number">1877</rs>
          <ref type="dokument_url_text">http://data.riksdagen.se/dokument/G4021877/text</ref>
          <ref type="dokument_url_html">http://data.riksdagen.se/dokument/G4021877</ref>
          <ref type="dokumentstatus_url_xml">http://data.riksdagen.se/dokumentstatus/G4021877</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7ugPcnmZ6J6FiS44UnXL54</idno>
            <name>GÖRAN KARLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-Asq7NRpmkGRyqdnCrfGpjH</idno>
            <name>EVERT SVENSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Y3UHBFKZGSVLwKDxeacG7e</idno>
            <name>ANNA-GRETA SKANTZ</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-PEJ1DBMnG7sGMU8qh8QjnF</idno>
            <name>JOHN JOHNSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-BAQZQCwvaeCDiXjeD54AnV</idno>
            <name>IVAR NORDBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-23owrgiLSgQRynhwKe5Tja</idno>
            <name>KJELL NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-FYsVUYKruvwGFkVY3YHpi7</idno>
            <name>SVEN-GÖSTA SIGNELL</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-YUKjmPPD3LmjeCPdQWkuEh</idno>
            <name>BIRGITTA DAHL</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-WjwKEdqXu9hDUS6P9Ua9R</idno>
            <name>STIG ALFTIN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-6UrnZSyhA8En3ghbWrejVN</idno>
            <name>LENA ÖHRSVIK</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-LZdNGrmmJX4wroMwK6YEa3</idno>
            <name>IRIS MÅRTENSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-23dA6zcoX9MkR9z7C5GtSC</idno>
            <name>MARIA LAGERGREN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-6QRx949PBJjaHhLd5Kfks8</idno>
            <name>ANITA PERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7gSKVFq5GsgutoVdRQPtCt</idno>
            <name>STIG OLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WHfS9qHogePUaupoNf7GJS" type="signed"/>
        <correspContext corresp="i-WHfS9qHogePUaupoNf7GJS">
          <note type="signatory" corresp="i-7ugPcnmZ6J6FiS44UnXL54"/>
          <note type="signatory" corresp="i-Asq7NRpmkGRyqdnCrfGpjH"/>
          <note type="signatory" corresp="i-Y3UHBFKZGSVLwKDxeacG7e"/>
          <note type="signatory" corresp="i-PEJ1DBMnG7sGMU8qh8QjnF"/>
          <note type="signatory" corresp="i-BAQZQCwvaeCDiXjeD54AnV"/>
          <note type="signatory" corresp="i-23owrgiLSgQRynhwKe5Tja"/>
          <note type="signatory" corresp="i-FYsVUYKruvwGFkVY3YHpi7"/>
          <note type="signatory" corresp="i-YUKjmPPD3LmjeCPdQWkuEh"/>
          <note type="signatory" corresp="i-WjwKEdqXu9hDUS6P9Ua9R"/>
          <note type="signatory" corresp="i-6UrnZSyhA8En3ghbWrejVN"/>
          <note type="signatory" corresp="i-LZdNGrmmJX4wroMwK6YEa3"/>
          <note type="signatory" corresp="i-23dA6zcoX9MkR9z7C5GtSC"/>
          <note type="signatory" corresp="i-6QRx949PBJjaHhLd5Kfks8"/>
          <note type="signatory" corresp="i-7gSKVFq5GsgutoVdRQPtCt"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1877/mot_198081__1877-001.pdf"/>
      <fw xml:id="i-C48DyJ5ymNoWx3zouumiQN">
        Motion 1980/81:1877
      </fw>
      <div xml:id="i-8SdMpWJa4427xz5a6mAqzS" type="motHeader">
        <div xml:id="i-UevpBpgNH3jR2W11ty7tfP" type="motTitle"/>
        <div xml:id="i-FYi3jwkjMQdmJg6SucugkX" type="motSubmissionInfo"/>
      </div>
      <div xml:id="i-438RKfoLcByeVVGkiwqsTw" type="motBody">
        <div xml:id="i-WFseRhZKBsY3aXX9bmk7kM">
          <p xml:id="i-BzxF9HEagDcU9V9GbrsJLs">
            av Göran Karlsson m. fl. om en förbättrad arbetsmiljö
          </p>
          <p xml:id="i-MMjcJNMwa8rwW8A9KFsq8Z">
            Socialdemokratins övergripande miljöpolitik har som mål att trygga
            alla människors rätt till en god livsmiljö. Särskild vikt fäster
            vi vid att den oro som många känner för sjukdom och skada till
            följd av förhållandena i det dagliga arbetet undanröjs. Ohälsa
            och vantrivsel i arbetet är ett för högt pris för ekonomisk tillväxt.
            Under den socialdemokratiska regeringsperioden kunde steg för
            steg insatser genomföras för en bättre arbetsmiljö. Med motioner
            till riksdagen har socialdemokraterna i opposition utvecklat riktlinjer
            för det fortsatta reformarbetet på miljöområdet. Ett drag i utvecklingen
            som vi måste ägna ett snabbt växande intresse är de faror och
            problem som möter i det framväxande ”kemisamhället”. Ett stort
            och snabbt växande antal kemiska preparat används numera såväl
            på arbetsplatserna som i den yttre miljön. I en särskild motion
            till årets riksmöte utvecklar vi vår samlade syn på dessa frågor.
            Vi lägger också fram konkreta förslag för att komma till rätta
            med de risker och olägenheter som kan bli följden av denna utveckling.
            I vår miljömotion visar vi skälen för att nu på bred front angripa
            de problem som användningen av kemikalier skapar. Vi föreslår
            bl. a. att en särskild gift- och kemikommission inrättas för att
            på ett övergripande plan samordna och initiera kampen mot kemisamhällets
            vådor. Kommissionen skall befrämja och vidareutveckla bl. a. den
            verksamhet som även fortsätt- ningsvis skall hanteras inom myndigheter
            som arbetarskyddsstyrelsen och naturvårdsverket. Därmed skall
            kommissionen kunna bidra till att stärka dessa myndigheters ansvar
            och befogenheter. Den skall följaktligen inte ersätta eller överta
            nuvarande myndigheters ansvar och uppgifter. Kommis- sionen skall
            vidare bl. a. följa utvecklingen på det kemiska området i ett
            långsiktigt perspektiv för att så tidigt som möjligt förutse och
            förebygga kemiska risker. Därmed blir det också en viktig uppgift
            för kommissionen att göra samlade bedömningar av behoven av vetenskaplig
            forskning och expertresurser inom det kemiska området. När det
            gäller de kemiska riskerna i arbetslivet konstaterar vi att arbetarskyddsstyrelsens
            möjligheter att utfärda tvingande föreskrifter nume- ra har väsentligt
            utvidgats genom arbetsmiljölagens tillkomst. Inom styrelsen måste
            nu arbetet för förebyggande av kemiska risker ges hög prioritet
            i fråga om bl. a. utarbetandet av hygieniska gränsvärden och föreskrifter
            beträffan- de förbud, godkännande, anmälningsskyldighet och övriga
            villkor för
          </p>
          <p xml:id="i-HDJ5sz2qK9wbhoTH43QxDb">
            1 Riksdagen 1980/81. 3 saml. Nr 1877-1883
          </p>
          <p xml:id="i-6TxBvBEG3CRJBf2NPE1FyC">
            Mot. 1980/81 1877-1883
          </p>
          <pb facs="riksdagen-motions-pdf/data/198081/mot_198081__1877/mot_198081__1877-002.pdf"/>
          <fw xml:id="i-HPbDoTfwW8RJfe82arJC2">
            Mot. 1980/81:1877 2
          </fw>
          <p xml:id="i-zw9FEaVkHmvKPAGvb9PZ5">
            användning av kemiska ämnen och produkter. För effektivare insatser
            gentemot kemiska hälsorisker är det vidare angeläget att skyndsamt
            få till stånd ett väl fungerande produktregister. Här utgör den
            nuvarande sekretesslagstiftningen ett stort hinder. Vi vill i
            detta sammanhang framhålla att man måste finna sådana former för
            registrets användning att uppgifter om vilka beståndsdelar som
            ingår i till registret deklarerade produkter inte regelmässigt
            hemlighålls under hänvis- ning till konkurrensskäl. De myndigheter
            som för sin handläggning av hälso- och miljöfrågor har behov av
            uppgifter ur produktregistret måste ha tillgång till dessa uppgifter
            på ett praktiskt och ändamålsenligt sätt. Förutom de centrala
            myndigheterna gäller detta också myndigheter med regionalt och
            lokalt tillsynsansvar, såsom yrkesinspektionen och länsstyrelsernas
            naturvårdsenheter samt skyddsom- buden. Skyddsombuden är för sitt
            förebyggande arbete starkt beroende av uppgifter ur produktregistret.
            För det förebyggande miljöarbetet är det i regel inte nödvändigt
            att ha tillgång till exakta koncentrationsuppgifter. De ingående
            beståndsdelarnas halter bör därför kunna anges tillräckligt preciserat
            för att utgöra underlag för detta arbete utan att tillverkningshemligheter
            röjs för konkurrenter.
          </p>
          <p xml:id="i-J34up5YxTJ6u8Ty8rPv33o">
            Gränsvärden
          </p>
          <p xml:id="i-X887VTGMx8kf9bRvvGQtEe">
            Genom arbetsmiljölagen kan de hygieniska gränsvärdena förankras
            i föreskrifter som meddelas av arbetarskyddsstyrelsen. I vår miljömotion
            konstaterar vi bl. a. att det nu är angeläget att arbetarskyddsstyrelsens
            gränsvärdeslista utvidgas med betydligt fler ämnen. Vidare måste
            gränsvär- dena fortlöpande och utan dröjsmål revideras på grundval
            av vetenskapliga rön och praktiska erfarenheter. Gränsvärdena
            måste med betryggande marginal skydda mot ohälsa. De skall sättas
            på en sådan nivå att skador eller besvär ej uppträder under ett
            helt arbetsliv. Gränsvärdena bör utformas så att också människor
            med särskilt känslig hälsa så långt möjligt är skyddade. Vid sidan
            om de hygieniska gränsvärdena förekommer för några ämnen s. k.
            biologiska gränsvärden. Dessa bygger på att man med utgångspunkt
            i blod- eller urinundersökningar fastställer de nivåer den enskilde
            utsätts för. Det är angeläget att systemet med biologiska gränsvärden
            utvidgas till så många ämnen som möjligt. Det pågående arbetet
            i arbetarskyddsstyrelsen med att utarbeta föreskrif- ter har hittills
            avsatt ett alltför begränsat resultat. Utan tillämpningsföre-
            skrifter kan inte den nya arbetsmiljölagen få någon större verkan,
            då den har karaktären av en ramlag. Det är angeläget att föreskriftsarbetet
            snarast effektiviseras.
          </p>
          <pb facs="riksdagen-motions-pdf/data/198081/mot_198081__1877/mot_198081__1877-003.pdf"/>
          <fw xml:id="i-4zT3vswg67cYaMtLuYYYN5">
            Mot. 1980/81:1877 3
          </fw>
          <p xml:id="i-NUkS7bd3eW2PPUh6pmUwWo">
            Kontroll och tillsyn
          </p>
          <p xml:id="i-2Tz6cUjbzoo3b8WJzaWxzQ">
            Genom 1974 års revidering av arbetarskyddslagen och genom den
            arbetsmiljölag som trädde i kraft den 1 juli 1978 har skyddsombuden
            fått ökade befogenheter att utöva kontroll över den kemiska miljön.
            Sålunda godtog riksdagen den av oss i motion 1976/77:1675 föreslagna
            tolkningen att rätten att stoppa arbetet också skall gälla i sådana
            fall där effekterna av misstänkt farliga ämnen kan visa sig först
            senare i form av allvarliga skador, t. ex. fördröjd effekt av
            kemiska ämnen. Det är angeläget att skyddsombu- den får möjlighet
            att kontrollera att de på arbetsplatsen förekommande kemiska produkterna
            är deklarerade till produktregistret i vederbörlig ordning. Även
            i övrigt bör reformerna på detta område ges en sådan utformning
            att skyddsombudens kontroll av efterlevnaden underlättas.
          </p>
          <p xml:id="i-SpAsLa2ydo7dAftcZKiUAQ">
            Företagshälsovård och mättekniska resurser
          </p>
          <p xml:id="i-TpoBkeD4TYD59i8FCS7ULy">
            Det är ytterst angeläget att företagshälsovården i landet snabbt
            byggs ut enligt målsättningen företagshälsovård åt alla. En av
            företagshälsovårdens viktigaste uppgifter är att kontrollera de
            kemiska hälsoriskerna på arbetsplatserna. För att kunna fullgöra
            denna uppgift måste den bl. a. ha tillgång till erforderliga mättekniska
            resurser. Systemet med gränsvärden kan således fungera endast
            om sådana resurser finns. I första hand måste behovet av mätresurser
            för arbetsmiljön säkras genom en upprustning av den mättekniska
            verksamheten inom den tekniska företagshälsovården. Därvid måste
            möjligheter skapas till regelbunden kontroll av mät- och analysinstrument.
            De nuvarande bristerna på mättekniska resurser har fått till följd
            att ett betydande antal företag etableras, som på kommersiell
            grund erbjuder mättjänster. Kvaliteten hos de tjänster som erbjuds
            är mycket skiftande, och det är därför angeläget att denna verksamhet
            kontrolleras. De nämnda bristerna kan motverkas dels genom att
            mät- och analysverk- samhet främst bedrivs av statens provningsanstalt
            vid dess riksprovplatser, dels genom att företag som erbjuder
            mättjänster skall vara auktoriserade av statens provningsanstalt.
            Kostnaderna för dessa verksamheter skall belasta berörda företag.
          </p>
          <p xml:id="i-BCxKyBD4HnxEaQt2GA3fKh">
            Arbetarskyddsverket
          </p>
          <p xml:id="i-3BXTHYHMj31xAz9izYt5k4">
            Yrkesinspektionens tillsyn enligt lagen om hälso- och miljöfarliga
            varor har hittills inte fungerat tillfredsställande, och arbetarskyddsstyrelsens
            resurser på detta område är hårt ansträngda. Kontrollen av den
            kemiska miljön måste ges förtur i den långsiktiga uppbyggnaden
            av arbetarskydds- verket. Yrkesinspektionen måste få tillräckliga
            resurser för att utöva sin tillsyn av arbetsmiljöns produktkontrollfrågor.
            Härvid måste behovet av
          </p>
          <p xml:id="i-2pf5cYc5mzrsAnXE8Vcgpy">
            1" Riksdagen 1980/81. 3 saml. Nr 1877-1883
          </p>
          <pb facs="riksdagen-motions-pdf/data/198081/mot_198081__1877/mot_198081__1877-004.pdf"/>
          <fw xml:id="i-3pi7mgJnLteYis5qMm2bkq">
            Mot. 1980/81:1877 ct
          </fw>
          <p xml:id="i-LwQaG4jJi8EikP69d6PXBN">
            utbildning för yrkesinspektörerna i frågor om produktkontroll
            och om kemiska hälsorisker tillgodoses. Regeringen tillsatte 1978
            en kommitté för översyn av produktkontrollens organisation. Man
            hade att mot bakgrund av en utvärdering av produktkon- trollverksamheten
            överväga vilka åtgärder som behöver vidtas för att effektivisera
            produktkontrollen. Kommittén redovisar under 1980 sina överväganden.
            Bland flera möjliga alternativ förordade man ett som skulle innebära
            att produktkontrollnämn- den och dess kansli — naturvårdsverkets
            produktkontrollbyrå — ersätts med ett fristående produktkontrollverk.
            Förslagen har remissbehandlats. Vi anser det vara angeläget att
            regeringen nu skyndsamt utarbetar förslag till produktkontrollens
            organisation. Riksdagen bör ge regeringen till känna vad som här
            anförts om produktkontrollens organisation.
          </p>
          <p xml:id="i-6KR9j4E291P1Nbagc8BwWh">
            Nya arbetsmiljölagen. Ansvar
          </p>
          <p xml:id="i-MQSfrUpwR18K3AkBJc5inu">
            Den 1 juli 1978 trädde en helt ny lagstiftning om arbetsmiljön
            i kraft. Enligt arbetsmiljölagen kan vite dömas ut mot arbetsgivare
            som inte rättar sig efter yrkesinspektionens föreläggande. Arbetsgivaren
            kan i detta läge även åtalas och dömas till böter eller fängelse.
            I arbetsmiljölagen finns också bestämmelser med direkt straffpåföljd
            i en rad fall utan föregående föreläggande eller förbud från inspektionen.
            Förutsättning för straff är att överträdelsen skett medvetet eller
            av vårdslöshet. I vissa lägen kan maskin eller produkt, alternativt
            dess värde, förklaras förverkad. I brottsbalken finns bestämmelser
            som kan tillämpas vid olycka eller yrkessjukdom som inträffar
            på grund av missförhållanden i arbetsmiljön. Betydande osäkerhet
            synes fortfarande prägla synen på tillämpningen av arbetsmiljölagens
            ansvarsbestämmelser. Från arbetstagarhåll har kritik framförts
            mot hittillsvarande rättstillämpning som den kommit till uttryck
            i arbetarskyddsmyndighetens, polisens, åklagarmyndigheternas och
            domsto- larnas hantering av frågor rörande utredning, åtal och
            påföljd. Tillämpningen av arbetsmiljölagens ansvarsbestämmelser
            är av väsentlig betydelse för lagstiftningens genomslagskraft
            i form av effektiva insatser för bättre arbetsmiljö. Nuvarande
            oklarheter i fråga om rättstillämpningen bör därför omgående undanröjas.
            I detta syfte föreslog vi i motion 1978/79:514 att riksdagen omgående
            skulle begära en utredning med uppgift att dels klarlägga aktuell
            tillämpning av arbetsmiljölagens ansvarsregler, dels föreslå de
            åtgärder som kunde anses påkallade för att säkerställa lagstiftarens
            intentioner härvidlag. Utredning- en, i vilken bl. a. de politiska
            partierna samt parterna på arbetsmarknaden borde vara representerade,
            skulle arbeta skyndsamt. Riksdagens borgerliga
          </p>
          <pb facs="riksdagen-motions-pdf/data/198081/mot_198081__1877/mot_198081__1877-005.pdf"/>
          <fw xml:id="i-5ijqjANKwKkCUNFpdUtABX">
            Mot. 1980/81:1877 5
          </fw>
          <p xml:id="i-61c6NeLEPgTXGTosxxZUtj">
            majoritet avvisade vårt förslag. Då skälen för en utredning kvarstod
            återkom vi med samma förslag i motion 1979/80:845. I motion om
            åtgärder mot ekonomisk brottslighet (1979/80:1120) anförde vi
            socialdemokrater vidare att det kan behövas straffskärpningar
            vid brott mot arbetarskydds- och miljöskyddslagstiftningen. Exempelvis
            bör vid brott av denna art företaget som sådant kunna åläggas
            ekonomiska sanktioner i form av företagsböter, beräknade med hänsyn
            tagen bl. a. till den vinst företaget berett sig genom det brottsliga
            förfarandet. Vid socialutskottets behandling av motion 1979/80:845
            (SoU 1979/80:34) konstaterade utskottet att det pågick en ökad
            aktivitet inom rättsväsendet, bl. a. i form av utbildningsinsatser
            hos polisen och åklagarväsendet, i det syftet att arbetsmiljöbrott
            skall utredas och beivras. Inom regeringskansliet pågick överväganden
            om hur ett ändamålsenligt sanktionssystem för juridiska personer
            bör vara utformat. Med hänvisning till detta ansåg utskottet att
            resultat av dessa olika aktiviteter bör avvaktas innan man tar
            ställning till frågan om en övergripande utvärdering av ansvarsreglerna.
            Riksdagen biföll utskottets hemställan. Socialutskottet har i
            sitt yttrande (SoU 1980/81:1 y) till justitieutskottet över den
            socialdemokratiska motionen om åtgärder mot den ekonomiska brottsligheten
            (1979/80:1120) bl. a. erinrat om brottsförebyggande rådets remissyttrande
            till justitieutskottet i frågan. Brottsförebyggande rådet framhåller
            där att det på sikt bör göras en mera omfattande översyn av 13
            kap. brottsbalken om allmänfarliga brott för att i lagen åstadkomma
            ett tillfredsställande skydd för miljön och att det i utredningsarbetet
            lämpligen även bör ingå att behandla sanktionssystemet beträffande
            den inre miljön. I sitt yttrande förutsatte utskottet att den
            nu arbetande fängelsestraffkom- mittén vid sina överväganden prövar
            även straffvärdet hos arbetsmiljöbrot- ten. Landsorganisationen
            har i sitt remissyttrande till justitieutskottet bl. a. uttalat
            att det aldrig får framstå som lönsamt för en arbetsgivare att
            bryta mot arbetsmiljöbestämmelserna. Socialutskottet ville för
            sin del starkt understryka angelägenheten av att frågan bringas
            till en snar lösning. Vi socialdemokrater finner det angeläget
            att regeringen redovisar vilka åtgärder som vidtagits inom polis-
            och åklagarmyndigheterna för att utreda och beivra arbetsmiljöbrott
            och vilka resultat dessa åtgärder har åstadkom- mit i rättstillämpningen.
            Vi anser också att regeringen skyndsamt bör lägga fram förslag
            om ett sanktionssystem mot juridiska personer vid arbetsmil- jöbrott.
            Vad som här anförts bör av riksdagen ges regeringen till känna.
          </p>
          <p xml:id="i-6XRzcvfJ2Dsa6A2w8Sz7iL">
            Kommunal tillsyn
          </p>
          <fw xml:id="i-MCv13zjtaNh3Gdrhzx3RKQ">
            I motion 1978/79:514 tog vi också upp frågan om kommunal tillsyn.
            Vi konstaterade att på arbetsplatser utan maskinella hjälpmedel
            eller med
          </fw>
          <pb facs="riksdagen-motions-pdf/data/198081/mot_198081__1877/mot_198081__1877-006.pdf"/>
          <fw xml:id="i-GPxTXPK46gh9b6u73qnk7N">
            Mot. 1980/81:1877 6
          </fw>
          <p xml:id="i-7GWnzdua8KPMBZpk2KoG4R">
            endast enklare sådana och med mindre än tio arbetstagare biträds
            yrkesinspektionen av de kommunala tillsynsmännen. För att framhäva
            den kommunala tillsynens betydelse och kommunernas ansvar för
            resurstilldel- ningen överfördes vid 1974 års revidering av arbetarskyddslagen
            ansvaret för att utse kommunala tillsynsmän från hälsovårdsnämnden
            till kommunstyrel- sen. Från fackligt håll påpekades före arbetsmiljölagens
            reformering att tilldelningen av resurser för kommunal tillsyn
            i många kommuner var helt otillräcklig. Uppdraget som tillsynsman
            är ofta en bisyssla till en redan krävande tjänst som hälsovårdsinspektör.
            Man påpekade även det princi- piellt oriktiga i att en statlig
            uppgift förts till enskilda kommuners ansvarsområde och därmed
            gjorts avhängig av deras förmåga och vilja att avsätta resurser
            för ändamålet. LO begärde mot denna bakgrund att den kommunala
            tillsynen skulle överföras till yrkesinspektionen. I vår motion
            1976/77:1675 om ny arbetsmiljölag gav vi uttryck åt samma uppfattning
            som LO. Vi föreslog att yrkesinspektionen skulle överta det direkta
            ansvaret för tillsynen även på de små arbetsplatserna. Vid utskottsbehandlingen
            av regeringens proposition (prop. 1976/77:149, SoU 1977/78:1)
            om arbetsmiljölag m. m. konstaterade utskottet att den kommunala
            tillsynen i stor utsträckning fungerade mindre tillfredsställande,
            låt vara att den i enstaka kommuner syntes skötas väl. I den dåvarande
            situationen ansåg sig utskottet emellertid inte kunna tillstyrka
            socialdemo- kraternas förslag om överförande av den kommunala
            tillsynen till yrkesin- spektionen. När frågan återkom med anledning
            av vår motion 1979/80:845 beslutade riksdagen som sin mening ge
            regeringen till känna att kontrollen av arbetsmiljön på de mindre
            arbetsplatserna är så viktig att frågan om vem som skall ha ansvaret
            för tillsynen av dessa borde bli föremål för en skyndsam och förutsättningslös
            utredning. Trots riksdagens beslut har regeringen ännu inte vidtagit
            någon åtgärd. I årets budgetproposition (1980/81:100, bil. 15
            s. 135) säger föredraganden sig vara medveten om bristerna i den
            nuvarande ordningen, men han anser det naturligt att innan en
            eventuell utredning tillsätts skall t. ex. de ekonomiska konsekvenserna
            av olika alternativ till huvudmannaskap först belysas vid överläggningar
            mellan regeringen och Svenska kommunförbundet. För vår del anser
            vi detta vara en anmärkningsvärd handläggning av denna fråga.
            Från arbetstagarhåll återkommer alltfort kritiken mot bristerna
            i den kommunala tillsynen. Detta ger oss anledning att åter föra
            fram kravet på effektivare insatser för en bättre arbetsmiljö
            i de små företagen. Vi kan inte acceptera en utveckling där bristfällig
            tillsyn blockerar ansträngningarna för bättre arbetsförhållanden
            för de arbetande i dessa företag. Arbetet för god arbetsmiljö
            i den nya arbetsmiljölagens anda skall omfatta alla. För att säkerställa
            en tillfredsställande tillsyn av de små arbetsplatserna anser
            vi det nödvändigt att riksdagen nu fattar ett principbeslut om
            att
          </p>
          <pb facs="riksdagen-motions-pdf/data/198081/mot_198081__1877/mot_198081__1877-007.pdf"/>
          <fw xml:id="i-Muvgzs5krVowzM34T4QYJs">
            Mot. 1980/81:1877 7
          </fw>
          <p xml:id="i-4Chfa9jPWFYQYaucEB9oMB">
            överföra den kommunala tillsynen till yrkesinspektionen och begär
            att regeringen efter en utredning om hur överförandet skall ske
            förelägger riksdagen förslag om formerna härför.
          </p>
          <p xml:id="i-13wSqHyfph9oYEMQe11Udg">
            Företagshälsovården. Ersättningsregler
          </p>
          <p xml:id="i-KNfF9Pxsraefq79qbVdLAs">
            I vår motion 1979/80:845 tog vi också upp frågan om reglerna
            för ersättning till företagshälsovården. Vi framhöll där att f.
            n. ej utgår bidrag från det allmänna för att anordna företagshälsovård.
            Allmän försäkringskassa ersätter dock arbetsgivares kostnader
            för läkarvård och annan sjukvård, om denna kan antas minska kassans
            utgifter för sjukförsäkringen. Företagshälsovården ingår som en
            viktig del av arbetarskyddet. Inom företagshälsovården utförs
            inte sällan allmänt sjukvårdande insatser. Denna verksamhet har
            i viss mån kommit att stå i vägen för den önskade omorienteringen
            av företagshälsovården i riktning mot en i första hand tekniskt
            och medicinskt förebyggande verksamhet, som integreras i de samlade
            strävandena att anpassa arbetsmiljön till den enskilde och där
            de egentliga sjukvårdande insatserna motiveras främst av olycksfall
            och hälsorisker i produktionen. En framgångsrik förebyggande verksamhet
            kan förhindra mänskligt lidande i form av sjukdom, invaliditet
            och utslagning. Därmed blir det förebyggande arbete som utförs
            inom företagshälsovårdens ram av betydelse även för att begränsa
            samhällets direkta kostnader för sjukvård. Med denna utgångspunkt
            bör därför övervägas om nuvarande ersättningssystem kan omformas
            så att en orientering mot de förebyggande elementen i företags-
            hälsovården stimuleras. Socialutskottet anförde i sitt betänkande
            (SoU 1979/80:36) bl. a. att företagshälsovårdens viktigaste uppgift
            måste anses vara att upptäcka och eliminera eller i vart fall
            begränsa alla förekommande hälsorisker i arbetsmiljön. Det är
            därför angeläget att ersättningsreglerna utformas så att företagshälsovårdens
            förebyggande inriktning förstärks. Utskottet ansåg också att det
            är angeläget att frågan om ersättning från den allmänna försäkringen
            till företagshälsovården snabbt kommer till en lösning. Regeringen
            bör därför skyndsamt överväga möjligheterna att låta riksdagen
            ta ställning till ersättningsfrågan utan att man avvaktar den
            fortsatta beredningen av hälso- och sjukvårdsutredningens betänkande
            eller förslag av företagshälsovårdsutredningen. Riksdagen beslöt
            ställa sig bakom socialutskottets ståndpunkt. Vi socialdemokrater
            finner det angeläget att erinra om riksdagens beslut, och vi emotser
            snarast åtgärder från regeringen i denna fråga.
          </p>
          <pb facs="riksdagen-motions-pdf/data/198081/mot_198081__1877/mot_198081__1877-008.pdf"/>
          <fw xml:id="i-UKoR1yQg5tYi4pKAerho4W">
            Mot. 1980/81:1877 8
          </fw>
          <p xml:id="i-3iieRWodMgezvUfKPNjsAD">
            Utbyggnad av yrkesmedicinska kliniker
          </p>
          <p xml:id="i-PYdA69xb5At9XjGJionwTm">
            1976 års företagshälsovårdsutredning har i ett delbetänkande,
            Utbyggnad av yrkesmedicinen (SOU 1980:22), gjort en bedömning
            av de krav som i dag ställs på den sjukhusanknutna yrkesmedicinen
            och de krav som kan förväntas kommai framtiden. Den befintliga
            yrkesmedicinska verksamheten har också värderats. Utredningen
            redovisar hur behovet av insatser från yrkesmedici- nen ökar inom
            en rad områden. Effekterna av företagshälsovården och dess fortsatta
            utbyggnad är mycket beroende av de resurser den sjukhusanknutna
            yrkesmedicinen kan ställa upp med. Utredningar av yrkesskade-
            och arbetsskadefall i anslutning till lagstiftningen om ersättning
            vid sådana skador kräver medverkan av yrkesmedicinen. För arbetarskyddsstyrelsens
            och yrkesinspektionens tillsynsarbete spelar yrkesmedicinens kunnande
            och utvecklingsarbete stor roll. Inom högre utbildning och forskning
            finns ett annat stort arbetsfält för yrkesmedicin. Yrkesmedicinens
            huvuduppgift är att förebygga. Den skall upptäcka och förebygga
            ohälsa orsakad av kemiska, fysikaliska eller andra risker eller
            belastningar i arbetsmiljön. Yrkesmedicinen skall inte ersätta
            företagshälsovården eller andra delar av arbetarskyddet utan komplettera
            dessa med specialiserat kunnande på hälso- och sjukvårdsområdet.
            Fr. o. m. 1975 kan läkare under vidareutbildning välja att specialisera
            sig på yrkesmedicin. Denna möjlighet har något underlättat rekryteringen
            till de yrkesmedicinska klinikerna. Företagshälsovårdsutredningen
            har också med- verkat till att nämnden för läkares vidareutbildning
            fastställt regler för förkortad vidareutbildning i yrkesmedicin
            för läkare med erfarenhet från t. ex. företagshälsovård. När det
            gäller yrkeshygieniker finns ingen reguljär utbildning i Sverige.
            Enligt utredningens uppfattning är en av de mera angelägna åtgärderna
            för att klara yrkesmedicinens utbyggnad att få till stånd en reguljär
            utbildning för yrkeshygieniker. Utredningen har därför vänt sig
            till arbetarskyddsstyrelsen och UHÄ och bett dessa båda verk påbörja
            utredning i syfte att snarast få fram en sådan utbildning. I avvaktan
            på resultaten av detta arbete och med hänsyn till det akuta behovet
            av sådan arbetskraft anordnar arbetarskydds- styrelsen med början
            våren 1981 en försöksvis utbildning för yrkeshygieni- ker. Behovet
            av klinikerna är således stort. Socialutskottet underströk också
            i sitt betänkande SoU 1979/80:2 att utbyggnaden på det yrkesmedicinska
            området är angeläget. Utskottet utgick från att det material som
            de utredningar som behandlar hithörande frågor kommer att presentera
            skall leda till kraftfulla åtgärder för utbyggnad av yrkesmedicinen.
            Vi anser det därför vara angeläget att tillgodose behovet av läkare
            inom yrkesmedicin och företagshälsovård, genom såväl vidareutbildningstjänster
          </p>
          <pb facs="riksdagen-motions-pdf/data/198081/mot_198081__1877/mot_198081__1877-009.pdf"/>
          <fw xml:id="i-83XJt6x9tP4RRLfjdRDhDm">
            Mot. 1980/81:1877 9
          </fw>
          <p xml:id="i-AsjKXnC6G6oGrkReC4Lvt">
            som permanenta tjänster. Det är också angeläget att företagshälsovården
            får ett större tillskott av de färdigutbildade läkarna. Bristen
            på läkare riskerar att bli ett stort hinder vad gäller utbyggnaden
            såväl av yrkesmedicinska kliniker som av företagshälsovården.
            Vi delar därför inte regeringens uppfattning, som kommer till
            uttryck i årets budgetproposition (1980/81:100, bil. 8, s. 132),
            att det finns anledning att överväga i vilken utsträckning utbildningskapaciteten
            kan reduceras för att undvika utbildning av för många läkare.
            Vi föreslår att regeringen får riksdagens uppdrag att i förhandlingar
            med landstingen (Landstingsförbundet) söka träffa överenskommelse
            om att yrkesmedicinen skall prioriteras vid fördelning av landstingens
            läkarutbild- ningsresurser. Vad som här anförts om behovet av
            läkare inom yrkesmedicin och företagshälsovård bör av riksdagen
            ges regeringen till känna. Med hänvisning till det anförda hemställer
            vi” att riksdagen 1. som sin mening ger regeringen till känna
            vad i motionen anförts om riktlinjer för arbetet med att eliminera
            de kemiska riskerna i arbetsmiljön, 2. som sin mening ger regeringen
            till känna vad i motionen anförts om en redovisning från regeringen
            av vilka åtgärder som vidtagits inom polis- och åklagarmyndigheterna
            för att utreda och beivra arbetsmiljöbrott och vilka resultat
            dessa åtgärder har åstadkommit i rättstillämpningen, 3. som sin
            mening ger regeringen till känna vad i motionen anförts om ett
            förslag från regeringen om ett sanktionssystem mot juridiska personer
            vid arbetsmiljöbrott, 4. nu fattar ett principbeslut om att överföra
            den kommunala tillsynen av mindre arbetsplatser till yrkesinspektionen,
          </p>
          <pb facs="riksdagen-motions-pdf/data/198081/mot_198081__1877/mot_198081__1877-010.pdf"/>
          <fw xml:id="i-TQ1annU7FMikfV1ehd6emQ">
            Mot. 1980/81:1877 10
          </fw>
          <p xml:id="i-VSPm7Rw4RCpscasjUVE4EZ">
            5. som sin mening ger regeringen till känna vad i motionen anförts
            om behovet av läkare inom yrkesmedicin och företagshälso- vård.
          </p>
          <p xml:id="i-PUt7t4bMaRTtEJRuUjeRWr" type="date">
            Stockholm den 27 januari 1981
          </p>
          <p xml:id="i-XNgndtL7ECpYh5bNE7iZbM" type="signatureBlock">
            GÖRAN KARLSSON (s)
          </p>
          <p xml:id="i-DFhGDoLzrqd44ZW5bGJxpy">
            EVERT SVENSSON (s) STIG ALFTIN (s) ANNA-GRETA SKANTZ (s) LENA
            ÖHRSVIK (s) JOHN JOHNSSON (s) IRIS MÅRTENSSON (s) IVAR NORDBERG
            (s) MARIA LAGERGREN (s) KJELL NILSSON (s) ANITA PERSSON (s) SVEN-GÖSTA
            SIGNELL (s) STIG OLSSON (s)
          </p>
          <p xml:id="i-QTxaniePnevisrHZUEcwQ9">
            BIRGITTA DAHL (s)
          </p>
          <p xml:id="i-UsuX2uz9d13aSDZvRHhY5u">
            "Se även motion 1980/81:1878.
          </p>
        </div>
      </div>
    </body>
  </text>
</TEI>
