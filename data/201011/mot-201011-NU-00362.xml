<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00362">
  <teiHeader>
    <fileDesc>
      <titleStmt>
        <title>Regional utveckling av Kalmar län</title>
        <author corresp="i-XGshyFMh8wg9ExkBGYPjsr">av Désirée Liljevall m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regional utveckling av Kalmar län</title>
          <idno type="rdwebb">GY02N362</idno>
          <rs type="number">N362</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N362/text</ref>
          <ref type="dokument_url_html">http://data.riksdagen.se/dokument/GY02N362</ref>
          <ref type="dokumentstatus_url_xml">http://data.riksdagen.se/dokumentstatus/GY02N362</ref>
          <ref type="doc">http://data.riksdagen.se/fil/E48B622E-7B2A-4923-97B4-ECF3998068F6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XGshyFMh8wg9ExkBGYPjsr</idno>
            <name>Désirée Liljevall</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UojdP4mF9dqkxf3QQ9oPFe</idno>
            <name>Håkan Juholt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GDuJftXobG6dNrD9qu891" type="signed"/>
        <correspContext corresp="i-GDuJftXobG6dNrD9qu891">
          <note type="signatory" corresp="i-XGshyFMh8wg9ExkBGYPjsr"/>
          <note type="signatory" corresp="i-UojdP4mF9dqkxf3QQ9oPFe"/>
          <note type="signatory" corresp="i-HxcQkHC9fDSzkJWgvdhDEF"/>
        </correspContext>
        <correspAction xml:id="i-3zjRfZN5squf6oQj7jGzKd" type="numbering">
          <date when="2010-10-29"/>
        </correspAction>
        <correspAction xml:id="i-9mSsdBFhnirtvrKx4qeQy4" type="submission">
          <date when="2010-10-27"/>
        </correspAction>
        <correspAction xml:id="i-VcgH7AyRDtmmCE8AziRZ5H" type="transfer">
          <date when="2010-10-26"/>
        </correspAction>
        <correspAction xml:id="i-PNyC5WAuTBSv2zBR8ghBNw" type="assigned"/>
        <correspContext corresp="i-PNyC5WAuTBSv2zBR8ghBNw">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5VjHhJWPcKHkB4cnQvmPKS">
            Förslag till riksdagsbeslut
          </head>
          <list style="ol">
            <item xml:id="i-6P3xWDXZiaRQeiV9ADa4j6">
              Riksdagen tillkännager för regeringen som sin mening vad som
              anförs i motionen om satsningar på vindkraft och vågkraft i Kalmar
              län.
            </item>
            <item xml:id="i-HbdN3aQw2huALEEAnva3H">
              Riksdagen tillkännager för regeringen som sin mening vad som
              anförs i motionen om satsningar på träindustrin.
            </item>
            <item xml:id="i-ETZzPAbsZeYhH4y4sx1AVm">
              Riksdagen tillkännager för regeringen som sin mening vad som
              anförs i motionen om en nationell strategi för en hållbar landsbygdspolitik.
            </item>
          </list>
        </div>
        <div type="motContent">
          <head xml:id="i-RPksxFipRQ6yCewRPaYMs3" type="h1">
            Motivering
          </head>
          <p xml:id="i-AVUP3iCjKL6HfeZiZuLWDw">
            Landsbygden utgör en stor del av Sveriges yta, men villkoren
            på landsbygden varierar åtskilligt mellan södra Sverige och norra
            Sverige. De areella näringarna jordbruk, skog, fiske och rennäring
            har haft en stor betydelse för Sveriges utveckling. Deras betydelse
            för framtiden ökar allteftersom de vidareutvecklas.
          </p>
          <p xml:id="i-KK9uvAPcbJDeqBQmUDFf84">
            En grundläggande insikt är att statens budget har en avgörande
            betydelse för den regionala ekonomiska utvecklingen. Statliga
            investeringar i utbildning och infrastruktur skapar de grundläggande
            förutsättningarna för regional tillväxt. Till detta kommer statliga
            åtaganden när det gäller grundläggande samhällsfunktioner, såsom
            ett fungerande rättsväsen. En betydande del av statens resurser
            används även för att garantera medborgarna en likvärdig välfärdsnivå.
          </p>
          <p xml:id="i-Xw4PdNNzPSmScdhtC4gdmE">
            Närproducerad mat och småskalig livsmedelsproduktion, utveckling
            av biobränsle, vidareutveckling av skogsråvara tillsammans med
            besöksnäringen är exempel på verksamheter som ger nya möjligheter
            för människor att bo och arbeta på landsbygden. Till detta bidrar
            även olika former av tjänsteverksamhet som bedrivs med hjälp av
            IT. Väl fungerande infrastruktur är avgörande för såväl företag
            som boende på landsbygden. Allt större arbetsmarknadsregioner
            förutsätter möjlighet att pendla över långa avstånd.
          </p>
          <p xml:id="i-WETQXuyew55EUmT15U8eNZ">
            Kalmar län har unika förutsättningar att bli en föregångare i
            omställningen till ett hållbart samhälle. Vi är övertygade om
            att denna omställning är nyckeln till fortsatt uthållig tillväxt
            och välfärd. Vår röda dröm är grön. Det är ingen dröm om tider
            som har varit, utan om tider som kommer.
          </p>
          <p xml:id="i-Cym2bi5T6WH4tTwr4EUAiy">
            Exemplen är många på att miljödriven tillväxt ger företag konkurrensfördelar,
            inte minst på exportmarknaderna. De som går först kommer att vinna.
            Det handlar om människors och djurs hälsa, ekonomi, tillväxt och
            jobb, regional utveckling, livskvalitet, trygghet och att värna
            det unika naturlandskap som finns i Kalmar län.
          </p>
          <p xml:id="i-8MyyEAJBi7D4thSTDi7gAx">
            Det handlar om ett politiskt nytänkande, där miljömål leder till
            satsningar och investeringar inom utbildning, forskning, kommunikationer
            och företagande, där samarbete är nyckeln mellan högskola, organisationer
            och företag, kommuner, myndigheter, finansiella institutioner,
            regioner och internationellt.
          </p>
          <p xml:id="i-WYXJyXnG71xYGT5A7QjHVH">
            Detta lyft förutsätter dock ett partnerskap mellan regionala
            aktörer och staten. Mycket av utvecklingsarbetet kan och ska utföras
            med egen kraft och initiativ lokalt i Kalmar län. Men det finns
            en rad inslag, exempelvis infrastruktursatsningar, högre utbildning,
            statlig närvaro i regionen, som måste regleras av riksdag och
            regering. Om regeringen och riksdagen saknar intresse för att
            vara med och ta detta ansvar kommer Kalmar län att riskera att
            halka efter andra delar av landet.
          </p>
          <p xml:id="i-G9kX9eFbirJRntY3PxorWi">
            I synnerhet fyra gynnsamma omständigheter gör just Kalmar län
            särskilt lämpat att ligga långt fram i omställningen till ett
            hållbart samhälle:
          </p>
          <list style="ul">
            <item xml:id="i-JKnY7VWt6cH2Njbs7H7dfN">
              Här finns stort energikunnande.
            </item>
            <item xml:id="i-DMNKS2SqRkx7CGm9z2BtJ8">
              Vi har lång kust mot Östersjön.
            </item>
            <item xml:id="i-22W4xsovqbDF7Xv7LovXjc">
              Här finns ett omfattande jord- och skogsbruk.
            </item>
            <item xml:id="i-5FDhWV1cvhq1vYSDs2enxS">
              Här finns avancerad trä- och fordonsindustri.
            </item>
          </list>
          <p xml:id="i-7d6GSoYKrj8x2ogu8ey5oN">
            Östersjöregionen har i ett decennium varit ett av Europas starkaste
            tillväxtområden. Kalmar län har ett unikt läge i regionen. Det
            är en växande marknad, men också en väg in till Östersjöområdet,
            Ryssland och i förlängningen Kina. Kalmar län finns mitt i Östersjöregionen
            och företag kan genom att etablera sig här nå hela marknaden.
          </p>
          <p xml:id="i-DM83hQkpKxXbqEubcs8Ftz">
            För många är landsbygden en attraktiv miljö att bo i. Landsbygden
            skulle kunna locka många fler med bättre förutsättningar för arbete,
            kommunikationer och service. Vi anser att det behövs en nationell
            strategi för en hållbar landsbygdspolitik.
          </p>
          <p xml:id="i-9LeSxfCnVkmuFSJuurD9Mn">
            I Småland finns cirka 80 % av landets totala sysselsättning inom
            träindustrin. Det handlar främst om företag som sågverk, husfabriker,
            möbel- och finsnickeri, hyvlerier och golvtillverkare. Lågkonjunkturen
            har dock drabbat branschen hårt. Vi anser att det behövs satsningar
            för att stimulera träindustrin.
          </p>
          <p xml:id="i-8iZMZZnNc3nBszzXu4uHsM">
            Vindkraftsbyn i Kalmarsund, forskningsstationen och vindkraftsexpon
            i Bergkvara är alla betydande verksamheter för vår region. Företagen
            i Kalmar län bör verka i hela produktionskedjan vad gäller vindkraft:
            forskning, produktutveckling, tillverkning och etablering av nya
            vindkraftverk. För att detta ska vara möjligt krävs ytterligare
            resurser till forskning samt ökad samverkan mellan näringsliv,
            högskola, kommuner, myndigheter och regionförbundet.
          </p>
          <p xml:id="i-EiAu9yPq3JWJ4vMEdDRUHS">
            Utbyggnaden av vindkraftsproducerad el beräknas skapa många arbetstillfällen
            i hela landet då nya företag startas med anknytning till branschen.
            Beräkningar som Svensk Energi har gjort visar att det finns ett
            behov av att nyanställa ca 1 000 personer per år. För att möta
            det behov av utbildad personal som kommer att uppstå i företag
            knutna till vindkraftsbranschen föreslår vi att det från regeringens
            sida skapas ett ekonomiskt utrymme för satsningar på utbildning
            i Kalmar län inom den nya yrkeshögskolan.
          </p>
          <p xml:id="i-JPgzoXSwwMQbqKB1DZLvrY">
            I samband med att man bygger nya vindkraftsparker i Kalmarsund
            anser vi att ny teknik för att nyttja vågornas kraft bör testas.
            Genom att nyttja den infrastruktur som skapas i samband med vindkraften
            har vi här unika möjligheter att prova ny teknik. Vi vill att
            regeringen verkar för att ett provningscenter för vågkraft etableras
            i Kalmar län.
          </p>
        </div>
        <div type="motSignatures">
          <list>
            <item xml:id="i-6YvdSiPwzvKQYAvSLTUgg6" who="i-XGshyFMh8wg9ExkBGYPjsr">
              Désirée Liljevall (S)
            </item>
            <item xml:id="i-E5tEwzrnqc8erJhpeWPymf" who="i-UojdP4mF9dqkxf3QQ9oPFe">
              Håkan Juholt (S)
            </item>
            <item xml:id="i-LeyCdXc3sCVjEPHSxSQh6j" who="i-HxcQkHC9fDSzkJWgvdhDEF">
              Lena Hallengren (S)
            </item>
          </list>
        </div>
      </div>
    </body>
  </text>
</TEI>
