<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-MJU-00372">
  <teiHeader>
    <fileDesc>
      <titleStmt>
        <title>Förutsättningarna för återvinning</title>
        <author corresp="i-WTUJB2R5FNpHU89dXa4RTX">av Emma Henriksson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förutsättningarna för återvinning</title>
          <idno type="rdwebb">GU02MJ372</idno>
          <rs type="number">MJ372</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GU02MJ372/text</ref>
          <ref type="dokument_url_html">http://data.riksdagen.se/dokument/GU02MJ372</ref>
          <ref type="dokumentstatus_url_xml">http://data.riksdagen.se/dokumentstatus/GU02MJ372</ref>
          <ref type="doc">http://data.riksdagen.se/fil/5B9F9382-1502-4029-93D9-8C503FBA31A4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-N1sQeHFadfNxLcsRMca2q5" type="signed"/>
        <correspContext corresp="i-N1sQeHFadfNxLcsRMca2q5">
          <note type="signatory" corresp="i-WTUJB2R5FNpHU89dXa4RTX"/>
        </correspContext>
        <correspAction type="referral" xml:id="i-M1r2b3mcqYoAYQsgqkgtAX">
          <date when="2006-11-07"/>
        </correspAction>
        <correspAction type="dismissal" xml:id="i-KrEY5wEXNkYP244CahXr8C">
          <date when="2006-11-07"/>
        </correspAction>
        <correspAction type="numbering" xml:id="i-Fwm55LYjUKJmhriV6ZdGAm">
          <date when="2006-11-02"/>
        </correspAction>
        <correspAction type="submission" xml:id="i-B5WtQnZ9yvDCS3ij3bK5oz">
          <date when="2006-10-31"/>
        </correspAction>
        <correspAction type="transfer" xml:id="i-SjVd8zjkWAmZJG82MVaWTn">
          <date when="2006-10-31"/>
        </correspAction>
        <correspAction type="assigned" xml:id="i-AL28ADmv5MABpNqiTQqEy6"/>
        <correspContext corresp="i-AL28ADmv5MABpNqiTQqEy6">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-JbR6cXuNXuxaKYdbk6E2e3">
            Förslag till riksdagsbeslut
          </head>
          <list style="ol">
            <item xml:id="i-Uf1XwbV24AHy7d6NqF4rjj">
              Riksdagen begär att regeringen återkommer till riksdagen med
              förslag till finansiering av insamlingen av privatimporterade
              glasförpackningar, så att glasåtervinningen kan fortsätta i nuvarande
              omfattning.
            </item>
            <item xml:id="i-H91dhqzJxiRZtE9koaNpiF">
              Riksdagen tillkännager för regeringen som sin mening vad i motionen
              anförs om att det behövs en definition av hur stora avfallsmängder
              som ska krävas för att transporten ska vara anmälningspliktig.
            </item>
            <item xml:id="i-2TrUmhewgyzRaqjqKcE5Ko">
              Riksdagen tillkännager för regeringen som sin mening vad i motionen
              anförs om att kommunerna bör åläggas att ha en viss täthet på
              sina insamlingsställen där det är möjligt att lämna uttjänta lysrör.
            </item>
            <item xml:id="i-2y55PjywdDjxJqRVD4Cxum">
              Riksdagen tillkännager för regeringen som sin mening vad i motionen
              anförs om att kommunerna bör åläggas att tillse att det finns
              en tillgänglighet till återvinningsstationerna som tillgodoser
              såväl bilburna som icke bilburna konsumenters behov liksom tillgodoser
              de behov som följer av mäns och kvinnors olikheter i rörelsemönster.
            </item>
            <item xml:id="i-JBjxZmUDrE3W31c7BmoowF">
              Riksdagen tillkännager för regeringen som sin mening vad i motionen
              anförs om att ett gemensamt europeiskt system för pantning av
              returflaskor och returburkar bör införas.
            </item>
          </list>
        </div>
        <div type="motContent">
          <head type="h1" xml:id="i-4CMYqtKympctym9YGy3vV1">
            Förutsättningarna för återvinning
          </head>
          <head type="h1" xml:id="i-Rptb4MfDuc47ZJDZhQyaYL">
            Motivering
          </head>
          <p xml:id="i-ShAKgdmZEJF2BFSKcWaEoE">
            Jag stöder miljöpolitikens kretsloppsstrategi och de grundläggande
            avsikter om avfallshantering i enlighet med avfallshierarkin som
            bl.a. återfinns i regeringens proposition Ett samhälle med giftfria
            och resurssnåla kretslopp (prop. 2002/03:117). Det är också viktigt
            att producentansvaret för förpackningar och returpapper kvarstår.
            Ansvaret, som har förenats med betydande frivilliga åtaganden
            från producenternas sida, har en stor betydelse för utvecklingen
            mot att alltfler produkter kan återanvändas eller återvinnas.
            Det är angeläget att undanröja de oklarheter som i praktiken finns
            gällande ansvarsfördelningen mellan materialbolagen och kommunerna.
          </p>
          <p xml:id="i-TpwaDBVYZjkfAUyYMTiwQt">
            Jag vill också särskilt betona vikten av att goda förutsättningar
            skapas för hushållen att bidra till resurssnåla kretslopp. Boende
            i glesbygd och andra som har praktiska svårigheter att sopsortera,
            däribland äldre, måste ges förbättrade möjligheter att sortera
            avfallet. Inte minst gäller det om det nya delmålet om 35 % återvinning
            av matavfall ska kunna uppnås.
          </p>
          <p xml:id="i-Rx4RCHVRz2bTMAyzHRcsMo">
            Hanteringen av hushållsavfall är i dag inriktad på återanvändning,
            återvinning, källsortering och kompostering av det organiska avfallet.
            Arbetet med avfalls- och kretsloppsfrågor är viktigt för att skapa
            ett långsiktigt hållbart samhälle. EU-medlemskapet innebär att
            många frågor löses internationellt där ett flertal lagar, förordningar
            och direktiv styr arbetet. Ansvar vilar också på konsumenten,
            handeln, industrin och övriga samhällssektorer.
          </p>
          <head type="h1" xml:id="i-Gk5w1LayNME4ueuP7U559">
            Producentansvaret för materialåtervinning
          </head>
          <p xml:id="i-9rrYxkHDbAMgjFzztAKWwe">
            Jag står bakom principen om producentansvar för förpackningar.
            För att uppfylla producentansvaret har producenterna i Sverige
            bildat Förpacknings­insamlingen, som ska ansvara för insamlingen
            av de återvinningsbara förpackningarna. Resultatet av Förpackningsinsamlingen
            visar att en glädjande hög andel insamlas av många förpackningsslag.
            För glasförpackningar uppgick återvinningsgraden år 2004 till
            96 %, för wellpapp 86 %, metallförpackn ingar (exklusive konsumtionsfärdig
            dryck) 66 %, kartongförpackningar 45 % och plastförpackningar
            18 % (Källa: Svenska Renhållningsverksföreningen, RVF).
          </p>
          <p xml:id="i-N6UQtHerUwXHr9H694Km3t">
            Producentansvaret förutsätter konsumentens deltagande, och det
            är därför viktigt att det finns ett förtroende för insamlingssystemet.
            Att städning sköts på ett riktigt sätt vid återvinningsstationerna
            är viktigt för den allmänna acceptansen av källsortering. Förpackningsinsamlingen
            har därför bildat ett särskilt städbolag som ska städa och hålla
            rent vid återvinningsstationerna.
          </p>
          <p xml:id="i-PT4m8HxtKgGShgaFQJAqxi">
            Ytterligare en förutsättning för konsumenternas deltagande och
            acceptans för insamlingssystemet är en god tillgänglighet till
            återvinningsstationerna. Kommunerna som ansvarar för plan- och
            bygglovsprocesserna har ett stort ansvar för en långsiktig strategi
            gällande lokaliseringen. I denna strategi är det av vikt att hänsyn
            tas till såväl bilburna som icke bilburna konsumenters förutsättningar
            att fullgöra sin del i återvinningen. Även mäns och kvinnors olika
            rörelsemönster bör här vägas in så att förutsättningarna är könsneutrala
            och inte ger upphov till ökad transport.
          </p>
          <p xml:id="i-PaLd8BQXJJu9cz9Z8mwmh4">
            Ett problem i samband med materialåtervinning är att den insamlade
            materialmängden på grund av privatinförsel blir större än den
            mängd som producenten satt ut på den svenska marknaden. Detta
            är framför allt fallet med insamling av glas. Svensk Glasåtervinning
            har under sommaren 2004 låtit göra en undersökning av återvinningsstationer
            i Malmö, Vellinge och Trelleborg. Resultatet visar att 56 % av
            de inlämnade tomglasen var införskaffade utomlands. Man kan då
            fråga sig hur omfattande ekonomiskt ansvar producenten ska ta
            för insamlandet av det privatinförda materialet. För att systemet
            med materialåtervinning ska uppfattas som legitimt är det angeläget
            att problematiken med privatinförseln uppmärksammas och att ett
            rimligt arrangemang kan skapas för det ekonomiska ansvaret.
          </p>
          <p xml:id="i-7KEk5Y1dTQGG5bkHWpDh8F">
            Enligt lag är kommunerna ansvariga för det privatimporterade
            glaset enligt sitt renhållningsansvar. Kommunförbundet, RVF och
            Svensk Glasåtervinning har tagit fram en gemensam överenskommelse
            som innebär att kommunerna ska ersätta Svensk Glasåtervinning
            under en treårsperiod samtidigt som en långsiktig lösning söks.
            Emellertid har endast en bråkdel av kommunerna valt att tillämpa
            överenskommelsen. Frågan har i dagsläget kört fast.
          </p>
          <p xml:id="i-C3xswj3q5AhdXs92oZ2v3v">
            Hushållens organiska avfall hanteras på olika sätt i olika kommuner.
            Någon klar slutsats om huruvida den ena metoden skulle vara bättre
            än den andra ur miljösynpunkt kan ej dras för närvarande. De praktiska
            problemen för bl.a. äldre och handikappade kan vara avsevärda
            i de kommuner där sopnedkasten ersatts av avfallskärl i källarutrymmen
            eller ute på gården. Det behövs därför utveckling av teknik och
            metoder för att tillvarata det organiska avfallet med ett minimum
            av olägenhet för enskilda medborgares tillvaro. Enligt Naturvårdsverkets
            bedömning är biologisk behandling, inklusive källsortering, ofta
            mer kostsamt och kräver större arbetsinsatser än förbränning.
            Jag anser, i likhet med Naturvårdsverket, att det är önskvärt
            att biologisk behandling utnyttjas när det i ett helhetsperspektiv
            är miljömässigt motiverat. Jag anser att de miljömässiga, samhällsekonomiska
            och sociala effekterna av att utsortera hushållens organiska avfall
            för biologisk behandling respektive förbränning bör utredas .
          </p>
          <head type="h1" xml:id="i-61h12oUxoe6YLoQKNtMScE">
            Farligt avfall
          </head>
          <p xml:id="i-JbNQfAKkb5hqpZGm7X1C9X">
            Sedan den 1 januari 2002 klassas flera nya avfallsslag som farligt
            avfall. Till exempel el- och elektronikskrot, impregnerat virke,
            skrotade kylskåp, skrot­bilar, kablar, asbesthaltigt byggavfall.
            Detta innebär att mängden farligt avfall i Sverige har fördubblats
            och uppgår nu till mellan 1,6 och 1,8 miljoner ton om året, exklusive
            gruvavfallet.
          </p>
          <head type="h1" xml:id="i-VLBoaXqa5fjLCJK4VyrB53">
            Hushållsnära insamling
          </head>
          <p xml:id="i-FQUkLpJMBJxwhmU85K2jMu">
            För att öka mängden farligt avfall som sorteras ut på rätt sätt
            måste insamlingen underlättas. Ett exempel på farligt avfall som
            ofta finns i hushållen är batterier. I Sverige används ca 90 miljoner
            lösa batterier om året. Sedan den 1 januari 1998 gäller en förordning
            som säger att alla batterier ska samlas in. Syftet med batteriförordningen
            är att förhindra utsläpp av de giftiga tungmetallerna kadmium,
            kvicksilver och bly.
          </p>
          <p xml:id="i-8fQL1Yp1crZbB8mr6JggYW">
            Andelen insamlade batterier har ökat de senaste åren. Mängden
            insamlade kvicksilverbatterier är nu nästan dubbelt så stor (18
            ton år 2004) som den sålda mängden (10,6 ton). För nickelkadmium-batterier
            är den insamlade mängden (144 ton) betydligt större än den sålda
            (87 ton). Försäljningen av nickelkadmium-batterier är på stark
            nergång. Insamlingen av blybatterier (33 ton) ligger något under
            försäljningen (38 ton). Insamlingen av blybatterier har varit
            konstant de senaste åren medan försäljningen har en sjunkande
            tendens (Källa: Batteriinsamlingen).
          </p>
          <p xml:id="i-Lu3xCmxsKA7jSgL1rw24Ri">
            Konsumenterna har goda kunskaper om att batterier inte ska slängas
            med soporna, men många konsumenter är inte är medvetna om i vilka
            produkter batterierna finns. Det kan också vara långt till närmsta
            batteriholk, vilket minskar konsumentens benägenhet att slänga
            sina batterier där.
          </p>
          <head type="h1" xml:id="i-NF6bAEPsLEANb2HLFjJ3Kp">
            Avskaffa kommunala monopol
          </head>
          <p xml:id="i-Kdr3WYmeYKKAgnkRm9pKAT">
            Den möjlighet som kommunerna har att besluta om kommunalt monopol
            på hanteringen av farligt avfall bör avskaffas. En god kontroll
            över flöden av farligt avfall kan tillförsäkras även på andra
            sätt än genom kommunala monopol. Naturvårdsverket har utrett konsekvenserna
            på avfallsmarknaden vid ett slopande av monopolet. Utredningen
            (Naturvårdsverkets rapport 5408) visar entydigt att ett slopat
            monopol sammantaget medför positiva samhällsekonomiska fördelar.
            Därför är det nu dags att avskaffa detta monopol.
          </p>
          <p xml:id="i-XgPsHcFmWXLFXuKUKuMJ2n">
            Svenska företag efterfrågar i allt större utsträckning kompletta
            lösningar för sin avfallshantering, oavsett var i landet man har
            sin verksamhet förlagd. Dessa möjligheter försvåras för närvarande
            för de företag som har verksamheter i kommuner som meddelat föreskrifter
            om utvidgat ansvar för farligt avfall. I många fall fördyrar detta
            också arbetet med att hitta rationella och nationella systemlösningar
            för avfallet.
          </p>
          <p xml:id="i-2VWEVd5mNQzu4HZTPYpHjf">
            Monopolet på transport av farligt avfall får en del orimliga
            konsekvenser. Avfallsförordningen är skriven så att folk inte
            får respekt för den. Varje transport av farligt avfall, inklusive
            bl.a. transport av enstaka uttjänta lysrör, ska anmälas till tillsynsmyndigheten.
            Sker inte detta ska en miljösanktionsavgift på 10 000 kronor utdömas.
            Det behövs en definition av hur stora avfallsmängder som ska krävas
            för att transporten ska vara anmälningspliktig. Att ha rapporteringsskyldighet
            för transport av ett enstaka lysrör är inte seriöst.
          </p>
          <p xml:id="i-Bwu73a1c6UQqxsfj5GuM35">
            Ett problem är också många kommuners ovilja att ta emot lysrör
            i miljöstationerna för farligt avfall. Detta har fått till följd
            att det ligger lysrör på marken vid miljöstationerna, de går sönder
            och kvicksilvret rinner ut. Kommunerna bör därför åläggas att
            ha en viss täthet på sina insamlingsställen där det är möjligt
            att lämna lysrör.
          </p>
          <head type="h1" xml:id="i-MxHMNUNve2bs2kfeJDe7P7">
            Pantningssystemet för returförpackningar
          </head>
          <p xml:id="i-GL3TessELsV2ZrWqaDE4yh">
            Systemet för pantning är dels en del av det producentansvar som
            infördes 1994, dels reglerat i äldre lagstiftning. Bryggerierna
            och handeln finansierar returhanteringen och förhandlar om spelregler
            och ersättningar. Tillsammans med förpackningsindustrin ägs gemensamt
            AB Svenska Returpack som administrerar systemet.
          </p>
          <p xml:id="i-8yj7ijgiNQXvSRM3FAUkLy">
            I april 2005 beslutade regeringen om en ny förordning (2005:220)
            om förbud mot försäljning av plastflaskor och metallburkar som
            inte kan lämnas tillbaka mot en pant/premie. Detta välkomnades
            av Kristdemokraterna.
          </p>
          <p xml:id="i-3DjuZpP3GFPMhdqQ7q9ZCW">
            Jag är av den uppfattningen att ju förr ett gemensamt europeiskt
            system för pantning av dryckesförpackningar införs desto bättre.
            Ett gemensamt retur­system har diskuterats inom EU utan att få
            stöd. Jag anser att Sverige inom EU-samarbetet ska driva på för
            att få igenom ett gemensamt europeiskt pantningssystem för dryckesförpackningar.
          </p>
        </div>
        <div type="motSignatures">
          <list>
            <item xml:id="i-W8TW7WTdH3Z6H9bfuWuCYe" who="i-WTUJB2R5FNpHU89dXa4RTX">
              Emma Henriksson (kd)
            </item>
          </list>
        </div>
      </div>
    </body>
  </text>
</TEI>
