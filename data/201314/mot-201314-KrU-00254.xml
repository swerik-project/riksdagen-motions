<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KrU-00254">
  <teiHeader>
    <fileDesc>
      <titleStmt>
        <title>Kulturskapande</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kulturskapande</title>
          <idno type="rdwebb">H102Kr254</idno>
          <rs type="number">Kr254</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H102Kr254/text</ref>
          <ref type="dokument_url_html">http://data.riksdagen.se/dokument/H102Kr254</ref>
          <ref type="dokumentstatus_url_xml">http://data.riksdagen.se/dokumentstatus/H102Kr254</ref>
          <ref type="doc">http://data.riksdagen.se/fil/079A8574-4854-4097-8B0C-65C3CBCEA25B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-B3buoLxzTArS2MKfoKkRbR" type="signed"/>
        <correspContext corresp="i-B3buoLxzTArS2MKfoKkRbR">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction xml:id="i-QHsST9xsh4GaBeyB7cfCin" type="numbering">
          <date when="2013-10-07"/>
        </correspAction>
        <correspAction xml:id="i-Udt8nNTUyQTSoEfFh5BsYa" type="submission">
          <date when="2013-10-03"/>
        </correspAction>
        <correspAction xml:id="i-6fTHXY7MMwLdA4QMtHaWJh" type="transfer">
          <date when="2013-10-02"/>
        </correspAction>
        <correspAction xml:id="i-NRFwLjAiCjjdt5UEEmooxE" type="assigned"/>
        <correspContext corresp="i-NRFwLjAiCjjdt5UEEmooxE">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EZMhir1WZi6BhB2HxoGhKZ" type="motHeader"/>
      <div xml:id="i-831Ao8YGTavtYVR2hZfW5F" type="motBody">
        <div xml:id="i-GaPthasMoGPwD6MmgG41wk" type="motProposal" subtype="förslag">
          <head xml:id="i-Qp3aC3921F9UB1yBV11M5A">
            Förslag till riksdagsbeslut
          </head>
          <list xml:id="i-Aped77pkjgZT7EJthabaR3" style="ol">
            <item xml:id="i-U9XJvgYzc4JQrQEnLEtcJ8">
              Riksdagen tillkännager för regeringen som sin mening vad som
              anförs i motionen om estetiska ämnen i gymnasieskolan. 1
            </item>
            <item xml:id="i-GKFz9g6h3EfpNjSz9fzNZC">
              Riksdagen tillkännager för regeringen som sin mening vad som
              anförs i motionen om likvärdig tillgång till musik- och kulturskola.
            </item>
            <item xml:id="i-ScNPog8bGJgDefL1caXqzf">
              Riksdagen tillkännager för regeringen som sin mening vad som
              anförs i motionen om en nationell strategi för barns och ungas
              kulturskapande.
            </item>
            <item xml:id="i-WToYo4g2v7GcPhT6VATRKe">
              Riksdagen tillkännager för regeringen som sin mening vad som
              anförs i motionen om att fristadsbegreppet bör vidgas.
            </item>
          </list>
          <p xml:id="i-NiKenfwyUzPibYxD9uvkNc">
            1 Yrkande 1 hänvisat till UbU.
          </p>
        </div>
        <div xml:id="i-M5kgxJLepaGw3BYRVyRt7o" type="motContent">
          <head xml:id="i-XwgbubXdNR3WdSMjFfA8FK" type="h1">
            Motivering
          </head>
          <p xml:id="i-7Xj12WRxKj2TFZ4Fuoy2xE">
            Miljöpartiet de gröna värnar ett levande kulturliv. Människans
            skapande verksamhet utvecklar kreativitet, nyfikenhet och förmåga
            till innovation och nytänkande. Här presenteras förslag som syftar
            till att stimulera och utveckla kulturlivet.
          </p>
          <head xml:id="i-HwLXewWAkysdDwq8qA619m" type="h2">
            Ungas möjligheter till kulturskapande
          </head>
          <p xml:id="i-Np89NpsJRbaE4bRhzGpkLs">
            Det är viktigt att barn och unga under skoltiden får möjlighet
            att ägna sig åt skapande verksamhet. Forskning visar att estetiska
            och konstnärliga uttryck ur flera aspekter påverkar lärande i
            positiv riktning. Anne Bamford, Director of Cultural Programmes
            på den brittiska organisationen Creativity, Culture and Education,
            har för Unescos räkning studerat hur estetiska uttryck används
            i skolor runt om i världen. Studien 1 visar att undervisning med
            tydliga inslag av estetik och kreativitet förbättrar inlärningen,
            framför allt läs- och skrivinlärning, men också matematik, förmågan
            till kritiskt tänkande och språkinlärning. Eleverna mår bättre,
            och de får i allmänhet en mer positiv inställning till skola och
            lärande. Forskningen är tydlig: kreativ undervisning underlättar
            inlärning.
          </p>
          <head xml:id="i-5cCTo3LjnJXGVPfoREVYDr" type="h3">
            Estetiska ämnen i gymnasieskolan
          </head>
          <p xml:id="i-MDZct3e6EkggPLYVHWbRso">
            I gymnasieskolans tidigare läroplan var kursen estetisk verksamhet
            ett kärnämne. Det innebar att elever på samtliga nationella program
            läste kursen, och på så sätt fick alla elever möjlighet till estetiska
            uttryck. Sedan 2011 har gymnasieutbildningarna nya läroplaner.
            Nu är inte det inte längre obligatoriskt för gymnasieeleverna
            att läsa estetiska ämnen. Däremot har alla elever enligt skolförordningen
            2 rätt att läsa ett estetiskt ämne inom utrymmet för det individuella
            valet. Trots detta har problem uppstått; en del skolhuvudmän tillhandahåller
            inte estetiska ämnen, vilket leder till att många elever ändå
            inte har möjlighet att utöva skapande verksamhet. Dessutom har
            det totala utbudet av estetiska ämnen minskat. Många elever läser
            idag inte ett enda estetiskt ämne under hela gymnasietiden. Bland
            andra Sveriges Elevkårer har reagerat mot detta.
          </p>
          <p xml:id="i-JeS89xZznZjjFCHrS5wbva">
            Estetiska uttryck stimulerar flexibilitet och uppfinningsrikedom.
            Det är egenskaper som blir allt viktigare på en föränderlig arbetsmarknad.
            Estetisk verksamhet ger också god förberedelse till högre studier.
            Utifrån den tidigare läroplanens nationella program 3 har det
            estetiska programmet, ihop med teknik-, natur- och samhällsprogrammen
            störst omfattning elever som inom tre år efter studenten fortsätter
            till högre studier.
          </p>
          <p xml:id="i-8fFWzhk59qpThvg24JtGJh">
            Miljöpartiet anser att det därför är viktigt att de estetiska
            ämnena uppvärderas i skolan. Alla elever på gymnasieskolans nationella
            program ska ha rätt att läsa minst ett estetiskt ämne. Eleven
            ska inte behöva använda sitt individuella val för detta. Eleven
            ska istället ha möjlighet att välja bort annan valfri kurs av
            motsvarande omfattning, inom ramen för programmets ordinarie poängantal.
            De gymnasie- och programgemensamma ämnena ska emellertid inte
            vara möjliga att byta ut mot estetiskt ämne. Vilka estetiska ämnen
            som ska tillhandahållas överlåts till huvudmannen att bestämma,
            utifrån sina förutsättningar och profileringspreferenser. Vad
            som här har anförts om att elever på de nationella gymnasieprogrammen
            ska ha rätt att läsa estetiska ämnen utan att de individuella
            valen används ska riksdagen som sin mening ge regeringen till
            känna.
          </p>
          <head xml:id="i-REMkMabYYVtqPTemyaZeEb" type="h3">
            Likvärdig musik- och kulturskola
          </head>
          <p xml:id="i-KyGoeHSPW1gLEgFe2c3ajy">
            Musik- och kulturskolan är i de flesta kommuner en mycket uppskattad
            företeelse. Inom ramen för verksamheten får barn och ungdomar
            lära sig spela ett musikinstrument, såväl på egen hand som i ensemble-
            och orkestersammanhang. Undervisningen kan också syfta till att
            utveckla elevens förmåga inom drama, dans eller måleri. Det är
            idag frivilligt för kommunen att driva kulturskola. Det har fått
            konsekvensen att det finns brister i den nationella likvärdigheten:
            vissa kommuner har höga avgifter, andra har låga eller inga avgifter.
            I några kommuner saknas musik- och kulturskola helt. Miljöpartiet
            anser att alla barn och ungdomar ska ha likvärdig tillgång till
            estetiska uttryck och likvärdiga möjligheter till kulturell och
            konstnärlig verksamhet. Därför vill vi att tillgången till musik-
            och kulturskola ska vara likvärdig. Detta ska riksdagen som sin
            mening ge regeringen till känna.
          </p>
          <head xml:id="i-8TbzFed1P2adruXKQUCMjn" type="h3">
            Nationell strategi för kulturskapande
          </head>
          <p xml:id="i-3vMadUhEmKT6E2GUGB5hRm">
            Musik- och kulturskolans innehåll och mål varierar över landet
            och den saknar en övergripande strategi för samordning, utveckling
            och utvärdering. Kulturskolan har inte utvärderats nationellt
            på 60 år och det saknas tydliga riktlinjer om verksamhetens uppdrag.
            Det behövs också utvärderingar av verksamhetens personalförsörjning.
            Som en följd av de senaste lärarutbildningsreformerna finns inte
            längre utbildningar riktade specifikt mot undervisning i musik-
            och kulturskolan. Nu återstår möjligheten att läsa till ämneslärare
            på gymnasieskolan med inriktning mot estetiska ämnen. Eftersom
            eleverna i musik- och kulturskolan till största delen tillhör
            grundskolan kommer många elever med nuvarande utveckling inte
            att möta lärare som är specialiserade på att undervisa just dem.
            De lärare som utbildas är inte förberedda på att hjälpa yngre
            barn i deras konstnärliga utveckling, i stället är de duktiga
            på till exempel betygsättning och bedömning, kunskaper som inte
            behövs i musik- och kulturskolans verksamhet. Eleverna i kulturskolan
            behöver möta specialiserade lärare. Dessutom utbildas för få lärare,
            Sveriges Musik- och Kulturskoleråd (SMoK) beräknar att cirka 180
            lärare årligen utbildas, vilket inte är tillräckligt då behovet
            i landets musik- och kulturskolor är minst 230 nyutexaminerade
            lärare per år. Musik- och kulturskolan är på väg att hamna i en
            personalkris. En nationell strategi kan hjälpa landets kulturskolor
            med kompetensutveckling, samordning och utvärdering vilket också
            ger större förutsättningar att möta personalbehoven i kulturskolan.
          </p>
          <p xml:id="i-QxwPtdDunprt5BmQjzhsHH">
            Miljöpartiet vill stärka likvärdigheten avseende tillgången till
            kulturskola, men eftersom det saknas nationell kartläggning av
            kulturskolornas verksamhet är det svårt att avgöra vilka åtgärder
            som behöver vidtas för att likvärdigheten ska öka. En nationell
            plan är därför en förutsättning för att likvärdighetsarbetet ska
            bli träffsäkert och effektivt. Strategin bör inte begränsas till
            att endast beröra musik- och kulturskolans verksamhet. Den ska
            också bidra till att belysa barns och ungas generella tillgång
            till kultur och deras möjligheter att ägna sig åt egen skapande
            verksamhet.
          </p>
          <p xml:id="i-U4azgE7fuKJsoQL4ZhjKt">
            Sveriges Musik- och Kulturskoleråd (SMoK) har tidigare drivit
            kravet på att en nationell strategi för musik- och kulturskolan
            ska upprättas. Kulturrådet bör få i uppdrag att upprätta en nationell
            strategi för barns och ungas möjligheter till kulturskapande enligt
            kriterierna beskrivna ovan. Upprättandet ska ske i samarbete med
            Sveriges Kommuner och Landsting, och i dialog med Sveriges Musik-
            och Kulturskoleråd. Vad som här anförts om att en nationell strategi
            för barns och ungas möjligheter till kulturskapande ska upprättas
            bör riksdagen som sin mening ge regeringen till känna.
          </p>
          <head xml:id="i-E1Le2mtehwcj3ePvfLujkJ" type="h2">
            Bibliotekspolitik
          </head>
          <p xml:id="i-G1rk1sR5f5mCm63s1k3MN5">
            Miljöpartiet satsar på en utvecklad bibliotekspolitik. Tillgängligheten
            till våra gemensamma biblioteksresurser ska öka och samverkan
            inom det allmänna biblioteksväsendet behöver utvecklas. Dessutom
            bör biblioteksersättningen höjas så att författare får bättre
            arbetsvillkor och framtidens litteraturproduktion därigenom underlättas.
            Se vidare motion 2012/13:Kr11 Ny bibliotekslag samt anslagsmotion
            för utgiftsområde 17.
          </p>
          <head xml:id="i-Ft7myxqcizp5ek1uKmwYep" type="h2">
            Det fria kulturlivet
          </head>
          <p xml:id="i-NUKJ5hmguH542pvpqj4XUt">
            Det fria kulturlivet är en omistlig del av det svenska kulturlivet.
            De fria grupperna, verksamma inom musik, drama, dans, poesi m.m.
            är navet i det svenska kulturlivet. Här skapas framtidens konstnärliga
            uttryck, här får estetiken nya former. Det fria kulturlivet bryter
            ny mark, till glädje för såväl dagens medborgare som kommande
            generationer. Därför måste det fria kulturlivet stimuleras. Miljöpartiet
            anser att Kulturrådet bör utöka sitt stöd till kulturskaparna.
            Finansiering anslås i budgetmotionen under utgiftsområde 17.
          </p>
          <head xml:id="i-GMZ6w37VsuMCGA38zPXaTL" type="h2">
            Fristäder
          </head>
          <p xml:id="i-HDsEyvo7Ys3LYsdnecVQ18">
            Flera svenska städer fungerar som fristäder för författare som
            förföljs i sitt hemland på grund av sina åsikter eller sina litterära
            verk. Kulturrådet anslår medel för att stödja verksamheter i anslutning
            till författarens vistelse i Sverige. Miljöpartiet anser att fristadsbegreppet
            bör utvidgas till att omfatta utövare också från andra konstformer.
            Det kan röra sig om bildkonstnärer, musiker, fotografer etc. Finansiering
            för detta framgår i anslagsmotion för utgiftsområde 17.
          </p>
          <head xml:id="i-6APc4ZQzf7asUKZ4ApgKc5" type="h2">
            Kultur i miljonprogrammet
          </head>
          <p xml:id="i-2Si8mHweEC8ntEyTv3WFMT">
            Ideella föreningar ska tillsammans med kommunal eller privat
            aktör ha möjlighet att ansöka om medel för lokala kultursatsningar.
            Det kan handla om att utveckla teater, hemslöjd, konst eller att
            ordna utsmyckning av bostadsområden. Det kan också handla om satsningar
            för att utveckla, vidga eller utöka verksamheten vid kultur- och
            musikskolor. Det är viktigt att åtgärderna utgår från de boendes
            behov och önskemål. Kulturrådet administrerar anslaget. Förslaget
            beskrivs närmare i partimotion För hela orten – politik för upprustning
            och hållbarhet i miljonprogramsområden.
          </p>
          <head xml:id="i-XpD8VCJQyAiHKchAW5Q48a" type="h2">
            Bildkonstens ställning
          </head>
          <p xml:id="i-NP9vkrk7qpkAKrrExjgVf5">
            Svenska bildkonstnärers verksamhet behöver stödjas. Bildkonstnärer
            uppger att de av ekonomiska skäl måste tacka nej till att medverka
            i utställningar. Miljöpartiet vill stärka ställningen för landets
            bildkonstnärer. Därför satsar vi på att underlätta bildkonstens
            spridning samt förbättra konstnärernas ekonomiska situation. Finansiering
            anslås i budgetmotionen under utgiftsområde 17.
          </p>
          <head xml:id="i-8ERvXpAJ3rBc41C3kbBRtb" type="h2">
            Idrott – Villkor för statliga medel
          </head>
          <p xml:id="i-LsKjpwnZtLcmaaTBraz45J">
            Ibland förekommer tyvärr intoleranta strömningar i idrottsvärlden.
            Därför anser vi att statliga medel för idrottsverksamhet ska villkoras
            mot att mottagarna driver ett aktivt arbete för allas lika rättigheter,
            och mot diskriminering av olika slag. Riksidrottsförbundets olika
            medlemsförbund ska verka för att alla människor, oavsett bakgrund
            och identitet, ska inkluderas i olika idrottsaktiviteter. De ska
            aktivt motarbeta homofobi, sexism och transfobi. Om inte detta
            efterlevs ska stöd kunna återkallas. Se vidare motion 2012/13:So595
            All kärlek är bra kärlek.
          </p>
        </div>
        <div xml:id="i-EZgxWYVKAAXu5YgYgdNSR6" type="signatureBlock">
          <list xml:id="i-NQwZzUmn5ZUwNGLCkGzN95">
            <item xml:id="i-7Lm2M9xbscjWyqAaMrVw27" type="signature">
              Tina Ehn (MP)
            </item>
            <item xml:id="i-Lt3zzdZHCVNaHNZVPK3pzf" type="signature">
              Agneta Börjesson (MP)
            </item>
            <item xml:id="i-21HqroXJ3D34J2mj1rcxuV" type="signature">
              Mehmet Kaplan (MP)
            </item>
          </list>
        </div>
      </div>
    </body>
  </text>
</TEI>
