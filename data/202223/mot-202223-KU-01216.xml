<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KU-01216">
  <teiHeader>
    <fileDesc>
      <titleStmt>
        <title>Ett modernt och demokratiskt statsskick</title>
        <author corresp="i-3YXCipudYA4N8ZNFk2PrxQ">av Jessica Wetterling m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1216 av Jessica Wetterling m.fl. (V)</title>
          <idno type="rdwebb">HA021216</idno>
          <rs type="number">1216</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/HA021216/text</ref>
          <ref type="dokument_url_html">http://data.riksdagen.se/dokument/HA021216</ref>
          <ref type="dokumentstatus_url_xml">http://data.riksdagen.se/dokumentstatus/HA021216</ref>
          <ref type="pdf">http://data.riksdagen.se/fil/179AF86E-C58D-4949-918E-C3C2966FD25D</ref>
          <ref type="docx">http://data.riksdagen.se/fil/52A1FF0F-AA32-44AF-A6CF-E6F20BEC4970</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PBNKdRxHM8N8gQGcNQ9RFm" type="signed"/>
        <correspContext corresp="i-PBNKdRxHM8N8gQGcNQ9RFm">
          <note type="signatory" corresp="i-3YXCipudYA4N8ZNFk2PrxQ"/>
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-AcrNjdftfgEDKtVYDbE4tQ"/>
        </correspContext>
        <correspAction xml:id="i-NZBaJUUWCSAomqQXmXmkf6" type="submitted">
          <date when="2022-11-22"/>
          <time when="15:10:14"/>
        </correspAction>
        <correspAction xml:id="i-RcJxtFyEJbUH47R7RWJ8Py" type="reviewed">
          <date when="2022-11-22"/>
          <time when="19:17:11"/>
        </correspAction>
        <correspAction xml:id="i-7LThp7nTWfW7kqQPvdUCvD" type="referred">
          <date when="2022-12-01"/>
        </correspAction>
        <correspAction xml:id="i-U2Tw5rd3VYrjCAzNjfEaHP" type="assigned">
          <date when="2023-08-25"/>
          <time when="14:28:13"/>
        </correspAction>
        <correspContext corresp="i-U2Tw5rd3VYrjCAzNjfEaHP">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-WMZ34DWjLwDXDodG7jLeg" type="behandlas_i"/>
        <correspContext corresp="i-WMZ34DWjLwDXDodG7jLeg">
          <ref type="uppgift">2022/23:FöU8</ref>
          <ref type="ref_dok_id">HA01FöU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">FöU8</ref>
          <ref type="ref_dok_titel">Personalförsörjning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CwD1NSqzx1Sw4FGBZyxJQ7" type="behandlas_i"/>
        <correspContext corresp="i-CwD1NSqzx1Sw4FGBZyxJQ7">
          <ref type="uppgift">2022/23:KU30</ref>
          <ref type="ref_dok_id">HA01KU30</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KU30</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WV28i6g5rFxftUozWVYpJj" type="motHeader">
        <div xml:id="i-FjhaJQTGq4hCBhuQnuSZ1V" type="motTitle">
          Motion till riksdagen 2022/23:1216 av Jessica Wetterling m.fl.
          (V) Ett modernt och demokratiskt statsskick
        </div>
      </div>
      <div xml:id="i-VYxN7wqmzACfmX8PTFmvmQ" type="motBody">
        <div xml:id="i-5a8RGEDoHrRkBMQsAjjfSb" type="motProposal" subtype="förslag">
          <head xml:id="i-P4d75He7CydedtP1BbWgpq">
            1 Förslag till riksdagsbeslut
          </head>
          <list xml:id="i-RLktzFTyAMsgLwbsVwpKtu">
            <item xml:id="i-Ajni4e5bCptLxbVoiYvMCj" sortKey="Yrkande 1">
              Riksdagen ställer sig bakom det som anförs i motionen om att
              regeringen bör tillsätta en utredning om det svenska statsskicket
              i syfte att införa republik och tillkännager detta för regeringen.
            </item>
          </list>
          <list xml:id="i-NPSGxUGWxEBkXof1bA8KZh">
            <item xml:id="i-29F6FwiLyVMo4D5PUA6eUy" sortKey="Yrkande 2">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att ta fram ett
              system för att granska och öka insynen i Kungliga hov- och slottsstatens
              ekonomi och verksamhet och tillkännager detta för regeringen.
            </item>
          </list>
          <list xml:id="i-U4XMBsuFzTpWN5xVFXTL2S">
            <item xml:id="i-A7Rc5YCvkNxKLrCw2oXXws" sortKey="Yrkande 3">
              Riksdagen ställer sig bakom det som anförs i motionen om att
              regeringen bör tillsätta en utredning som ser över monarkens totala
              åtalsimmunitet i syfte att den ska upphävas och tillkännager detta
              för regeringen.
            </item>
          </list>
          <list xml:id="i-37tG2ULPW79pHAogPGbzgp">
            <item xml:id="i-6LVSXA1c2QWJ85A2qd1U3s" sortKey="Yrkande 4">
              Riksdagen ställer sig bakom det som anförs i motionen om att
              regeringen bör ta initiativ till en översyn av systemet med adjutanter
              vid hovet som omfattar såväl finansiering som funktion och tillkännager
              detta för regeringen.
            </item>
          </list>
        </div>
        <div xml:id="i-RAHzvTDpva5t1MKXdvvfRE" type="motContent">
          <head xml:id="i-SQiLCvjG9mVw9UNvFzyrKG" type="h1">
            2 Inledning
          </head>
          <p xml:id="i-GLn8t5w4dqWGqHYw9ZmQzC">
            All offentlig makt i Sverige utgår från folket. Det stadgas i
            1 kap. 1 § regeringsformen som är en av Sveriges grundlagar. Det
            är den politiska demokratins grundläggande princip. Vi anser därför
            att det är otidsenligt att den formella statschefen, kung eller
            drottning, ärver sitt ämbete och inte utses under demokratiska
            former.
          </p>
          <p xml:id="i-Lx4jxtU2V1dKwNUUzJZ4eG">
            I dag har kungen ett antal politiska uppgifter utöver den formella
            uppgiften som statschef. Han är ordförande vid särskilda informationskonseljer
            med regeringen och vid den särskilda konselj i vilken regeringsskifte
            äger rum (RF 6 kap. 6 §). Han är dessutom ordförande i Utrikesnämnden
            där rikets förhållande till främmande makt avhandlas. Vänsterpartiet
            anser att det främsta ämbetet och förtroendeuppdraget i en demokrati,
            statschefens, ska tillsättas enligt demokratiska principer. Det
            är en självklarhet i alla andra offentliga sammanhang. All makt
            ska på riktigt utgå från folket och folkets val. Det är därför
            dags att ta fram en ny modern och demokratisk modell för det svenska
            statsskicket. Läs mer om vårt budgetförslag för Hovstaten i motion
            2022/23:1489.
          </p>
          <head xml:id="i-4FJoBvwYQTMmYAJkWFVnpG" type="h1">
            3 En utredning av det svenska statsskicket
          </head>
          <p xml:id="i-GWXzgdfo8H91mMinDVibpB">
            Under våren 2018 tog sex riksdagspartier ett s.k. utskottsinitiativ
            i riksdagens konstitu­tionsutskott. Riksdagen riktade senare ett
            tillkännagivande till regeringen om att tillsätta en parlamentarisk
            kommitté efter valet 2018 (2017/18:KU28). Kommittén fick bl.a.
            i uppdrag att i samråd med hovet utarbeta principer för det s.k.
            apanaget, och överväga hur utformningen av riksdagens anslag till
            hovet kan bidra till att kungahusets officiella åtaganden främst
            utförs av ett begränsat antal av dess medlemmar (dir. 2019:76).
            Varken Förtjänstutredningen (SOU 2021:74) eller den därpå följande
            propositionen (2021/22:232) innehåller några förslag om tillräckligt
            ökad transparens eller insyn i Hovstatens ekonomi och verksamhet.
          </p>
          <p xml:id="i-NhK1of4Kz2drHuxEqxemij">
            Vänsterpartiet har tidigare föreslagit att den parlamentariska
            kommittén skulle få tilläggsdirektiv dels att utreda det svenska
            statsskicket i syfte att införa republik, dels att utreda ett
            system för att granska och öka insynen i Hov- och slottsstatens
            ekonomi och verksamhet (mot. 2020/21:94). Vi kan bara beklaga
            att riksdagsmajoriteten röstade nej till dessa förslag.
          </p>
          <p xml:id="i-5wA5B2VAkEJRToyk8UesmT">
            Regeringen bör tillsätta en utredning om det svenska statsskicket
            i syfte att införa republik. Detta bör riksdagen ställa sig bakom
            och ge regeringen till känna.
          </p>
          <head xml:id="i-RNjk9Gikn1hUAgAXnJ6zgZ" type="h1">
            4 Bristande möjligheter att granska Hovstaten
          </head>
          <p xml:id="i-UnsRgWC2JN9byAz8EJPR9Y">
            Varje år erhåller de kungliga hovstaterna ca 149 miljoner kronor
            via statsbudgeten. Ungefär hälften av summan fördelas vardera
            till Slottsstaten och Hovstaten. Slottsstaten ansvarar för vård
            och förvaltning av de kungliga slotten. Slotten ägs dock av staten
            som via Statens fastighetsverk står för och bekostar renoveringar
            och liknande. Hovstaten finansierar kungafamiljens verksamhet
            och kostnader.
          </p>
          <p xml:id="i-5Nz2vPbo4mmo9Rz13jX1VN">
            I dagens svenska monarki kan statschefen, för närvarande kung
            Carl XVI Gustaf, inte granskas på något formellt sätt. Den granskning
            som sker är endast den genom media. Detta är en allvarlig brist
            som behöver åtgärdas, oavsett om Sverige ska övergå till republik
            eller inte. All annan offentlig verksamhet kan granskas av någon
            form av fristående revision. Enligt regeringsformen granskar riksdagen
            rikets styrelse och förvaltning, men inte kungahuset. Övrig offentlig
            verksamhet granskas både utifrån hur väl uppgifterna sköts och
            ur ett ekonomiskt perspektiv. Statschefen har specificerade uppgifter
            som självklart borde kunna granskas på samma sätt som all annan
            verksamhet som finansieras med offentliga medel. Verksamhetens
            effektivitet och hur den ekono­miska ersättningen används bör
            vara föremål för offentlig granskning. Ibland framförs synpunkter
            på att monarken måste få ha sin privata ekonomi i fred och att
            det därför inte går att granska kungahuset på samma sätt som annan
            verksamhet. Ett sätt att lösa det skulle kunna vara att monarken
            får ett arvode för sitt uppdrag. Detta arvode kan då finansiera
            privata utgifter. I de fall andra medlemmar i kungafamiljen vikarierar
            för monarken får de då ett arvode.
          </p>
          <p xml:id="i-DgrbQ5n9a8W4NAs8eXDqxh">
            Omkostnader för representation, statsbesök och andra uppgifter
            som ingår i upp­draget bör finansieras genom anslag till Kungliga
            Hovstaterna. De utgifterna är då tydligt avskilda från monarkens
            privata ekonomi och borde utan svårigheter kunna granskas. Andra
            personer med statliga uppdrag granskas på detta sätt. Statsministern
            får t.ex. ett månadsarvode för sitt uppdrag som statsminister.
            Utlägg för resor, representa­tion m.m. som ingår i uppdraget ersätts
            ur budgeten för regeringen och är offentliga.
          </p>
          <p xml:id="i-V7ZUfYB26HegpJsph87fLx">
            Hovet ska, enligt en överenskommelse som träffades med regeringen
            1996, årligen lämna en berättelse över den samlade verksamheten
            med tyngdpunkt på hur tilldelade medel har använts när det gäller
            Slottsstaten. Regeringen och Riksmarskalksämbetet enades 2005
            om att komplettera överenskommelsen från 1996. Riksdagen tillkännagav
            i december 2011 att regeringen skulle genomföra en översyn för
            en ökad insyn i Hov­staten, men samtidigt respektera statschefens
            privata sfär och inte göra någon ändring i den nuvarande konstitutionella
            ordningen. År 2013 enades regeringen och Riksmarskalks­ämbetet
            om att komplettera överenskommelserna från 1996 och 2005 och som
            en följd av detta i viss mån ändra den senare när det gäller insyn
            i den verksamhet som bedrivs inom ramen för Hovstaten. Enligt
            överenskommelsen ska den ekonomiska redogörelsen i verksamhetsberättelsen
            för Hovstaten bli utförligare än tidigare, och redogörelsen ska
            bestå av en uppställning som liknar den redogörelse som lämnas
            för Slottsstaten. Besluten om ökad insyn och utförligare ekonomisk
            redogörelse är förvisso steg i rätt riktning men enligt vår mening
            inte tillräckligt för att skapa en rimlig insyn i den verksamhet
            som bedrivs inom ramen för Hovstaten. Vänsterpartiet har återkommande
            lyft frågan, men hittills har ingen förbättring av insynen skett.
            Den ovan nämnda Förtjänstutred­ningen nöjer sig med att konstatera
            att Hovstatens årsredovisning framöver kommer att innehålla en
            redogörelse för hur statschefen fördelat anslaget till medlemmar
            av den kungliga familjen som utfört officiella uppdrag som åligger
            statschefen eller anknyter till statschefsämbetet. Årsredovisningen
            kommer även att innehålla en exemplifiering av vilka sorters utgifter
            som ingår i dessa belopp. Enligt Vänsterpartiet är detta lovvärt
            men långt ifrån tillräckligt.
          </p>
          <p xml:id="i-BLWX65urE525eVkHf1K2WS">
            Det är inte heller möjligt att med stöd av offentlighetsprincipen
            begära ut handlingar från Hovstaten. I en dom från 1999 i Regeringsrätten
            (numera Högsta förvaltnings­domstolen) tog rätten ställning till
            utlämnande av handlingar hos Kungliga Hovstaterna och Riksmarskalksämbetet.
            Bakgrunden var att en journalist hade begärt ut statschefens resefakturor
            avseende ett statsbesök i Sydafrika 1997. Efter att ha fått avslag
            från riks­marskalken med hänvisning till att Riksmarskalksämbetet
            inte utgjorde någon myndig­het och därmed inte lydde under offentlighetsprincipen,
            kom ärendet att överklagas, först till Kammarrätten och därefter
            till Regeringsrätten. Journalisten menade att stats­chefen är
            en offentlig makthavare som förbrukar skattemedel och att han
            i denna sin roll måste kunna granskas offentligt. Dock gick domstolen,
            också i högsta instans, på hovets linje och fastslog att Riksmarskalksämbetet
            varken var att betrakta som en myndighet eller ett med myndighet
            jämställt organ, varför tryckfrihetsförordningens stadganden om
            aktinsyn inte ansågs vara tillämpliga. Domen har därefter åberopats
            som norm­givande i ärenden om begäran om att få ta del av handlingar
            som rör hovets verksam­heter (riksdagens utredningstjänst, RUT,
            dnr 2020:685). Denna brist på möjlighet till insyn och därpå följande
            granskning av Hovstaten är ett demokratiskt problem.
          </p>
          <p xml:id="i-8Amt8q1fACqMSXcjcaeLfK">
            Regeringen bör tillsätta en utredning i syfte att ta fram ett
            system för att granska och öka insynen i Hov- och slottsstatens
            ekonomi och verksamhet. Detta bör riksdagen ställa sig bakom och
            ge regeringen till känna.
          </p>
          <head xml:id="i-T8dthVGntJnoYr4AccHQhv" type="h1">
            5 Avskaffande av monarkens åtalsimmunitet
          </head>
          <p xml:id="i-UjxUc1SNrRiN2xcnHe37FL">
            I den gällande författningen ges monarken en rättslig immunitet
            som principiellt skiljer sig från den begränsade immunitet som
            gäller för riksdagsledamöter. Den senare gäller endast yttranden
            och gärningar under utövandet av uppdraget och den kan upphävas
            av riksdagen enligt särskilda regler (RF 4 kap. 12 §). Motivet
            för immuniteten är att för­hindra att juridiska och polisiära
            maktmedel missbrukas i politiska syften. Monarken är däremot personligen
            immun mot rättsliga åtgärder, medan en demokratiskt vald stats­chef
            kan ha en begränsad immunitet i sin funktion. Om monarken skulle
            köra för fort så kan hen inte straffas för det. Om hen skulle
            stoppas av polisen och de misstänker att hen är alkoholpåverkad
            kan de inte begära utandningsprov. Monarken kan faktiskt inte
            straffas för något brott över huvud taget.
          </p>
          <p xml:id="i-8zA77ytQcaFLFfCEvhXpfE">
            Oavsett hur statschefen utses är det inte rimligt med total åtalsimmunitet.
            I stället bör monarken omfattas av en begränsad åtalsimmunitet
            som omfattar gärningar under utövandet av uppdraget liknande den
            som gäller för riksdagsledamöter.
          </p>
          <p xml:id="i-5YAfrAHwip4wQiLxaWE1Dt">
            Regeringen bör därför utreda monarkens totala åtalsimmunitet
            i syfte att den ska upphävas. Detta bör riksdagen ställa sig bakom
            och ge regeringen till känna.
          </p>
          <head xml:id="i-E3ogrUNZGAv96WeWGTQs5o" type="h1">
            6 Översyn av systemet med adjutanter
          </head>
          <p xml:id="i-JmRPG7NcCe6ye2krSqnfAA">
            En adjutant vid det svenska hovet är en officer som biträder
            en kunglig person i tjänst, dvs. medverkar vid genomförandet av
            de kungligas program. Kungens stab, stabschef och adjutanter,
            ingår inte i Riksmarskalksämbetet utan tillhör Försvarsmakten
            men lyder direkt under kungen.
          </p>
          <p xml:id="i-M4fLqhrGgvhb6H5g78A7Bd">
            Adjutanterna tjänstgör cirka en månad per år vid hovet. Resterande
            tid tjänstgör dessa personer inom försvarets verksamhetsområden.
            Enligt kungahusets hemsida är adjutan­tens främsta uppgift att
            säkerställa att de av Hovmarskalksämbetet planerade program­punkterna
            kan genomföras. Det innebär bl.a. att adjutanten ansvarar för
            sådant som rör tider, pengar, tal, sista information angående
            förestående besök, säkerhet, klädsel, kontakt med värdar, transporter
            samt reservplaner. En adjutant kan kort beskrivas som en knutpunkt
            för alla som vill tala med eller informera den kungliga personen
            samt utgör länken mellan hovet, ambassader, polis, arrangörer
            och den kungliga personen vid resor, särskilt utomlands. I detta
            sammanhang kan tilläggas att aktuell information om tjänsten som
            adjutant är tämligen svår att hitta via andra källor än kungahusets
            hemsida.
          </p>
          <p xml:id="i-92U8xa8mdkGEc45Rrk33UA">
            I dag är det Försvarsmakten som står för lön/ersättningar till
            adjutanterna. Vi anser inte att kostnaden för adjutanterna, när
            de tjänstgör vid hovet, ska bäras av försvaret eller någon annan
            statlig myndighet.
          </p>
          <p xml:id="i-Wq48cbdHnrHHs7KxpoMvdf">
            Regeringen bör ta initiativ till en översyn av systemet med adjutanter
            vid hovet som omfattar såväl finansiering som funktion. Detta
            bör riksdagen ställa sig bakom och ge regeringen till känna.
          </p>
        </div>
        <div xml:id="i-FANgtwb1bw7ExJ165rFhHH" type="motSignatures">
          <list xml:id="i-QxqFCBQfbui4FjFcZAEfQd">
            <item xml:id="i-CSDzAQjrSYvGS87sopn8nz" who="i-3YXCipudYA4N8ZNFk2PrxQ">
              Jessica Wetterling (V)
            </item>
            <item xml:id="i-LD3tVCQHGfpEvHgBtUNNty" who="i-S9N4wWD2qfoGM8u1D3QrvL">
              Nadja Awad (V)
            </item>
            <item xml:id="i-wXZg9gFv27n7YP7KEsZo1" who="i-QhdbBfCQXCqPEr4GTwvK8F">
              Tony Haddou (V)
            </item>
            <item xml:id="i-WwMV43aDn1mHpx685NK5wu" who="i-AcrNjdftfgEDKtVYDbE4tQ">
              Gudrun Nordborg (V)
            </item>
          </list>
        </div>
      </div>
    </body>
  </text>
</TEI>
