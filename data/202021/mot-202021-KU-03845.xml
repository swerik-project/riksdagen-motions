<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KU-03845">
  <teiHeader>
    <fileDesc>
      <titleStmt>
        <title>med anledning av prop. 2020/21:64 En konsultationsordning i frågor som rör det samiska folket</title>
        <author corresp="i-A1NGMRYUqzQ6yvBRZ8XqFg">av Linda Modig m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3845 av Linda Modig m.fl. (C)</title>
          <idno type="rdwebb">H8023845</idno>
          <rs type="number">3845</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H8023845/text</ref>
          <ref type="dokument_url_html">http://data.riksdagen.se/dokument/H8023845</ref>
          <ref type="dokumentstatus_url_xml">http://data.riksdagen.se/dokumentstatus/H8023845</ref>
          <ref type="docx">http://data.riksdagen.se/fil/ACCC570D-8FC7-4E22-85FC-0D3CBF638186</ref>
          <ref type="pdf">http://data.riksdagen.se/fil/5A19A2A8-60C9-4FC7-BF90-3B6106C136BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-SE8ApXFZ7ex7Favbm7aCMu</idno>
            <name>Per Schöldberg</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="dismissed"/>
        <correspAction xml:id="i-HURhoiWj36ZAW3vY8QtyUq" type="basedOn"/>
        <correspContext corresp="i-HURhoiWj36ZAW3vY8QtyUq">
          <ref>Proposition 2020/21:64</ref>
        </correspContext>
        <correspAction xml:id="i-3Txoyr9thsmYqEBf1u8cax" type="signed"/>
        <correspContext corresp="i-3Txoyr9thsmYqEBf1u8cax">
          <note type="signatory" corresp="i-A1NGMRYUqzQ6yvBRZ8XqFg"/>
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-SE8ApXFZ7ex7Favbm7aCMu"/>
          <note type="signatory" corresp="i-CdKPr5PV7B8cJEHJFtQGGn"/>
        </correspContext>
        <correspAction xml:id="i-JWmpS19nnAQUudmrrogAfF" type="submitted">
          <date when="2021-01-22"/>
          <time when="16:48:38"/>
        </correspAction>
        <correspAction xml:id="i-RJfrpadCQHVJy59DZbRwGe" type="dismissed">
          <date when="2021-01-26"/>
        </correspAction>
        <correspAction xml:id="i-6Wa9Y5WfQarsQuSRY5U3H8" type="reviewed">
          <date when="2021-01-26"/>
          <time when="13:33:19"/>
        </correspAction>
        <correspAction xml:id="i-F3osz6Ks1AmqhwCCxJmWwH" type="referred">
          <date when="2021-01-27"/>
        </correspAction>
        <correspAction xml:id="i-9KMdJUwCgD4UM9dYQ49zAW" type="expired">
          <date when="2021-03-30"/>
        </correspAction>
        <correspAction xml:id="i-X8nPYvfpWA1kEkHe2LL7yy" type="assigned">
          <date when="2022-01-10"/>
          <time when="11:53:54"/>
        </correspAction>
        <correspContext corresp="i-X8nPYvfpWA1kEkHe2LL7yy">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-Bsx1hAoLHcdJyKEwtuUKpr" type="behandlas_i"/>
        <correspContext corresp="i-Bsx1hAoLHcdJyKEwtuUKpr">
          <ref type="uppgift">2020/21:KU16</ref>
          <ref type="ref_dok_id">H801KU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU16</ref>
          <ref type="ref_dok_titel">En konsultationsordning i frågor som rör det samiska folket</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7rGqtPUxtetv59oxyneFdv" type="motHeader">
        <div xml:id="i-RKCULgQv2Rtp47K4acKjR6" type="motTitle">
          Motion till riksdagen 2020/21:3845 av Linda Modig m.fl. (C) med
          anledning av prop. 2020/21:64 En konsultationsordning i frågor
          som rör det samiska folket
        </div>
      </div>
      <div xml:id="i-3NT6EBGjFqPqNp2t146nJM" type="motBody">
        <div xml:id="i-8mpTXUJUnvLPbaCvgaZnrb" type="motProposal" subtype="förslag">
          <head xml:id="i-8ZobKwpZ4TSu1VehKHmVRu">
            Förslag till riksdagsbeslut
          </head>
          <list xml:id="i-49421KXVQSCnbdbN3JsxWs" style="ol">
            <item xml:id="i-HBRcsvFtcTNqJbaUngDk1E">
              Riksdagen ställer sig bakom det som anförs i motionen om en utredning
              av Girjasdomen med syftet att presentera principiella ställningstaganden
              för utvecklingen av rättsområdet och tillkännager detta för regeringen.
            </item>
            <item xml:id="i-QGWRwnw7UqFApESkfYa7NS">
              Riksdagen ställer sig bakom det som anförs i motionen om att
              lagen ska utvärderas efter tre år med syftet att klargöra om lagstiftningens
              syfte uppnåtts samt hur lagen påverkat ärendebörda och handläggningstider,
              och detta tillkännager riksdagen för regeringen.
            </item>
            <item xml:id="i-SG38HVxNPpVe5H13aLsiQp">
              Riksdagen ställer sig bakom det som anförs i motionen om att
              konsultationsordningen endast ska gälla regeringen och dess myndigheter
              och tillkännager detta för regeringen.
            </item>
          </list>
        </div>
        <div xml:id="i-Sjw9dcEeXMoRLVpsXgGUC2" type="motContent">
          <head xml:id="i-6CtmDarveBMe3E58hExQ24" type="h1">
            Motivering
          </head>
          <p xml:id="i-UyDhDyt7HsSKZTunLsnYCj">
            I propositionen föreslår regeringen att en ny lag införs om konsultation
            i ärenden av särskild betydelse för samerna med syftet att främja
            det samiska folkets inflytande över dess angelägenheter. Förslaget
            innebär att regeringen, statliga förvaltningsmyndigheter, regioner
            och kommuner är skyldiga att konsultera företrädare för det samiska
            folket innan beslut fattas i ärenden som kan få särskild betydelse
            för samerna. Den rätts­utveckling som skett avseende samiska rättigheter
            under senare år har framför allt skett via domstol. Centerpartiet
            välkomnar därför att frågor som rör samerna nu prioriteras på
            politisk nivå men anser att en viktig lagstiftning måste vara
            genomarbetad och tydlig och faktiskt bidra till att lösa identifierade
            problem. Det innebär att Centerpartiet accepterar regeringens
            proposition under de förutsättningar som utvecklas nedan, där
            vi redogör för såväl vår principiella inställning som våra ställningstaganden
            i sak.
          </p>
          <head xml:id="i-SEDjRtwKqZMxzXrf8QY72M" type="h2">
            Ett rättsområde i behov av utveckling
          </head>
          <p xml:id="i-3XJbwX4CkfFqkMngGz9Nma">
            Samerna är ett av världens urfolk och det enda i Europa. År 1977
            erkände Sveriges riksdag samerna som urfolk, och sedan 2011 framgår
            samernas särställning i Sverige av 1 kap. 2 § sjätte stycket regeringsformen.
            Förslaget om konsultationsordning syftar till att främja och stärka
            samernas inflytande över deras angelägenheter i enlighet med urfolksrätten
            och utgår bl.a. från rekommendationer från internationella gransknings­organ.
            Arbetet med den föreslagna konsultationsordningen är dock bara
            en av flera processer som berör frågan om samiska rättigheter.
            I januari 2017 träffades t.ex. en överenskommelse om en nordisk
            samekonvention mellan företrädare för de svenska, norska och finländska
            regeringarna och representanter för de tre nordiska sametingen.
            Konventionen, som ännu inte är ratificerad, anger vissa minimirättigheter
            som staterna kan vidareutveckla och ger verktyg för en förbättrad
            dialog mellan stat, myndigheter och det samiska folket. Sametingen
            i Sverige, Norge och Finland skickade vid samiskt parlamentariskt
            råd under 2018 in en hemställan om ett antal ändringar till respektive
            lands regering.
          </p>
          <p xml:id="i-MuLNhJDvBvjfSKvThuNUBv">
            I januari 2020 avgjorde också Högsta domstolen (HD) det s.k.
            Girjasmålet (NJA 2020 s. 3) som rörde rätten att upplåta småviltsjakt
            och fiske inom samebyns område. Konflikter om vem av staten eller
            samebyarna som besitter dessa rättigheter har pågått i decennier
            men har hittills aldrig hanterats politiskt. HD fann att Girjas
            sameby har ensamrätt att upplåta småviltsjakt och fiske inom samebyns
            område och att denna rätt grundar sig på urminnes hävd. Domen
            gäller endast Girjas sameby, men de principiella slutsatserna
            är generella även om det är svårt att säga hur långt HD:s prejudikat
            når; andra samebyar har ingen motsvarande rätt grundat på domen
            eftersom frågan om urminnes hävd måste bedömas i varje enskilt
            fall. Utöver den uppenbara betydelsen för relationen mellan samebyarna
            och staten har Girjasdomen emellertid också konsekvenser för hur
            framtida tvister kopplade till mark och naturresurser inom Sápmi
            kan komma att utvecklas. Det handlar då om verksamheter med avsevärt
            större ekonomisk och fysisk påverkan både lokalt och nationellt
            än jakt och fiske (en betydande del i sig), såsom gruvnäring,
            skogsbruk, turism samt vatten- och vindkraft. Dessutom föreligger
            ett mycket angeläget behov av att utreda frågor om jakt- och fiskerätt
            för de samer som står utanför samebyarna men även allmänhetens,
            och inte minst lokalbefolkningens, möjligheter att jaga och fiska.
            För många som bor i fjällänen, och för många andra frilufts‑,
            jakt- och fiskeintresserade i hela landet, är möjligheten till
            rekreation och friluftsliv, jakt och fiske avgörande livskvalitets-
            och livsstilsaspekter. Denna aspekt får inte glömmas, eller prioriteras,
            bort. Frågan måste nu därför hanteras politiskt för att få till
            stånd närproducerade lösningar i dialog såväl mellan samer som
            mellan samer och icke-samer. Fler utdragna och uppslitande rättsprocesser
            är inte önskvärda.
          </p>
          <p xml:id="i-MWfNVDWGrTzRTV8FPMnAJK">
            Det är också värt att notera att Girjasdomen hanterar frågan
            om samebyn som rättighetsbärare; av det samiska folket är dock
            endast en minoritet medlemmar i en sameby. Samebyarna kan därför
            inte iklädas rollen som företrädare för urfolket samerna; det
            är heller inte självklart att stärkta rättigheter för samebyarna
            innebär stärkta rättigheter för folkgruppen som helhet. Lokala
            konflikter och interna mot­sättningar har också blossat upp med
            anledning av Girjasdomen, en konsekvens av en minst 100 år lång
            samepolitik där staten förhållit sig passiv i att utreda samiska
            rättighetsfrågor. Med anledning av Girjasdomen har regeringen
            också meddelat att man avser att tillsätta en utredning om översyn
            av rennäringslagen som reglerar bl.a. renskötselrätten och grunderna
            för, och medlemskap i, samebyarna. Vad exakt utredningen syftar
            till är emellertid ännu oklart.
          </p>
          <p xml:id="i-4No1CkVF3gFbHuMANtSUkF">
            Det framgår därmed tydligt att utvecklingen av samiska rättigheter
            befinner sig i ett dynamiskt skede med pågående processer på flera
            områden, inklusive regeringens arbete med att inrätta ett svenskt
            institut för mänskliga rättigheter. En lagstiftning med så angelägna
            syften som här måste vara noggrant övervägd och faktiskt också
            medverka till att lösa identifierade problem. Risken är annars
            att den endast bidrar till en ökad ärendebörda för hårt ansträngda
            myndigheter utan att tillföra vare sig någon förbättring av samernas
            situation eller någon dämpande effekt på de konflikter som konkurrerande
            rättighetsanspråk ger upphov till. Det är också av stor vikt att
            konsultationsordningen används på ett sådant sätt att samebyarnas
            ställning inte urholkas. Centerpartiet anser därför att det är
            otillfredsställande, och anmärkningsvärt, att regeringen på det
            här sättet inleder processen med att stärka samernas rättigheter
            från fel håll; konsultations­ordningen kommer inte att lösa de
            verkliga problem, oklarheter eller intressekonflikter som nämnts
            ovan. Ett huvudproblem är att det inte tydligt framgår på vilket
            sätt den föreslagna konsultationsordningen tillför något mervärde
            jämfört med de förfaranden där samebyarna i dag har sakägarställning
            och deltar i samråd t.ex. enligt skogs­vårdslagen eller miljöbalken
            och/eller är part i ett ärende t.ex. enligt minerallagen. Ytterligare
            oklarheter framkommer också i propositionens fjärde kapitel om
            Sveriges konventionsåtaganden och kritik som riktats mot Sverige,
            där regeringen argumenterar för behovet av en konsultationsordning.
            Det osjälvständiga förhållningssättet till den framförda kritiken
            är problematiskt. Kritik återges okommenterad, helt utan redovisning
            av regeringens bedömning av kritiken eller vilka slutsatser man
            dragit av den. Särskilt tydligt blir detta på det sätt på vilket
            man hanterar de mycket känsliga, och ytterst komplicerade, frågorna
            om konkurrerande markanvändningsanspråk. I propositionen behandlas
            begrepp som hävdvunna territorier och traditionella landområden
            på ett vårdslöst sätt, givet att dessa begrepp helt saknar motsvarighet
            i svensk rätt. Dessutom saknas helt en redovisning av innebörden
            av att svensk rätt, såsom bl.a. samebyarnas partsställning i processer
            som kritiserats, har följts i de specifika ärendena. Att regeringen
            passivt redogör för kritiken, helt utan att redovisa relevanta
            omständigheter, är obegripligt. Exempelvis nämns heller inte den
            svenska röstförklaringen från antagandet av urfolkskonventionen
            i FN:s generalförsamling 2007, av vilken det framgår: ”Den politiska
            diskussionen om självbestämmande är nära kopplad till markrättigheter.
            I dessa frågor måste regeringen bibehålla en balans mellan olika
            motstående intressen.” Regeringens okänsliga hantering av dessa
            aspekter riskerar att öka polariseringen mellan olika grupper,
            i ett sammanhang där det redan finns en omfattande konfliktyta.
          </p>
          <p xml:id="i-KepNFd7kiyGWog2jbbuT1Z">
            Centerpartiet anser därför att det första steget framåt i en
            övergripande process för att stärka samiska rättigheter och att
            uppnå samsyn och ömsesidig respekt på lokal nivå nu måste vara
            en grundlig utredning av följdverkningarna av Girjasdomen. En
            sådan utredning måste fokusera på både noggrann och balanserad
            analys av domens konsekvenser, med syftet att kunna presentera
            välförankrade principiella ställnings­taganden för hur såväl rennäringslagen
            som rättsområdet i övrigt kan utvecklas på ett inkluderande och
            rättssäkert sätt för både samer och andra berörda.
          </p>
          <head xml:id="i-6M2rREGsUFJ3H4Jen6c99i" type="h2">
            Uppföljning och utvärdering
          </head>
          <p xml:id="i-Ld12ga2BxRDvWH2f1C3U5c">
            Som framgår av propositionens kapitel 10 bör lagstiftningen följas
            upp och utvärderas för att analysera dess tillämpning, effekt
            och samhällsekonomiska konsekvenser. Fler­talet remissinstanser
            instämmer i analysen, och många lyfter särskilt fram vikten av
            att utvärdera frågan om i vilken utsträckning lagen inneburit
            en ökad arbetsbelastning för de konsultationsskyldiga myndigheterna.
            Centerpartiet anser att frågan om uppföljning och utvärdering
            är av synnerligen stor vikt, av flera skäl. Först och främst måste
            lagens ändamålsenlighet utvärderas för att säkerställa att den
            faktiskt får reell effekt utifrån sitt syfte. Utöver detta måste
            frågorna om ökad arbetsbelastning och dess eventuella ekonomiska
            konsekvenser, och huruvida konsultationsförfarandet leder till
            förlängda handläggningstider, särskilt utredas och analyseras.
          </p>
          <p xml:id="i-4aQR5m6rnQwUW8BW75njeT">
            Centerpartiet anser därför att lagen ska utvärderas efter tre
            år med syftet att klargöra huruvida lagstiftningens syfte uppnåtts
            på ett ändamålsenligt sätt samt hur tillämpningen påverkat ärendebörda
            och handläggningstider.
          </p>
          <head xml:id="i-Tv85FVvMCXDHPsRNAnEABx" type="h2">
            Konsultationsordningen bör inte gälla kommuner och regioner
          </head>
          <p xml:id="i-SsgnV2k9fKRVjHjrgwhd32">
            Av propositionen framgår att regeringen tagit stort intryck av
            den norska konsultations­ordningen, som till betydande del fått
            stå modell för förslaget. Den norska konsultationsordningen gäller
            emellertid bara regeringen, departement och andra statliga förvaltningsmyndigheter,
            inte kommuner. Mot bakgrund av de farhågor som framförts avseende
            lagstiftningens ändamålsenlighet, förlängda handläggningstider
            och ökad arbetsbelastning – särskilt i ljuset av det kommunala
            självstyret och den pålaga (utan ersättning för ökade kostnader)
            som förslaget innebär, bör därmed konsultations­ordningen i vart
            fall inledningsvis bara gälla regeringen och dess myndigheter.
            På så sätt kan lagens effekter och konsekvenser utredas, utvärderas
            och justeras i nödvändiga delar innan någon konsultationsskyldighet
            åläggs regioner och kommuner, som redan i dagsläget har långtgående
            skyldigheter att samråda med samerna i ärenden som på­verkar dem.
            En statlig konsultationsskyldighet som utvärderas efter tre år
            skulle också skapa underlag för ett senare ställningstagande om
            huruvida konsultationer medför behov av ersättning för ökade kostnader
            på regional och kommunal nivå. Med detta sagt är det såklart viktigt
            att kommuner och regioner även fortsättningsvis värnar lokala
            former för samråd med företrädare för den lokala samiska befolkningen.
          </p>
        </div>
        <div xml:id="i-U7DdDLMgyYHHQbauyLB3B2" type="signatureBlock">
          <list xml:id="i-S1pmSrPznTMnb7ELJpcSUt">
            <item xml:id="i-66VDQs1w5wCjBLJeK6Sqqc" who="i-A1NGMRYUqzQ6yvBRZ8XqFg" type="signature">
              Linda Modig (C)
            </item>
            <item xml:id="i-JwRGuZfUXfffmyjimY3cyX" who="i-NaB2cvgwB4zVi98HPFcvof" type="signature">
              Kristina Yngwe (C)
            </item>
            <item xml:id="i-9ErsNbkQDWwbenmwg5eX4g" who="i-SE8ApXFZ7ex7Favbm7aCMu" type="signature">
              Per Schöldberg (C)
            </item>
            <item xml:id="i-7hvnnTHV1YNTJwWS4UQrHe" who="i-CdKPr5PV7B8cJEHJFtQGGn" type="signature">
              Peter Helander (C)
            </item>
          </list>
        </div>
      </div>
    </body>
  </text>
</TEI>
