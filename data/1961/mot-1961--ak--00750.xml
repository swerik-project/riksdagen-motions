<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__750/mot_1961__ak__750-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Andra kammaren, nr 750 år 1961
          </p>
          <p>
            Nr 750
          </p>
          <p>
            Av herr von Friesen m. fl., i anledning av Kungl. Maj:ts proposi-
            tion nr 83, angående anslag för budgetåret 1961/62 till vissa
            högskolor.
          </p>
          <p>
            I proposition nr 83 framlägger statsrådet och chefen för ecklesiastik-
            departementet en rad förslag bl. a. rörande handelshögskolorna
            i Stock- holm och Göteborg. Syftet är främst att skapa möjligheter
            till en vidgad utbildning av civilekonomer — en sak som på goda
            grunder anses ange- lägen. Departementschefen kan utgå från riksdagens
            i fjol gjorda uttalande i denna riktning. Det är givetvis angeläget
            att undervisningen uppehålles på en kvalitativt hög nivå. När
            lärarstaben vid Göteborgs handelshögskola nu behöver ut- vidgas,
            räcker det inte med att tillsätta ett antal lektorer. Vid handelshög-
            skolan i Stockholm finns f. n. i de ekonomiska och närgränsande
            ämnena fyra professurer i nationalekonomi, fyra i företagsekonomi
            och två i eko- nomisk geografi, vartill kommer en professur i
            socialpsykologi och en docentur (med tämligen självständig lärarverksamhet)
            i ekonomisk psy- kologi med särskild hänsyn till reklam- och marknadsekonomi.
            Härtill kom- mer sedan vanliga docenturer, lektorat m. m. Till
            jämförelse med dessa elva professurer och en speciell docentur
            kan anföras att handelshögskolan i Göteborg i de ekonomiska ämnena
            har endast fyra professurer, varav två i företagsekonomi. Departementschefen
            föreslår nu inrättande även 1962 och 1963 av ytterligare två professurer
            i företagsekonomi, varigenom dessas antal bringas upp till fyra.
            Däremot ifrågasättes ingen ökning av antalet professurer i nationalekonomi.
            Högskolan skulle här få nöja sig med endast en, medan man i Stockholm
            för ett par år sedan ökade antalet från tre till fyra. Vi finner
            en så knapphändig utrustning av handelshögskolan i Göteborg i
            ämnet nationalekonomi otillfredsställande. Handelshögskolan har
            i sina petita för nästa budgetår själv begärt ytterligare en professur
            inom natio- nalekonomi, med särskild inriktning på internationella
            ekonomiska pro- blem. Över huvud taget vill vi understryka behovet
            av en lärostol, vars inne- havare kan intressera sig för de internationella
            ekonomiska problemen och de internationella aspekterna av det
            svenska näringslivet. — Universitets- myndigheterna i Lund har
            föreslagit att den nya handelshögskoleundervis- ningen därstädes
            skall förfoga över tre professurer i nationalekonomi, var- av
            den ena med inriktning på internationell ekonomi.
          </p>
          <p>
            Tillgången på kvalificerade nationalekonomer och företagsekonomer
            är
          </p>
          <pb facs="riksdagen-motions-pdf/data/1961/mot_1961__ak__750/mot_1961__ak__750-002.pdf"/>
          <p>
            Motioner i Andra kammaren, nr 750 år 1961 3
          </p>
          <p>
            knapp. Detta gäller emellertid i än högre grad för företagsekonomerna
            än för nationalekonomerna. Under de närmaste två åren skall två
            pro- fessurer i företagsekonomi tillsättas i Stockholm, två i
            Göteborg och två i Lund. Antalet lediga professurer i nationalekonomi
            under denna period blir såvitt nu kan bedömas ej så stort. I och
            för sig vore det där- för naturligt att vid handelshögskolan i
            Göteborg inrättades en ny pro- fessur i nationalekonomi senast
            år 1963. Vi vill emellertid med hänsyn till rekryteringslägets
            svåröverskådlighet nöja oss med att föreslå att riks- dagen nu
            gör ett uttalande att regeringen nästa år bör återkomma till frågan
            om inrättande av en professur vid handelshögskolan i Göteborg
            i nationalekonomi, med särskild hänsyn till internationell ekonomi,
            vid den tidpunkt som med hänsyn till rådande rekryteringsförhållanden
            kan anses lämplig. Med hänvisning till ovanstående hemställer
            vi, att riksdagen måtte i skrivelse till Kungl. Maj:t uttala att
            Kungl. Maj:t måtte nästa år framlägga förslag om in- rättande
            vid lämplig senare tidpunkt av ytterligare en pro- fessur i nationalekonomi
            vid handelshögskolan i Göteborg i syfte att möjliggöra en undervisning
            på akademisk nivå bl. a. rörande internationella ekonomiska problem
            och inter- nationella aspekter på det svenska näringslivet. Stockholm
            den 11 april 1961 Bertil von Friesen
          </p>
          <p>
            Olof Nilsson Henry Brandt Stina Gunne i Göteborg
          </p>
        </div>
      </div>
    </body>
  </text>
</TEI>
