<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-03600">
  <teiHeader>
    <fileDesc>
      <titleStmt>
        <title>med anledning av skr. 2019/20:114 Strategisk exportkontroll 2019 - krigsmateriel och produkter med dubbla användningsområden</title>
        <author corresp="i-HG8uLqLT7SnwSx5YRobkVr">av Håkan Svenneling m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3600 av Håkan Svenneling m.fl. (V)</title>
          <idno type="rdwebb">H7023600</idno>
          <rs type="number">3600</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H7023600/text</ref>
          <ref type="dokument_url_html">http://data.riksdagen.se/dokument/H7023600</ref>
          <ref type="dokumentstatus_url_xml">http://data.riksdagen.se/dokumentstatus/H7023600</ref>
          <ref type="docx">http://data.riksdagen.se/fil/B34AF7C3-092A-4730-B900-BA243B6CFC1C</ref>
          <ref type="pdf">http://data.riksdagen.se/fil/7339ADC1-52B0-4170-9CCB-97C1BE2B4B0E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-GY22gLyVdEgvTABBToRJNW"/>
        <correspContext corresp="i-GY22gLyVdEgvTABBToRJNW">
          <ref>Skrivelse 2019/20:114</ref>
        </correspContext>
        <correspAction xml:id="i-QyMnSxXbZbCk3Soh3qdS5m" type="signed"/>
        <correspContext corresp="i-QyMnSxXbZbCk3Soh3qdS5m">
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction type="submitted" xml:id="i-LGA5j1RoL6MDFQ1JTJbAp3">
          <date when="2020-04-27"/>
          <time when="14:25:00"/>
        </correspAction>
        <correspAction type="dismissed" xml:id="i-DqNEEPH3RajaJFfQ6ymKjx">
          <date when="2020-04-30"/>
        </correspAction>
        <correspAction type="reviewed" xml:id="i-RxUXx3r1GPyDRiwBC1PKV7">
          <date when="2020-04-30"/>
          <time when="08:58:45"/>
        </correspAction>
        <correspAction type="referred" xml:id="i-FS7w4xP6gT6HRoQtgs14Ck">
          <date when="2020-05-05"/>
        </correspAction>
        <correspAction type="assigned" xml:id="i-7EHk9RG3TB8FhSNhKrq82z">
          <date when="2020-06-16"/>
          <time when="15:35:41"/>
        </correspAction>
        <correspContext corresp="i-7EHk9RG3TB8FhSNhKrq82z">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-Kc2zbsSYPRGo61G2j3f9zg"/>
        <correspContext corresp="i-Kc2zbsSYPRGo61G2j3f9zg">
          <ref type="uppgift">2019/20:UU11</ref>
          <ref type="ref_dok_id">H701UU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU11</ref>
          <ref type="ref_dok_titel">Strategisk exportkontroll 2019 - krigsmateriel och produkter med dubbla användningsområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3600 av Håkan Svenneling m.fl. (V) med anledning av skr. 2019/20:114 Strategisk exportkontroll 2019 – krigsmateriel och produkter med dubbla användningsområden</div>
      </div>
      <div type="motBody">
        <div type="TOC" xml:id="i-FzDJu6S1JHYAHgeXiebYrr">
          <head xml:id="i-PryS29SsWZY6zJjFcdBw3Y">
            1 Innehållsförteckning
          </head>
          <list>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Inledning
            </item>
            <item style="indent-level: 1">
              4 Den nya lagen om svensk vapenexport
            </item>
            <item style="indent-level: 1">
              5 Svensk krigsmaterielexport
            </item>
            <item style="indent-level: 2">
              5.1 Brasilien
            </item>
            <item style="indent-level: 2">
              5.2 Krigförande länder i Jemen
            </item>
            <item style="indent-level: 2">
              5.3 Indien och Pakistan
            </item>
            <item style="indent-level: 2">
              5.4 Filippinerna
            </item>
            <item style="indent-level: 1">
              6 Den svenska regeringens förhållningssätt
            </item>
            <item style="indent-level: 2">
              6.1 Den feministiska utrikespolitiken
            </item>
            <item style="indent-level: 2">
              6.2 Turkiet
            </item>
            <item style="indent-level: 2">
              6.3 Vapenimport
            </item>
          </list>
        </div>
        <div type="motProposal" subtype="förslag">
          <head xml:id="i-WkgCaxm2kfLigXfrTwExNM">
            2 Förslag till riksdagsbeslut
          </head>
          <list style="ol">
            <item xml:id="i-8PkKET3rXPZaVVgqjFfLxr">
              Riksdagen ställer sig bakom det som anförs i motionen om att
              regeringen bör få i uppdrag att genomföra en grundlig utvärdering
              av det förändrade regelverket tre år efter att det trätt i kraft
              och tillkännager detta för regeringen.
            </item>
            <item xml:id="i-Pvpi3U1xXdrRxrWYg5oeok">
              Riksdagen ställer sig bakom det som anförs i motionen om att
              regeringen i kommande skrivelser om strategisk exportkontroll
              bör redovisa enligt vilken lag exporttillståndet har beviljats
              och tillkännager detta för regeringen.
            </item>
            <item xml:id="i-4uRKdjY1DpXuRd1W8dHrm5">
              Riksdagen ställer sig bakom det som anförs i motionen om att
              regeringen bör utvärdera utvecklingen i Brasilien och agera för
              att svenska vapen inte bidrar till kränkningar av mänskliga rättigheter
              eller skapar instabilitet i regionen, och detta tillkännager riksdagen
              för regeringen.
            </item>
            <item xml:id="i-L4u11s2EZZHLDg7hkG2uee">
              Riksdagen ställer sig bakom det som anförs i motionen om att
              all vapenexport till de länder som deltar militärt i kriget i
              Jemen, följdleveranser inkluderat, bör upphöra omgående och tillkännager
              detta för regeringen.
            </item>
            <item xml:id="i-VeuCVJhxotqXxe83vL97fK">
              Riksdagen ställer sig bakom det som anförs i motionen om att
              Sverige skyndsamt bör ta initiativ i EU och FN för ett internationellt
              vapenembargo mot samtliga krigförande länder i Jemen och tillkännager
              detta för regeringen.
            </item>
            <item xml:id="i-LWv9c5ao97qqPWAMzTbd1q">
              Riksdagen ställer sig bakom det som anförs i motionen om att
              Sverige bör verka för ett EU-gemensamt vapenembargo mot Turkiet
              och tillkännager detta för regeringen.
            </item>
            <item xml:id="i-7cBPUhNV69brmVeiYJyAGe">
              Riksdagen ställer sig bakom det som anförs i motionen om att
              regeringen bör tillsätta en utredning för att se över hur import
              av krigsmateriel ska genomföras i överenstämmelse med regelverket
              för export och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-XEJo615F5vTdmbbBtPjUJ">
            3 Inledning
          </head>
          <p xml:id="i-27xSomHiszfSWbcQBivYiU">
            Vänsterpartiet vill att Sverige ska vara ett land som konsekvent
            står upp för demokrati och folkstyre, ett land som aktivt arbetar
            för fred och nedrustning samt ett land som fördömer varje brott
            mot de mänskliga rättigheterna, oavsett var, av vem eller med
            vilka motiv de begås. Sverige har alla möjligheter att vara en
            sådan röst men då krävs det att vi slutar beväpna auktoritära
            regimer, länder som befinner sig i krig och stater som be­går
            grova och omfattande brott mot de mänskliga rättigheterna. Om
            vi inte gör det är vi inte trovärdiga i vårt arbete för mänskliga
            rättigheter, nedrustning, fred och jämställdhet.
          </p>
          <p xml:id="i-Btbm492gMVNGH2t3aq9oLS">
            Regeringens skrivelse 2019/20:114 Strategisk exportkontroll 2019
            – krigsmateriel och produkter med dubbla användningsområden visar
            att den svenska vapenexporten ökade med 40 procent förra året
            och att svenska företag exporterade krigsmateriel till ett värde
            av 16,3 miljarder kronor under 2019. Om man ser på den svenska
            vapenexporten ur ett längre perspektiv visar en sammanställning
            av Svenska Freds att under 2019 var vapen­exporten mer än fem
            gånger så stor jämfört med i början av 2000-talet.
          </p>
          <p xml:id="i-K4G6LKuzR8sA2HNfh3q6kA">
            Bland köparna av svenska vapen under 2019 återfinns en lång rad
            diktaturer, krigför­ande stater och länder som begår grova och
            omfattande brott mot de mänskliga rättighet­erna. Vi återfinner
            även länder som tar stora steg tillbaka i sin demokratiutveckling
            och där vi ser att våld och förföljelse av minoriteter och politisk
            opposition ökar. Dubbelmo­ralen i svensk vapenexport blir tydligast
            i vapenexporten till de stater som krigar i Jemen. Samtidigt som
            regeringen talar om vikten av demokrati, fred och kvinnors rättigheter
            beväpnar Sverige krigförande diktaturer som systematiskt kränker
            kvinnors rättigheter och bombar det jemenitiska folket. Sverige
            kommer inte med trovärdighet att vara en röst för mänskliga rättigheter
            någonstans på jorden så länge denna vapenexport fortsätter. Vänsterpartiets
            mål är tydligt. Vi vill se en värld i fred, utan vapen. Därför
            menar vi att Sveriges vapenexport på sikt helt ska avvecklas.
          </p>
          <head type="h1" xml:id="i-Gm3kNEQZgoQLZCeJmMZ93Z">
            4 Den nya lagen om svensk vapenexport
          </head>
          <p xml:id="i-YX2U97gEoxAZMk88gzJrhS">
            Regeringen fick 2011 i uppdrag att ta fram ett förslag till en
            ny krigsmateriellagstiftning i syfte att skärpa exportkontrollen
            av krigsmateriel gentemot icke-demokratiska stater. Först sju
            år senare, den 15 april 2018, trädde den nya lagstiftningen i
            kraft. Under de åren det tog för regeringen att arbeta fram en
            ny lagstiftning exporterade Sverige krigs­materiel till icke-demokratier
            för omkring 20 miljarder kronor. När riksdagen behand­lade propositionen
            var Vänsterpartiet det enda parti som ville ha ett absolut förbud
            av export av krigsmateriel till diktaturer, stater som kränker
            mänskliga rättigheter och krig­förande stater.
          </p>
          <p xml:id="i-9TqQVGEkchLXyG9xKiaWFw">
            Skrivelsen 2019/20:114 Strategisk exportkontroll 2019 – krigsmateriel
            och produkter med dubbla användningsområden är den första statistiska
            samanställningen som redogör för ett helt år med det nya regelverket
            som både innehåller ett nytt demokratikriterium och ett skärpt
            kriterium för mänskliga rättigheter. Skrivelsen ger oss därmed
            en möjlig­het att för första gången se vilken effekt den nya lagstiftningen
            har haft. Underlaget innehåller mer information än tidigare år,
            vilket Vänsterpartiet anser är mycket positivt eftersom det ökar
            transparensen och öppenheten krig vapenexporten. Att den svenska
            exporten ökar med nära en tredjedel till odemokratiska stater
            visar dock på att lagstift­ningen har varit helt tandlös när det
            gäller att sätta stopp för export till diktaturer och andra länder
            med omfattande demokratiska brister.
          </p>
          <p xml:id="i-H2puPQruV53Qo88c1MXk7n">
            Den nya lagstiftningen har framför allt två stora luckor. Den
            första handlar om att det nya regelverket bara gäller tillstånd
            för nya affärer som ingåtts efter den 15 april 2018. Alla affärer
            som anses ha en koppling till affärer som beviljades innan demokrati­kriteriet
            trädde i kraft kan klassas som s.k. följdleverans och därmed undkomma
            den nya prövningen. Följdleveranser kan handla om reservdelar,
            ammunition eller helt nya system av samma typ som tidigare levererats.
            Följdleveranser har ingen tidsgräns utan kan fortsätta hur länge
            som helst. Det pågår exempelvis följdleveranser till system som
            ursprungligen levererades från Sverige för 30–40 år sedan. Följdleveranser
            har länge varit ett av de största kryphålen i den svenska vapenexportregleringen
            och den innebär att exporten kan fortsätta trots att inga nya
            affärer tillåts. Statistiken för 2019 visar att andelen vapenexport
            till icke-demokratier ökade under det första hela året med demo­kratikriterium.
            Från 10 och 7 procent åren 2016 och 2017 till 24 och 29 procent
            åren 2018 och 2019 enligt Svenska Freds. Det är därmed uppenbart
            att en lagstiftning som inte inkluderar följdleveranser blir verkningslös
            om syftet är att sluta exportera vapen till krigförande och icke-demokratiska
            stater.
          </p>
          <p xml:id="i-34c62QRoLFKAoFkUoUGsRZ">
            Den andra luckan i den nya lagstiftningen är att den inte innebär
            ett stopp av export till icke-demokratiska stater, utan brister
            i den demokratiska statusen ska enbart påverka bedömningen och
            utgöra ”hinder” för export. Om det sedan anses finnas ”avsevärda
            nationella försvars- eller säkerhetspolitiska intressen” kan export
            ändå beviljas. Ställ­ningstagandet att inte stödja och legitimera
            odemokratiska och förtryckande regimer kan därmed åsidosättas
            om andra intressen anses väga tyngre i bedömningen. Statistiken
            för 2019 innehåller därför exempel på tillstånd för helt nya affärer
            till icke-demokratier som har beslutats efter det att den nya
            lagstiftningen trädde i kraft. Hur dessa avvägningar har gjorts
            finns det ingen information kring. Vi vet därmed inte vilka intressen
            som ligger bakom besluten om att ingå nya affärer med icke-demokratiska
            stater.
          </p>
          <p xml:id="i-PS7VfguzDHf5m34jexuaWa">
            Vänsterpartiet anser att det är under all kritik att den lagstiftning
            som det tog sju år att arbeta fram inte verkar ha bidragit till
            en minskning av svensk vapenexport till krig­förande och odemokratiska
            länder som syftet var, utan snarare tvärtom. Regeringen bör få
            i uppdrag att genomföra en grundlig utvärdering av det förändrade
            regelverket tre år efter att det trätt i kraft. Detta bör riksdagen
            ställa sig bakom och ge regeringen till känna.
          </p>
          <p xml:id="i-VXJ5Gni89ntuTMv861P7dQ">
            Vänsterpartiet anser också att transparensen kring vilken lagstiftning
            som besluten om export lutar sig mot måste säkerställas. I kommande
            skrivelser om strategisk exportkontroll bör regeringen redovisa
            enligt vilken lag exporttillståndet har beviljats. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-7WSZb6RhTzM6X7hE1Hfjjs">
            5 Svensk krigsmaterielexport
          </head>
          <p xml:id="i-DSYz6gchUQpWZGS4UwxGWU">
            Under 2019 tog 58 länder samt EU emot leveranser av krigsmateriel
            från Sverige. Värdet på krigsmaterielexporten ökade från strax
            över 11 miljarder kronor 2018 till 16,3 miljarder kronor under
            2019. Exportvärdet ökade därmed med drygt 40 procent jämfört med
            föregående år. Under de två senaste åren har även antalet företag,
            myndigheter och privatpersoner med tillstånd att tillverka eller
            tillhandahålla krigsmateriel ökat med 40 procent.
          </p>
          <p xml:id="i-JJyBSwYTBcmQSoYfoW9Y7p">
            Det i särklass största mottagarlandet för svensk krigsmateriel
            var, i likhet med de två föregående åren, Brasilien. Efter Brasilien
            följer USA, Förenade Arabemiraten, Pakistan och Indien. Nära en
            tredjedel, 29 procent, av den totala exporten av krigsmateriel
            2019 gick till länder som klassas som ofria eller delvis ofria
            enligt det politiskt obundna forskningsinstitutet Freedom House
            rankning av politiska och medborgerliga rättigheter runt om i
            världen. Det betyder att nära en tredjedel av den svenska vapenexporten
            gick till länder som vi vanligtvis kallar icke-demokratier, såsom
            Saudiarabien, Förenade Arabemiraten, Turkiet, Thailand, Bahrain,
            Kuwait, Filippinerna, Pakistan och Ungern. Dessutom gick 9,5 procent
            av exporten till länder som klassas som ofria, det som brukar
            kallas auktoritära regimer eller diktaturer.
          </p>
          <head type="h2" xml:id="i-9KXfyVZYAZm2om8oBsdxtG">
            5.1 Brasilien
          </head>
          <p xml:id="i-5LAehKw3EVVifmJXhbBP3L">
            Den 1 januari 2019 tillträdde högerpopulisten Jair Bolsonaro
            presidentposten i Brasilien. Bolsonaros regering har fler militärer
            som ministrar än den regering som landet hade under militärstyret
            efter kuppen 1964. Sedan han tillträdde har Bolsonaro hunnit legali­sera
            vapeninnehav, öppna upp för exploatering av skyddade områden i
            regnskogarna i Amazonas och flytta Brasiliens ambassad i Israel
            till Jerusalem. Han har avsagt sig Brasiliens värdskap för FN:s
            klimattoppmöte och tydligt profilerat sig som klimatskep­tiker.
            Bolsonaro har även deklarerat att han inte tror på coronaviruset
            och har därmed inte vidtagit några åtgärder för att motverka smittspridningen.
            Sedan han tillträdde som president har vi sett ökade kränkningar
            av mänskliga rättigheter, inskränkta friheter och krympande demokrati.
            Människorättsaktivister, hbtq-personer och oppositionella politiker
            har tvingats lämna landet på grund av dödshot som riskerar att
            verkställas.
          </p>
          <p xml:id="i-Kq4PbyUK1w8oXsLNrKdsai">
            Under de senaste tre åren har Brasilien varit det land som Sverige
            exporterade mest vapen till. Det svensk-brasilianska kontraktet
            om stridsflygplanet JAS knyter Sveriges och Brasiliens regeringar
            till varandra under lång tid för ett ömsesidigt beroende. Man
            har varit mycket aktiv för att få igenom denna affär och hjälpt
            Saab med det. Man har gått i god för hela 40 miljarder kronor
            som Brasilien har fått i lån för att kunna ha råd att köpa JAS-planen
            och även vapen från Sydafrika och Israel. Vänsterpartiet är mycket
            kritiskt till regeringens stöd till affären, och i ljuset av utvecklingen
            i Brasilien menar vi att regeringen nu måste bevaka den fortsatta
            affären noga. Det finns stora risker att svenska vapen kommer
            att användas för att kränka mänskliga rättigheter och skapa instabilitet
            i Latinamerika. Regeringen bör utvärdera utvecklingen i Brasilien
            och agera för att svenska vapen inte bidrar till kränkningar av
            mänskliga rättigheter eller skapar instabilitet i regionen. Detta
            bör riksdagen ställa sig bakom och ge regeringen till känna.
          </p>
          <head type="h2" xml:id="i-5QHg7ccQjwiijSfcsc6vN7">
            5.2 Krigförande länder i Jemen
          </head>
          <p xml:id="i-PdpBCxYFE1Qe9RxVqwfCxs">
            I mars 2015 inledde en militärallians, under ledning av Saudiarabien,
            flyganfall mot huthirebellerna i Jemen, vilka i sin tur får stöd
            från Saudiarabiens ärkefiende Iran. Kriget i Jemen pågår fortfarande
            och beskrivs som en av världens värsta humanitära kriser. Över
            22 miljoner människor behöver humanitärt stöd, och fler än 3 miljoner
            befinner sig på flykt i landet. 85 000 barn tros ha dött av svält.
          </p>
          <p xml:id="i-2oXcH7ijsPu2u5h7t1HsMG">
            Den koalition som strider mot huthirebellerna i Jemen består,
            utöver Saudiarabien, av Bahrain, Kuwait, Qatar, Förenade Arabemiraten,
            Egypten, Jordanien, Marocko och Sudan. Sverige har under bombningarna
            av Jemen exporterat vapen till sex av staterna som deltar i koalitionen.
            Bland mottagarna av exporten 2019 finns fem av de stridande parterna
            med, nämligen Saudiarabien, Förenade Arabemiraten, Jordanien,
            Kuwait och Bahrain. Under den tid som kriget har pågått har svensk
            krigsmateriel till ett värde av 2,2 miljarder kronor tillåtits
            exporteras till de stridande parterna i Jemen, 1,5 miljarder under
            2019.
          </p>
          <p xml:id="i-VstfRXFhhaZua8oGk3w7DH">
            Samtliga av de länder som deltar i kriget i Jemen och som mottar
            svenska vapen är att betrakta som auktoritära stater som bryter
            mot de mänskliga rättigheterna. Länderna deltar även uppenbarligen
            i en väpnad konflikt. De uppfyller därmed samtliga kriterier för
            att inte beviljas export av svensk krigsmateriel. I regeringsöverenskommelsen
            mellan Socialdemokraterna, Miljöpartiet, Centerpartiet och Liberalerna
            ingår det även en uppgörelse som innebär att de fyra partiernas
            principiella inställning är att inte godkänna vapenexportaffärer
            till icke-demokratiska länder som deltar militärt i Jemen­konflikten
            så länge konflikten pågår. Inspektionen för strategiska produkter
            (ISP) uppger att inga nya affärer till Saudiarabien och Förenade
            Arabemiraten har beviljats sedan 2013 respektive 2017 men trots
            allt detta fortsätter den svenska vapenexporten till dessa länder
            genom följdleveranser.
          </p>
          <p xml:id="i-BQMhZhMRo53VLL9e85jABC">
            Under 2019 har ISP även godkänt att ett samarbetsavtal ingås
            mellan ett svenskt vapenföretag och en aktör i Förenade Arabemiraten.
            Det svenska företaget är troligtvis Saab, som 2017 öppnade en
            produktionsanläggning i landet. Saabs radar- och stridsled­ningssystem
            Globaleye står för den stora exporten till den krigande diktaturen
            Förenade Arabemiraten. Om inte regeringen tar tydlig ställning
            för ett totalstopp till Förenade Arabemiraten kommer en omfattande
            export med stor säkerhet att fortsätta de komman­de åren och sannolikt
            under lång tid framöver.
          </p>
          <p xml:id="i-RurEwb5dNJPAqX4V39a3s1">
            Att Sverige fortsätter att förse odemokratiska och krigande stater
            med krigsmateriel är oetiskt och upprörande. Det finns möjligheter
            inom det svenska regelverket att säga nej till följdleveranser
            och dra tillbaka redan godkända vapenaffärer om det finns särskilda
            skäl för det. Det brutala krig som pågår i Jemen anser Vänsterpartiet
            är ett tillräckligt starkt skäl. All vapenexport till de länder
            som deltar militärt i kriget i Jemen, följdleveranser inkluderat,
            bör upphöra omgående. Detta bör riksdagen ställa sig bakom och
            ge regeringen till känna.
          </p>
          <p xml:id="i-LRS7seJ4wE3R5wHpwc2H9e">
            Europaparlamentet har antagit flera resolutioner med krav på
            vapenembargon mot de stater som ingår i den Saudiledda koalitionen,
            och enligt Europaparlamentet strider exporten av vapen till exempelvis
            Saudiarabien mot EU:s egna regler. EU:s höga representant för
            utrikes- och säkerhetsfrågor har fått i uppdrag att ta fram ett
            förslag på vapenembargo. Beslutet är en tydlig signal till medlemsstaterna
            att sluta exportera vapen till Saudiarabien. Vänsterpartiet delar
            kravet i resolutionen och menar att reger­ingen bör stötta den
            höga representanten och agera i enlighet med Europaparlamentets
            rekommendation.
          </p>
          <p xml:id="i-7NvwX3GUznu5efNBH9y23J">
            Flera internationella organisationer, däribland svenska Rädda
            Barnen, arbetar för ett totalstopp av export av vapen till alla
            parter som krigar i Jemen. Arbetet har haft vissa framgångar i
            Tyskland, Norge och Danmark samt hos Demokraterna i USA. Tyvärr
            har inte den svenska regeringen ställt sig bakom kravet. Rädda
            Barnen menar att det just nu är extra viktigt att Sverige ställer
            sig bakom kravet eftersom det skulle ge stöd till FN:s generalsekreterares
            upprop för vapenvila och fred i en tid då alla resurser måste
            mobili­seras för att stoppa coronaviruset. Sverige bör skyndsamt
            ta initiativ i EU och FN för ett internationellt vapenembargo
            mot samtliga krigförande länder i Jemen. Detta bör riks­dagen
            ställa sig bakom och ge regeringen till känna.
          </p>
          <head type="h2" xml:id="i-Aa6wLLnfuLaXEZfqmLxzhd">
            5.3 Indien och Pakistan
          </head>
          <p xml:id="i-5J729s9uq84Cms7x73N4xx">
            Indien är ett av världens största och folkrikaste länder. Trots
            en växande medelklass domineras landet av stora klassklyftor och
            det hinduiska kastsystemet präglar fortfarande delar av samhället
            även om det officiellt är avskaffat. Hundratals miljoner människor
            lever i fattigdom i Indien. Varje dag dör minst 382 barn under
            fem år på grund av smuts­igt vatten och dålig sanitet. Enligt
            Plan International är 70 procent av Indiens ytvatten förorenat.
            Det beror främst på okontrollerade utsläpp av giftigt avfall från
            industriom­rådena. Även diskrimineringen mot kvinnor och flickor
            är djupt förankrad på alla nivåer i det indiska samhället. Våldet
            mot kvinnor och unga flickor är utbrett och trots att det är olagligt
            med barnäktenskap är de fortfarande vanligt förekommande. Indien
            räknas som världens farligaste land att vara kvinna i, räknat
            efter bl.a. sexuella övergrepp, trafficking och sexuellt slaveri.
            Användandet av hemgift ökar också, vilket gör att flickor och
            unga kvinnor är kopplade till en ekonomisk skuld. Varje år drivs
            tusentals unga kvinnor till självmord efter att ha utsatts för
            tortyr och trakasserier kopplat till en obetald hemgift. Den demokratiska
            utvecklingen i Indien går påtagligt åt fel håll under premiärminister
            Narendra Modi. I takt med att hindunationalismen vunnit mark har
            intoleransen mot landets minoritetsgrupper och oliktänkande ökat.
          </p>
          <p xml:id="i-RYwajSLsxdZFFu2yh921oo">
            Pakistan är ett av de minst utvecklade länderna i Asien och präglas
            av stora inre oroligheter. Många islamistiska grupper har vuxit
            sig starka, bl.a. kontrolleras gräns­området mot Afghanistan av
            talibaner och följare av al-Qaida. USA deltar i konflikten med
            drönare som också dödat många civila. Krigen mot terror har gjort
            rättssäkerheten i landet dålig.
          </p>
          <p xml:id="i-7YG9GgQjBkbX9WLQj6moTE">
            Indien och Pakistan ligger sedan länge i väpnad konflikt med
            varandra, och Sverige exporterar vapen till båda sidor. Med få
            undantag har Sverige exporterat vapen till både Indien och Pakistan
            varje år sedan 1950 och har på så sätt bidragit till att göda
            konflikt­en i stället för att bidra till avspänning. Konflikten
            mellan Pakistan och Indien är en av de farligaste i världen eftersom
            båda parter har kärnvapen.
          </p>
          <p xml:id="i-Hy5RvkVBuDKX6HndmBfWas">
            Ett område som länderna strider om är Kashmir. Kashmir anses
            vara ett viktigt strategiskt område på grund av sina naturresurser.
            Flera av de stora floderna i både Pakistan och Indien har sin
            källa i Kashmir och kontrollen över vattenresurserna är viktig.
            Både Indien och Pakistan menar att de har rätt till hela Kashmir
            och betraktar varandra som ockupationsmakter. De avvisar även
            möjligheten att regionen ska få status som en självständig stat.
            Indien har enligt olika källor uppemot en halv miljon soldater
            i Kashmir. Den indiska armén i Kashmir opererar efter andra regler
            än i resten av landet och har anklagats för att ha begått brott
            mot de mänskliga rättigheterna i området.
          </p>
          <head type="h2" xml:id="i-Np5E7MJnuQBQZdy7kKTa7">
            5.4 Filippinerna
          </head>
          <p xml:id="i-G4B3qMpFLQ5yjugbvDaQoi">
            Filippinernas president Rodrigo Duterte har, under sin tid som
            borgmästare i Davao City, gjort sig känd som förespråkare av dödspatruller
            som ett viktigt vapen för att snabbt skipa rättvisa och bekämpa
            kriminalitet. I valrörelsen lovade han att döda 100 000 kriminella
            och dumpa kropparna i Manilabukten. Polisen och medborgargarden
            uppges ha skjutit tiotusentals misstänka brottslingar sedan Duterte
            kom till makten. Samtidigt hotas den politiska oppositionen. Bland
            annat har oppositionspolitikern Leila de Lima, som kritiserat
            Duterte och hans metoder, hotats till livet och tvingats avgå
            som ordförande i kommissionen för mänskliga rättigheter. Amnesty
            International rapporter­ade nyligen om att Duterte har givit order
            om att personer som bryter mot det utegångs­förbud som nu råder
            på grund av coronaviruset omedelbart ska skjutas. Han har även
            gjort inskränkningar i pressfriheten för de medier som kritiserar
            honom.
          </p>
          <p xml:id="i-8svVmB4VCGUhKwUwd5DrJD">
            Filippinerna är tillsammans med bl.a. Saudiarabien, Förenade
            Arabemiraten, Kina och Turkiet ett av de 26 länder som prioriteras
            i regeringens exportstrategi. Näringsminister Mikael Damberg har,
            liksom andra företrädare för den svenska regeringen, vid flera
            till­fällen hävdat att handel med och investeringar i dessa repressiva
            och odemokratiska stater är nödvändigt för att främja utvecklingen
            i länderna. Detta verkar enligt regeringens syn­sätt även gälla
            när handeln består av vapenexport. När näringsminister Mikael
            Damberg (S) besökte Filippinerna 2016 var Saab ett av de företag
            som ingick i delegationen. Fram till 2028 vill Filippinerna köpa
            tolv nya stridsflygplan. Det handlar om en mångmiljard­affär som
            många vapentillverkare tävlar om, varav Saab är en.
          </p>
          <head type="h1" xml:id="i-5v7Xap7sd4ubgeEB7NViuD">
            6 Den svenska regeringens förhållningssätt
          </head>
          <p xml:id="i-psPvr5Wgc3yLkHwb2ZhiN">
            När regeringen besöker land efter land som begår kraftiga brott
            mot de mänskliga rättig­heterna och/eller är rena diktaturer i
            syfte att få dem att köpa svenska vapen agerar den rakt emot det
            regelverk som reglerar exporten av krigsmateriel och i strid med
            Sveriges politik för global utveckling och Agenda 2030. Vänsterpartiet
            är mycket kritiskt mot regeringens stöd till export av krigsmateriel.
            Vi menar att regeringens exportfrämjande inte bör inkludera export
            av krigsmateriel över huvud taget. I synnerhet bör främjandet
            inte riktas mot diktaturer och krigförande stater, i strid med
            regelverket för export av krigsmateriel, politiken för global
            utveckling och Agenda 2030.
          </p>
          <head type="h2" xml:id="i-3MMWMpgVhQxUPY1oVN5wMQ">
            6.1 Den feministiska utrikespolitiken
          </head>
          <p xml:id="i-QS21NgutRgJV7ogjNBY383">
            Regeringens uttalade feministiska utrikespolitik krockar även
            den med den svenska vapenexporten. I krig och i katastrofer är
            det kvinnor och barn som är de mest utsatta och de som drabbas
            hårdast. Ojämlikhet mellan män och kvinnor förstärks när ett land
            drab­bas av en konflikt och kvinnor stängs oftast ute från beslutsfattande
            processer. I krig och konflikter ökar antalet barnäktenskap, det
            sexuella våldet och mödradödligheten. Kvin­nor och barn på flykt
            är i stor risk för att bli utsatta för våldtäkter och sexuellt
            slaveri. Hushållen med en kvinna som ensam ansvarig för familjen
            blir många gånger fler under en kris, vilket gör att den ekonomiska
            sårbarheten ökar. Risken för att kvinnorna då blir tvingade att
            ta underbetalda arbeten eller att prostituera sig blir större.
            Efter konflikten lever våldet och utsattheten kvar för kvinnor
            och barn samtidigt som kvinnor har svårt att få sin röst hörd
            i freds- och återuppbyggnadsprocessen.
          </p>
          <p xml:id="i-47YxfHtWRsa8ntn6jw1agr">
            Många politiska ledare i hårt drabbade länder väljer att investera
            pengar i vapen och annan krigsmateriel i stället för att investera
            i sjukvård, utbildning och andra insatser som kan leda till minskad
            fattigdom och utsatthet. Vapenexporten bidrar därmed till att
            hämma samhällsutveckling, och det är i första hand kvinnor och
            barn som blir lidande när ett land väljer bort välfärdssatsningar
            till förmån för vapen.
          </p>
          <head type="h2" xml:id="i-NPLypqXDg1d5BPXgznKzM9">
            6.2 Turkiet
          </head>
          <p xml:id="i-YbG6aziX4654nCy2UeicX8">
            Det går att helt stoppa vapenexporten till ett land om den politiska
            viljan finns, det är Turkiet ett exempel på. I mitten av oktober
            förra året stoppade Sverige all vapenexport till Turkiet på grund
            av landets militära offensiv mot Syrien. I debatten låter det
            ofta som att det inte finns någon möjlighet att påverka affärerna,
            men sanningen är att ISP har flera olika möjligheter att stoppa
            vapenaffärer eller hänskjuta prövningen till regeringen som i
            slutändan alltid har ansvaret för den svenska vapenexporten.
          </p>
          <p xml:id="i-4w1XXFxV2X3idQrSpK7FKq">
            När Turkiet angrep det kurdiskdominerade området Rojava i nordöstra
            Syrien förra året fördömde EU Turkiets agerande på svenskt initiativ.
            Samtidigt var inte EU-länderna beredda att gå lika långt i åtgärderna
            mot Turkiet som den svenska riksdagen och regeringen förespråkade.
            I stället för ett vapenembargo mot Turkiet enades man i EU om
            att rekommendera sina medlemsländer att se över sin militära export.
            Några länder, inklusive Sverige, stoppade sin vapenexport till
            Turkiet samtidigt som andra länder fortsatte sin. Turkiets militära
            aktioner i Syrien pågår alltjämt och den humani­tära katastrofen
            är total. Sverige bör därför verka för ett EU-gemensamt vapenembargo
            mot Turkiet. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-V465AcMgf6Go6SKLDgXYBj">
            6.3 Vapenimport
          </head>
          <p xml:id="i-RbfdCV96M5YNmiH1MVX9UR">
            Även om Vänsterpartiet menar att det svenska regelverket för
            tillståndsgivning av export av krigsmateriel har många brister
            och är för tillåtande finns i detta i alla fall ett gediget och
            genomarbetat regelverk. När det gäller importen av krigsmateriel
            till Sverige finns det inte någon liknande reglering. Samtidigt
            innebär import både ett stöd till det exporterande landets krigsmaterielindustri
            och en legitimering av landets regim. I regeringens direktiv till
            utredningen som hade till uppgift att ta fram den nya vapen­exportlagstiftningen
            saknades uppdrag om att utreda hur import av krigsmateriel ska
            ske i överensstämmelse med de regler som gäller för exporten.
            Vänsterpartiet menar att detta är en brist och att ett utredningsuppdrag
            därmed kvarstår. Regeringen bör tillsätta en utredning för att
            se över hur import av krigsmateriel ska ske i överenstämmelse
            med regelverket för export. Detta bör riksdagen ställa sig bakom
            och ge regeringen till känna.
          </p>
        </div>
        <div type="motSignatures">
          <list>
            <item xml:id="i-Fup9b6782Yje1An8PPSZn8">
              Håkan Svenneling (V)
            </item>
            <item xml:id="i-Tt75K25zaLcPRGc9kzo5bQ">
              Hanna Gunnarsson (V)
            </item>
            <item xml:id="i-BdDa5keqrbLC6mcwZBz78W">
              Jens Holm (V)
            </item>
            <item xml:id="i-UQvYiXJxmPqFsxjG5wnfMk">
              Lotta Johnsson Fornarve (V)
            </item>
            <item xml:id="i-B7dz14bBoJKDvYK8nb1qxD">
              Yasmine Posio (V)
            </item>
            <item xml:id="i-RAqzop3VUdQDFdaF5gTs8Q">
              Elin Segerlind (V)
            </item>
            <item xml:id="i-G7Cv9CTweKEUakHXcpxiJC">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
