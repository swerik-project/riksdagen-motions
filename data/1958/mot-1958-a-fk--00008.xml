<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_fk__8/mot_1958_a_fk__8-001.pdf"/>
      <fw xml:id="i-GDzKaJAJfwRMDWtHUY3ytJ">
        10 Motioner i Första kammaren, nr 8 år 1958
      </fw>
      <div type="motHeader" xml:id="i-Un4BAKsvMqqWbsjtYiji7X">
        <div type="motTitle" xml:id="i-TChnNBDV4hivudWTZyXvrQ"/>
        <div type="motSubmissionInfo" xml:id="i-HVytfWpgPfmFiYMpuPnCd8"/>
      </div>
      <div type="motBody" xml:id="i-U8TZd8uPotXk6upaVVp4wg">
        <div xml:id="i-QBdkSKZjcVUDS49eyK313D">
          <p xml:id="i-2WiPLRoMbeetVQnjjdbTHH">
            Nr 8 Av herr Ollén, om avskaffande av statsrådseden.
          </p>
          <p xml:id="i-Rch9HRcyrkLo4KSCWaSwD">
            Efter det senaste regeringsskiftet har en livlig debatt följt
            angående statsrådsedens berättigande såväl på statsvetenskapligt
            håll som i den allmänna pressen. Ett vägande dylikt inlägg har
            gjorts av docent Hans Meijer i Statsvetenskaplig Tidskrift, som
            efter en historisk orientering häv- dar, att starka skäl föreligger
            för antingen ett slopande eller en ändring av denna kvarleva från
            en förgången tid. Statsrådseden är en särskild variant av de ämbetseder,
            som civila ämbets- och tjänstemän i allmänhet måste avlägga ända
            fram mot slutet av 1800-talet. Dessa eder hade det gemen- samt,
            att de inleddes med en tro- och huldhetsed till konungen och stän-
            derna; formuleringen går tillbaka till Gustav III:s tid. Sedan
            följde den speciella ämbetseden för varje grupp; för statsrådens
            del utformades den helt efter ingressen till den s. k. ansvarighetslagen
            av år 1810. Under senare hälften av 1800-talet begärde riksdagen
            och kyrkomötet, att Kungl. Maj:t skulle avskaffa dessa ämbetseder.
            Som ett första resultat moderniserades 1866 tro- och huldhetseden
            och edsavläggandets omfattning inskränktes väsentligt. Tolv år
            senare avskaffades den civila ämbetseden till konungen fullständigt,
            medan statsrådseden däremot fick bestå. Dess formulering är som
            bekant:
          </p>
          <p xml:id="i-QMBw25fWxrsxKNUnMUR2sP">
            ”Jag N.N. lovar och svär vid Gud och hans heliga evangelium,
            att jag städse skall vara min rätte Konung, den stormäktigste
            furste och herre, Gustav VI Adolf, Sveriges, Götes och Vendes
            konung samt det kungliga huset huld och trogen. Jag skall ock
            med liv och blod försvara det konungsliga väldet samt riksdagens
            rättigheter, allt i överensstäm- melse med rikets grundlagar,
            dem jag till alla delar skall lyda och efter- komma; och som jag
            blivit utnämnd att vara ledamot av Konungens statsråd, så vill
            och skall jag efter bästa förstånd och övertygelse råda Konungen
            till det, som med rikets grundlagar överensstämmer, samt, i enlighet
            med dem, Konungens och rikets förmån befrämja; alltid vårda mig
            om Konungens makt samt riksdagens och rikets innebygga- res fri-
            och rättigheter, efter vad därom i rikets lagar och författningar
            stadgat och förordnat är; ävensom jag om rikets gagn och bästa
            själv- kravd skall påminna, samt i övrigt aldrig yppa vad hemligt
            hållas bör. Detta lovar jag på heder och samvete hålla; så sant
            mig Gud hjälpe till liv och själ.”
          </p>
          <pb facs="riksdagen-motions-pdf/data/1958/mot_1958_a_fk__8/mot_1958_a_fk__8-002.pdf"/>
          <fw xml:id="i-HcY2BQvDETETm275Y1x9Ug">
            Motioner i Första kammaren, nr 8 år 1958 11
          </fw>
          <p xml:id="i-TYNMBT686Ekgrm57Fcdk2T">
            Det främsta kravet på varje edsavläggande måste ju bestå däri,
            att eden svarar mot den enskildes personliga uppfattning och icke
            tvingar honom att svära vid sådant, som strider mot hans egen
            livsåskådning. Religions- frihetens princip måste i alla sådana
            här frågor gå före och visa vägen. Så har ju också skett. Man
            behöver blott erinra om vittneseden och vilka möj- ligheter ett
            vittne har att slippa avlägga denna ed. Säger sig vittnet på grund
            av sin åskådning i religiöst hänseende hysa betänkligheter mot
            att avlägga vittnesed kan rätten medge vittnet att i stället avge
            en försäkran på heder och samvete. Och tillhör ej vittne kristen
            eller mosaisk troslära, skall vittnet i stället för ed avlägga
            dylik försäkran. Här har alltså starka hänsyn tagits till den
            enskildes personliga tros- och livsåskådning. Beträffande statsrådseden
            är denna däremot ovillkorlig, samtidigt som den rör sig med utomordentligt
            starka uttryck, vilka när- mast förutsätter en personlig kristen
            livsåskådning: ...”jag lovar och svär vid Gud och hans heliga
            evangelium”... En ed med dessa formule- ringar, förestavad av
            landets justitieminister, måste på den tänkande all- mänheten
            göra ett högst egendomligt intryck; alla statsråd tror kanske
            icke på Gud och hans heliga evangelium, men alla begår de statsrådseden.
            Både religionsfriheten och sanningskravet samt inte minst statsrådsedens
            i skilda avseenden otidsenliga formulering — ”jag skall ock med
            liv och blod försvara det konungsliga väldet” — gör det angeläget,
            att den icke längre bibehålles. . Man kan givetvis tänka sig den
            nuvarande statsrådsedens utbytande mot en försäkran av modernare
            snitt och innehåll, men liksom de gamla ämbets- ederna på sin
            tid slopades utan alla skadeverkningar, så kan säkerligen på samma
            sätt statsrådseden försvinna utan att rikets intressen därigenom
            äventyras eller lider avbräck. I svensk demokrati och med nuvarande
            par- lamentarism utövas kontroll över regeringsmakten i sådana
            former, att statsrådseden förlorar all saklig tyngd och betydelse.
            Med hänvisning till det anförda hemställes, att riksdagen måtte
            besluta att i skrivelse till Kungl. Maj:t hemställa om att Kungl.
            Maj:t måtte gå i författning om statsrådsedens slopande.
          </p>
          <p xml:id="i-JP6YrTrk2ep2JfQDkz9G1k">
            Stockholm den 16 januari 1958
          </p>
          <p xml:id="i-DY2hN5tVjt41svmbRBmqC9">
            David Ollén
          </p>
        </div>
      </div>
    </body>
  </text>
</TEI>
