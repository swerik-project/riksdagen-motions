<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_492/mot_200405_MJ_492-0001.pdf"/>
      <pb facs="riksdagen-motions-pdf/data/200405/mot_200405_MJ_492/mot_200405_MJ_492-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ492 pnr: fp223
          </p>
          <p>
            Motion till riksdagen 2004/05:MJ492
          </p>
          <p>
            av Christer Nylander (fp)
          </p>
          <p>
            Marint forskningsinstitut i Simrishamn
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att verka för ett marint forskningsinstitut i Simrishamn.
          </p>
          <p>
            Motivering
          </p>
          <p>
            Tillståndet i Östersjön är sällan föremål för politiska målformuleringar
            och diskussioner. Undantaget är då oljeolyckor och misstankar
            om fiskbrist plötsligt sätter problemen i blixtbelysning. När
            så sker efterlyses ofta hastigt påkomna och inte alltid fullt
            genomtänkta krafttag. Det behövs en seriösare, bredare och mer
            långsiktig diskussion om läget i Östersjön. Östersjön ett väldigt
            känsligt hav. Havsmiljökommissionen beskrev det som ett fullskalelaboratorium
            för storskalig kemikaliepåverkan. Att Östersjön har ett litet
            inflöde av färskt vatten gör att miljögifter inte späds ut i samma
            utsträckning som i andra hav. Det begränsade tillflödet, litenheten
            och det bräckta vattnet gör tillsammans Östersjön ekologiskt unikt
            och samtidigt extra känsligt för miljöpåverkan. Flera av de arter
            som finns i Östersjön är också genetiskt skilda från artfränder
            i andra hav. Sammantaget gör detta att katastrofer, oavsett om
            de kommer långsamt eller hastigt, blir svårare att reparera. Alldeles
            för mycket tyder på att tillståndet de närmaste decennierna knappast
            kommer att bli bättre under överskådlig tid. Risken är snarare
            att läget försämras ytterligare. Det saknas ett övergripande ansvar
            för Östersjön såväl på nationell som internationell nivå. Dialogen
            och samordningen mellan olika intressenter, politiker, forskare
            och myndigheter är inte tillräckligt utvecklad. Östersjöns speciella
            villkor gör att man här tidigare än i många andra hav kommer att
            kunna upptäcka miljöförstörande ämnen och deras effekter på ekosystemet.
            För att skapa en politisk kraft att möta de ekologiska
          </p>
          <pb facs="riksdagen-motions-pdf/data/200405/mot_200405_MJ_492/mot_200405_MJ_492-0002.pdf"/>
          <p>
            2004/05:MJ492
          </p>
          <p>
            utmaningarna krävs nya samarbetsformer och ett fördjupat EU-samarbete.
            Utöver den politiska kraften behövs en fördjupad kunskap om såväl
            läget i Östersjön som om vilka politiska verktyg och styrmedel
            som är effektiva. Östersjön är efter EU:s historiska utvidgning
            omslutet av EU-länder. Detta bör skapa nya möjligheter för dialog
            och aktion. Ett steg i riktningen att ge EU kraft och kunskap
            att rädda Östersjön vore att inom EU:s ram skapa ett särskilt
            marint miljöforskningsinstitut. Forskningen vid detta institut
            bör ske inom =flera vetenskapliga discipliner så som =: naturvetenskap,
            samhällsvetenskap och ekonomi. Simrishamns kommun har ett läge
            och en historik som tillsammans med ett aktivt deltagande i Östersjösamarbetet
            gör denna kommun synnerligen lämpad för en placering av ett EU-institut
            inriktat på marin forskning. Regeringen bör med kraft arbeta inom
            EU för att ett marint forskningsinstitut med särskild inriktning
            not Östersjön tillskapas och att detta institut förläggs till
            Simrishamn.
          </p>
          <p>
            Stockholm den 4 oktober 2004 Christer Nylander (fp)
          </p>
        </div>
      </div>
    </body>
  </text>
</TEI>
