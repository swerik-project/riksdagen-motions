<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00515">
  <teiHeader>
    <fileDesc>
      <titleStmt>
        <title>Förskolan</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förskolan</title>
          <idno type="rdwebb">GV02Ub515</idno>
          <rs type="number">Ub515</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub515/text</ref>
          <ref type="dokument_url_html">http://data.riksdagen.se/dokument/GV02Ub515</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub515</ref>
          <ref type="doc">http://data.riksdagen.se/fil/F9BFF503-4F9C-4A96-8029-189C6722EA36</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3EEBE61t38rqGiCpG6bFUA" type="signed"/>
        <correspContext corresp="i-3EEBE61t38rqGiCpG6bFUA">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
        </correspContext>
        <correspAction xml:id="i-6spN56pkq2jJpFzdKL96Cp" type="referral">
          <date when="2007-10-16"/>
        </correspAction>
        <correspAction xml:id="i-SHVqYZSsjgYvbvSbxohsMC" type="dismissal">
          <date when="2007-10-16"/>
        </correspAction>
        <correspAction xml:id="i-CJ7e1iN3dxi8wVJZkxjBWL" type="numbering">
          <date when="2007-10-09"/>
        </correspAction>
        <correspAction xml:id="i-YVaoYojRibLQFYo9JEaqat" type="submission">
          <date when="2007-10-05"/>
        </correspAction>
        <correspAction xml:id="i-EfsznD9sryVyerU5rekShs" type="transfer">
          <date when="2007-10-05"/>
        </correspAction>
        <correspAction xml:id="i-YbWSmVdkthTZYNqijDYgaK" type="assigned"/>
        <correspContext corresp="i-YbWSmVdkthTZYNqijDYgaK">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ALpfqrGkGPP22SMVvcJKCJ" type="motBody">
        <div xml:id="i-MLtvfcCxa6fs8V59So11qX" type="motProposal" subtype="förslag">
          <head xml:id="i-JWNCGr3BU88qieitg8S2EG">
            Förslag till riksdagsbeslut
          </head>
          <list xml:id="i-N881iS7UWq2jfxk191iFYc" style="ol">
            <item xml:id="i-V3pkDrkrHpbzcLsLTFFJAS">
              Riksdagen tillkännager för regeringen som sin mening vad som
              anförs i motionen om alla förskolors skyldigheter att följa förskolans
              läroplan.
            </item>
            <item xml:id="i-TRYjpQbzq2k7kPYspwWTVF">
              Riksdagen tillkännager för regeringen som sin mening vad som
              anförs i motionen om vikten av att värna den svenska förskolan
              som start på och en del i ett livslångt lärande.
            </item>
            <item xml:id="i-MRLTMHyngy5jHtjwWox2Q3">
              Riksdagen tillkännager för regeringen som sin mening vad som
              anförs i motionen om vikten av förskolans kompensatoriska roll.
            </item>
            <item xml:id="i-6Qy4yKCFbBJy4hjCLXT4dT">
              Riksdagen tillkännager för regeringen som sin mening vad som
              anförs i motionen om att prioritera förskolans kvalitet.
            </item>
            <item xml:id="i-F3iVjvTjbL11eWgYRs3AhK">
              Riksdagen tillkännager för regeringen som sin mening vad som
              anförs i motionen om vikten av att utveckla det pedagogiska ledarskapet
              i förskolan.
            </item>
            <item xml:id="i-G38froapBW3wBuMqnzHBfy">
              Riksdagen tillkännager för regeringen som sin mening vad som
              anförs i motionen om att förbättra förutsättningarna för personalrekrytering
              till förskolan.
            </item>
            <item xml:id="i-3o3j8Jtms4iHW3oEHrkgC7">
              Riksdagen tillkännager för regeringen som sin mening vad som
              anförs i motionen om rätten till barnomsorg i den omfattning det
              behövs med hänsyn till föräldrars förvärvsarbete eller studier.
            </item>
            <item xml:id="i-W5tncKFYYHUmYTx2a5GEUU">
              Riksdagen tillkännager för regeringen som sin mening vad som
              anförs i motionen om kompetensutveckling för personalen i förskolan
              och att även förskollärarna ska omfattas av statliga satsningar
              på kompetensutveckling.
            </item>
            <item xml:id="i-VoRCptSFnD3A64aRA4LMvn">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              som stärker arbetet med genus och jämställdhet inom förskolan.
            </item>
            <item xml:id="i-J9TFEQJ7rajJWE4SS6yHYA">
              Riksdagen tillkännager för regeringen som sin mening vad som
              anförs i motionen om förskolans roll när det gäller integrationsarbetet.
            </item>
            <item xml:id="i-2Mz8YAU9EwjJ6dMviNTjf1">
              Riksdagen tillkännager för regeringen som sin mening vad som
              anförs i motionen om stöd till barn med annat modersmål än svenska.
            </item>
            <item xml:id="i-T1dUbWXxXGW32W8KdUDbqS">
              Riksdagen tillkännager för regeringen som sin mening vad som
              anförs i motionen om förskolans roll i arbetet för ett hållbart
              samhälle.
            </item>
            <item xml:id="i-5Y5K5q1UxJtDgNjDzX7wB9">
              Riksdagen tillkännager för regeringen som sin mening vad som
              anförs i motionen om den s.k. fria etableringsrätten.
            </item>
            <item xml:id="i-GsVgPtmqWntnQrLCZFAkzi">
              Riksdagen tillkännager för regeringen som sin mening vad som
              anförs i motionen om vårdnadsbidragets negativa effekter på kvaliteten
              i förskolan.
            </item>
          </list>
        </div>
        <div xml:id="i-99STJwRbFAzoTuMRVZRrKV" type="motContent">
          <head xml:id="i-15MgUgPpsg3tiwNEPQnj2V" type="h1">
            Vår syn på förskolan
          </head>
          <p xml:id="i-XnveW35yYWnTPfN8aBrk4g">
            Sverige ska ha världens bästa förskola. Generellt kan sägas att
            kvaliteten är god i den svenska förskolan. Förskolan toppar svenskt
            kvalitetsindex när föräldrarnas upplevelser av förskolan summeras.
            Internationellt betraktas ofta svensk förskola som en förebild.
            Att värna och utveckla kvaliteten i förskolans verksamhet är en
            prioriterad fråga för Socialdemokraterna. Barngrupperna får inte
            bli för stora. Under den förra mandatperioden avsattes därför
            medel motsvarande 6 000 fler barnskötare, förskollärare och annan
            personal inom förskolan. Resultatet blev att personaltätheten
            ökade och barngrupperna minskade. Vi är därför kritiska till regeringens
            beslut att omedelbart ta bort de riktade medlen och med det ambitionen
            att öka personaltätheten. Vi är istället öppna för liknande riktade
            satsningar för att garantera kvalitet och minska barngruppernas
            storlek i framtiden. Vi vill varna för att utan nationella ambitioner
            på detta område kan utvecklingen mycket snabbt förändras till
            det sämre.
          </p>
          <p xml:id="i-LguJqeWn3mzd5Hz5E1WtMf">
            Förskolan är samhällets första insats i det organiserade livslånga
            lärandet. Omsorg och lärande med leken som grund ska erbjudas
            i en bra balans. Därmed läggs grunden för den framtida skolgången.
            I förskolan ges barnen möjlighet att utvecklas som individer,
            samverka med andra och stimuleras i sin språkutveckling. Dessutom
            är en kvalitetsmässigt bra förskola en trygghet för både barn
            och föräldrar. Den möjliggör för både mamman och pappan att kunna
            förvärvarbeta och samtidigt veta att barnet, barnen, får ett gott
            pedagogiskt omhändertagande.
          </p>
          <p xml:id="i-HcWKv83EaYzp3AkuKMhs8z">
            Förskolans verksamhet ska ha sin utgångspunkt i grundläggande
            demokratiska värderingar. Det är inte minst viktigt att markera
            i en tid då främlingsfientliga stämningar från tid till annan
            exponeras. Den värdegrund som förskolan ska vila på handlar således
            om alla människors lika värde oavsett ursprung, bakgrund och kön.
            Jämställdhet mellan könen och solidaritet med utsatta och svaga
            ska prägla förskolans värderingar. Diskriminering och kränkande
            behandling får inte förekomma. Förskolans läroplan grundlägger
            dessa värden. Skyldigheten att följa förskolans läroplan Lpfö
            98, ska därför omfatta alla förskolor, såväl de med kommunal som
            de med enskild huvudman.
          </p>
          <head xml:id="i-UHErJUoczw5AoYRzQRXPca" type="h2">
            Historik
          </head>
          <p xml:id="i-66rVcmN6jGYTkqK6faC74j">
            Förskolan har genomgått stora förändringar sedan den kraftiga
            utbyggnaden började på 1970-talet. Från att ha omfattat ett fåtal
            barn ges i dag alla barn möjlighet att gå flera år i förskola
            innan de börjar skolan. Förskolan är inte längre enbart en del
            av familjepolitiken utan ett första steg i ett sammanhållet utbildningssystem
            och främst till för barnens egen utveckling. Därför gäller också
            den s.k. barnomsorgslagen som gör kommunerna skyldiga att garantera
            alla en plats inom förskolan. 2003 infördes allmän avgiftsfri
            förskola för alla barn från och med höstterminen det år barnet
            fyllde fyra år. Nästa steg är att det även bör gälla för treåringar.
          </p>
          <p xml:id="i-NsHe1YNm7VdhxyRYhNU68k">
            För att främja kvaliteten i förskolan avsattes under förra mandatperioden
            medel för motsvarande 6 000 fler barnskötare, förskollärare och
            annan personal inom förskolan. Resultatet blev att hösten 2006
            var det 5,1 barn per anställd i förskolan. Detta är det lägsta
            värde som uppmätts sedan 1994. Barngruppernas storlek har också
            minskat. Antalet barn per grupp var hösten 2006 16,7. Kopplingen
            till den riktade satsningen på personal inom förskolan är tydlig.
            Det är också noterbart att personaltätheten ökat inom familjedaghemmen.
            Hösten 2006 var det 5,0 barn per anställd i jämförelse med 5,5
            hösten 2000. Vår målsättning är att minska antalet barn per årsarbetare
            inom förskolan ytterligare.
          </p>
          <head xml:id="i-2DS6oVMPWHdHgLAwpmbqG4" type="h2">
            Förskolans värdegrund
          </head>
          <p xml:id="i-U4Qi7H5EAsS3Vtq15CQUtU">
            Förskoleverksamhetens uppgift är att bedriva pedagogisk verksamhet.
            Det skall finnas personal med sådan utbildning eller erfarenhet
            att barnens behov av omsorg och en god pedagogisk verksamhet kan
            tillgodoses. Barns upplevelser av värderingar är konkreta. Vuxnas
            praktiska förhållningssätt är viktigt, inte minst för trovärdigheten
            i de värderingar som ska prägla förskolans verksamhet. Att ständigt
            levandegöra och i praktiken utveckla arbetet med förskolans värdegrund
            är därför en betydelsefull utmaning inför framtiden. Inte minst
            det förhållandet att barn med skiftande etnisk och kulturell bakgrund
            möts inom förskolan gör det särskilt viktigt. Förskolan ska sträva
            efter att successivt utveckla barnens känsla av delaktighet och
            ansvarstagande. Det är ett sätt att förbereda dem för skolan och
            för samhällslivet. Att utveckla och stimulera det pedagogiska
            arbetet är därför av avgörande betydelse. Förmågan att klara denna
            ambition är ofta intimt kopplad till tyngden och utvecklingskraften
            i det pedagogiska ledarskapet.
          </p>
          <head xml:id="i-KHkZErgriLX4Pe18QFgkmX" type="h2">
            Kvaliteten i förskolan
          </head>
          <p xml:id="i-6HnPpw6AgfD1Uy3GtcV4EH">
            För att bibehålla och öka kvaliteten måste förskolan ständigt
            utvecklas. Det gäller främst det pedagogiska arbetet. I enlighet
            med läroplanens mål ska förskolan skapa en grund för skolans undervisning.
            Samarbetet mellan förskola och skola behöver utvecklas. Ett starkt
            pedagogiskt ledarskap är lika viktigt i förskolan som i skolan.
            Ledarfunktionerna i förskolan måste därför utvecklas och utrymmet
            för pedagogiskt utvecklingsarbete ges högre prioritet på bekostnad
            av administrativa bördor.
          </p>
          <p xml:id="i-G9enhxgSzVtUSWYscKSSsr">
            En avgörande kvalitets- och utvecklingsfråga för förskolan i
            framtiden är personalrekryteringen. I dagsläget är intresset för
            att välja yrken med inriktning mot förskolans viktiga verksamhet
            alltför lågt. Dessutom präglas förskolan av en sned könsfördelning.
            Detta är inte acceptabla förhållanden. Statusen för förskolans
            personal måste uppgraderas, dels genom ett intensivare informationsarbete
            om dessa yrkens avgörande betydelse och framtidsförutsättningar,
            dels med en långsiktig och genomtänkt nationell kompetensutvecklings-
            och fortbildningsinsats riktad till förskolans personal. För oss
            är det självklart att även förskollärarna ska omfattas av den
            statliga satsningen på kompetensutveckling för lärare som genomförs.
            Kommuner och enskilda förskolor måste också ta ansvar för löne-
            och anställningsfrågorna.
          </p>
          <p xml:id="i-D1ExjU8fNuoiPawmaT9VDQ">
            Vi anser att all lärarutbildning ska hålla toppklass. För att
            nå dit måste lärarutbildningen vara sammanhållen. Kopplingen mellan
            forskning och själva lärandet måste finnas på alla nivåer. Även
            studenter som läser till lärare verksamma i förskola, förskoleklasser
            och fritidshem samt lärare som undervisar i hemspråk bör redan
            nu ges samma möjligheter som lärare med inriktning mot grundskolans
            tidigare år att välja studier på avancerad nivå. Alla studenter
            ska ha samma förutsättningar till forskningsbaserad undervisning
            och möjlighet att forska. Inom ramen för lärarutbildningen krävs
            aktiv stimulans till val med inriktning mot arbete inom förskola
            och förskoleklass. Dessutom måste möjligheterna till vidareutbildning
            förbättras. Barnskötare och annan personal med förskolepedagogisk
            kompetens måste också ges möjligheten att studera till lärarexamen.
            Deras befintliga kunskaper måste tas till vara som en del i utbildningen.
          </p>
          <head xml:id="i-LDpxvcc3jTy4AJeQnVKkcB" type="h2">
            Rätten till förskola
          </head>
          <p xml:id="i-V6R13kezq1UCtqpatAraCz">
            Förskolan ska vara öppen och tillgänglig för alla. Det är en
            grundläggande princip. Verksamheten ska svara upp mot många olika
            typer av behov. Det är viktigt att föräldrar kan lita på att de
            verkligen får en förskoleplats inom fyra månader som platsgarantin
            utlovar.
          </p>
          <p xml:id="i-XYxkSLJBzH5fN6Tx3GJtoZ">
            Vår syn är att förskolan är det första steget i det livslånga
            lärandet, och vår långsiktiga strävan är därför att den ska vara
            avgiftsfri. Först då är den att betrakta som en del i utbildningssystemet
            som sträcker sig från förskola till gymnasium och vidare till
            högskola och vuxenutbildning. Därför var och är den s.k. maxtaxereformen
            av stor ideologisk betydelse.
          </p>
          <p xml:id="i-UAhjLuwi8BrbTuQU9S5KhV">
            Människor som arbetar skift, helger och nätter har idag inte
            möjlighet att i alla kommuner under trygga former få sitt behov
            av omsorg för barnet, barnen, tillgodosett. Mot bakgrund av att
            alltfler arbetar på s.k. obekväma arbetstider finns det ett klart
            behov av att nuvarande lagstiftning utvecklas och förtydligas.
          </p>
          <head xml:id="i-F7DUt3FoewffCWydYpmTcg" type="h2">
            Språkutvecklingen i förskolan
          </head>
          <p xml:id="i-LdTHTHyP8N8fQL5mS4NSPR">
            Det är en viktig uppgift för förskolan att alla barn får möjlighet
            att ta till vara sina resurser på bästa sätt. Forskning visar
            att barn med utländsk bakgrund, som har goda kunskaper i sitt
            modersmål samt god kännedom om sin bakgrund och som vistas i flerspråkiga
            miljöer, har bättre möjligheter att lära sig svenska och även
            inhämta och utveckla färdigheter inom andra områden. Stöd för
            barn med annat modersmål än svenska är därför mycket viktigt i
            förskolan, särskilt för de yngsta barnen som är i färd med att
            utveckla språk och identitet. De erfarenheter av språkförskolor
            som var en del av storstadssatsningen bör tas till vara.
          </p>
          <head xml:id="i-VxLmAQ3233WkAaYBmcMHQc" type="h2">
            Jämställdhetsarbete i förskolan
          </head>
          <p xml:id="i-Sudg2a4daLVyJhDvjJb6QW">
            Förskolan har en viktig uppgift att öka jämställdheten. Det är
            en demokrati- och maktfråga att varje flicka och pojke får samma
            möjligheter att utveckla sin fulla potential som människa. Enligt
            läroplanen ska förskolan jobba med värdegrundsfrågor och arbeta
            målmedvetet med att bryta stereotypa könsroller. Men att jämställdhet
            är en del av våra normer och värden är inte en självklarhet i
            alla förskolor. Det finns många goda exempel på förskolor som
            arbetar aktivt med att öka jämställdheten. Personalen inom förskolan
            måste på många håll öka sin kompetens om genus och jämställdhet.
            Det finns en rad förslag som presenterats av Delegationen för
            jämställdhet i förskolan som borde omsättas i konkret handling.
          </p>
          <head xml:id="i-FJ4DnNx9RG76RhtX7zYXfv" type="h2">
            Hållbar utveckling
          </head>
          <p xml:id="i-4NGXkoGwcxWN1YpFXm6WQW">
            I förskolan läggs grunden för barns kunskap och engagemang för
            omställningen till ett hållbart samhälle. Det finns idag inom
            förskolan många lyckade exempel på pedagogiskt utvecklingsarbete
            där miljö- och hållbarhetsfrågor präglar verksamheten. Till exempel
            jobbar många förskolor med Grön Flagg som är Sveriges största
            miljöutmärkelse anpassad för skola och förskola. Sådana exempel
            måste uppmuntras. Det måste vara en tydlig nationell ambition
            att stimulera och utveckla detta inom hela förskolan.
          </p>
          <head xml:id="i-2V5Edyy7rxDCgta85wjx91" type="h2">
            Fri etableringsrätt
          </head>
          <p xml:id="i-SFUNkJh492wVUvJXTmc5R">
            Det finns en mångfald av pedagogiska inriktningar och driftformer
            i svensk förskola. Tack vare god samverkan och långsiktighet för
            samtliga parter har den svenska förskolan utvecklats till att
            hålla en hög kvalitet. Men tyvärr kan vi konstatera att den s.k.
            fria etableringsrätten försvårar kommunernas planeringsarbete
            och därmed undergräver viktiga kvalitetssatsningar på förskolan.
            Ekonomiska resurser förs från befintliga förskolor till sådana
            som tillkommer via den fria etableringsrätten. För att upprätthålla
            den så viktiga kvaliteten krävs det att kommunerna har rimliga
            planeringsförutsättningar. Därför anser vi att kommunerna ska
            ha beslutanderätten i samband med nyetablering.
          </p>
          <head xml:id="i-4EptnELnBrQuvr59bmy8tR" type="h2">
            Hoten mot den svenska förskolan
          </head>
          <p xml:id="i-BkhbPn5FuZwhSezacD65DV">
            Vi vill slå vakt om den moderna svenska familjepolitiken. När
            föräldrarna vill börja jobba ska det finnas en förskola av hög
            kvalitet. Det största orosmolnet för förskolan är att den moderatledda
            regeringen vill införa ett kommunalt vårdnadsbidrag. Vi kan inte
            acceptera att kvaliteten i förskolan betalar ett kommunalt vårdnadsbidrag.
            Dessutom sjunker kommunernas skatteintäkter när människor väljer
            att stanna hemma istället för att arbeta. Vårdnadsbidraget skulle
            innebära att personaltätheten minskar och grupperna blir större
            igen. Vi tycker inte att det är rätt att barn som går i förskolan
            ska drabbas av att några få har möjlighet att utnyttja vårdnadsbidraget.
            Endast sammanboende med relativt hög inkomst har möjlighet att
            utnyttja ett sådant bidrag. En ensamstående förälder kan inte
            leva på 3 000 kronor i månaden. Ska ensamstående låginkomsttagare
            betala för reformer som endast vänder sig till sammanboende med
            relativt hög inkomst? Erfarenheterna från Norge som har ett vårdnadsbidrag
            visar att endast 4 % av männen utnyttjar detta och att värdet
            i form av mer tid för barnen är ytterst begränsat. Det är alltså
            ett rejält kliv tillbaka för jämställdheten. De norska erfarenheterna
            av vårdnadsbidrag visar även att många kvinnor med utländsk bakgrund
            i storstadsområdena, som har svag förankring på arbetsmarknaden,
            utnyttjar vårdnadsbidraget i stor utsträckning. Men för deras
            barn är ofta förskolan det bästa sättet att komma i kontakt med
            det inhemska språket och samhället.
          </p>
          <head xml:id="i-56MdAztYvKxXL565doRCKc" type="h2">
            Familjedaghem och öppna förskolan
          </head>
          <p xml:id="i-Wo8vTsogLLcyyvqsMoxShD">
            Familjedaghemmen behövs som ett komplement till förskolan. Verksamhet
            behöver bedrivas i olika former och med olika inriktningar för
            att passa barns och barnfamiljers behov. Det kan handla om geografiska
            skäl, att tillgodose behov av omsorg på kvällar, nätter och helger
            eller för barn som behöver vara i mindre grupper av fysiska eller
            psykiska skäl eller av valfrihetsskäl, när föräldrar och barn
            föredrar familjedaghemmet som omsorgsform.
          </p>
          <p xml:id="i-H8agcxeRHNDLiBQg1qW5Pj">
            Öppen förskola är ett viktigt komplement till förskoleverksamheten.
            Den tar emot barn och föräldrar som är hemma om dagarna, t.ex.
            under föräldraledigheten och som en resurs för familjedaghemmen.
            I öppna förskolan har dagbarnvårdarna och barnen en mötesplats
            som, ofta under ledning av förskollärare, fungerar som ett pedagogsikt
            utvecklande stöd för familjedaghemmen. Den öppna förskolan bör
            synliggöras som en egen pedagogisk verksamhet.
          </p>
        </div>
        <div xml:id="i-8SAfyuda5McAsaDBXbs7z6" type="signatureBlock">
          <list xml:id="i-PPKjPdsLccefFw5XQTZxyA">
            <item xml:id="i-AhSYBq9kBhxNw5iVfHPegf" who="i-3pb3B2MkmEoxSvMpXK9cHQ" type="signature">
              Marie Granlund (s)
            </item>
            <item xml:id="i-WJPEvPMefqrqww5Cs91KTy" who="i-Spsbo7A5zikEeUY3JEYcNV" type="signature">
              Mikael Damberg (s)
            </item>
            <item xml:id="i-RsZb8qJUJUH3GDvrq4qoib" who="i-PxnWyEEEJkswzBKdKbv36K" type="signature">
              Agneta Lundberg (s)
            </item>
            <item xml:id="i-PXpSNnvTtCLHu2J5s27er" who="i-7AB63eqvrGXGCT1mpkEM3J" type="signature">
              Louise Malmström (s)
            </item>
            <item xml:id="i-2QzBH9fnKJGeuAkVNdwNX2" who="i-KTYc2rBrcxPNyJRR5s4dQD" type="signature">
              Peter Hultqvist (s)
            </item>
            <item xml:id="i-3k25xeH6oNS1t2YjKsqtqZ" who="i-8AtQfc4p9Hm5yajEXEHtE5" type="signature">
              Thomas Strand (s)
            </item>
            <item xml:id="i-J3ejfsHekemNEzS8NNocXF" who="i-YG3se2hZeuEdiGKSwKyaKF" type="signature">
              Caroline Helmersson-Olsson (s)
            </item>
          </list>
        </div>
      </div>
    </body>
  </text>
</TEI>
