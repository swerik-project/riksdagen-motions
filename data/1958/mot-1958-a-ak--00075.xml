<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-ak--00075">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__75/mot_1958_a_ak__75-001.pdf"/>
      <fw xml:id="i-KXTkeXNzk87AfyHt4LmMsi">
        8 Motioner i Andra kammaren, nr 75 år 1958
      </fw>
      <div xml:id="i-N7ohojES9L7LxuDz4Nab9h" type="motHeader">
        <div xml:id="i-WYTCEV2BtiDj4qbXJbvyri" type="motTitle"/>
        <div xml:id="i-9ggT3QXuzr45KrDC6iZDPZ" type="motSubmissionInfo"/>
      </div>
      <div xml:id="i-BBdDax9JrfJB4pGN11UHYb" type="motBody">
        <div xml:id="i-VWu7PhVWNRspWnbSJ1D41C">
          <p xml:id="i-NekMzjhHkL85HYZEAs8PL4">
            Nr 75
          </p>
          <p xml:id="i-CUUdGdUjb7WviDe5aRca8m" type="titleString">
            Av herr Johansson i Stockholm m. fl., angående allmän folkomröst-
            ning beträffande frågan om svenska försvarets utrustning med kärnvapen.
          </p>
          <p xml:id="i-7zNpS9ZXSmaM45Cc56Upkk">
            1955 års försvarsberedning väntas inom kort framlägga sina förslag.
            I sam- band därmed ställes riksdagen inför avgörandet huruvida
            Sveriges krigsmakt enligt ÖB:s förslag skall utrustas med så kallade
            taktiska atomvapen eller icke. Svenska folket har icke fått säga
            sin mening i denna ödesfråga. Den har heller icke ställts i någon
            valrörelse. Representanter för fyra av riksdagens fem partier
            har tillsammans med de militära befälhavarna utfört förberedel-
            searbetet bakom kulisserna. I årets remissdebatt iakttog dessa
            partiers ledare en talande tystnad i denna brännande fråga. Atombombsfrågan
            ställes till avgörande i Sverige vid en tidpunkt då en med varje
            dag växande världsopinion kräver, att atom- och vätebombsexpe-
            rimenten måste upphöra och massförintelsevapnen förbjudas. Våra
            grannländer Norge och Danmark har i atlantpaktsrådet vänt sig
            mot de amerikanska kraven att atomkrigsbaser skall upprättas i
            våra grannländer under fredstid. England skakas av en väldig opinionsstorm
            mot de amerikan- ska atombaserna och patrullflygningarna över
            England med vätebombsut- rustade amerikanska plan. Lika snabbt
            växer opinionen för en kärnvapenfri zon i Mellan-Europa. Sovjetunionen,
            ett av Sveriges grannländer i öster, före- slår sedan många år
            att atomkraften skall användas uteslutande till fredligt bruk,
            att kärnvapenexperimenten skall upphöra, att alla atom- och vätebom-
            ber skall förintas och förstöras och att en effektiv internationell
            kontroll skall upprättas över förbudets efterlevnad. 9235 internationellt
            ryktbara vetenskapsmän i 44 länder, bland dem 2705 amerikaner
            och de svenska nobelpristagarna Arne Tiselius och Hugo Theo- rell,
            har till FN:s generalsekreterare Dag Hammarsköld överlämnat en
            peti- tion där det bland annat heter: »Varje kärnvapenprov sprider
            en ny börda av radioaktiva element över varje del av jorden. Varje
            ökning av strålningsmängden skadar människors hälsa i hela världen,
            vållar skada på arvsmassan och medför en ökning av antalet allvarligt
            vanskapta barn i kommande generationer. Så länge som dessa vapen
            befinner sig i händerna på bara tre makter är en överenskom- melse
            om kontroll över dem möjlig. Om proven fortsätter och allt fler
            rege- ringar kommer i besittning av dessa vapen, ökas i hög grad
            faran för utbrott av ett ragnarökskrig genom någon hänsynslös
            handling av någon ansvarslös nationell ledare.»
          </p>
          <pb facs="riksdagen-motions-pdf/data/1958/mot_1958_a_ak__75/mot_1958_a_ak__75-002.pdf"/>
          <fw xml:id="i-8MtrenUmPHu9Zoe22xq2W9">
            Motioner i Andra kammaren, nr 75 år 1958 Y
          </fw>
          <p xml:id="i-X9jFPGCfokHvKwj6ymyUus">
            Nobelpristagaren professor Albert Schweitzer påvisade i sitt
            radiotal i Oslo som återutsändes av radion i 14 länder, men icke
            i Sverige, att den radio- aktiva strålningens ödeläggelse kan
            leda till ohyggliga skador hos de efter- kommande även efter 100
            och 200 år. Han yttrade bland annat: &gt; Vi äro sålunda tvungna
            att se varje stegring av den redan befintliga faran genom fortsatt
            ökning av förekomsten av radioaktiva ämnen genom explosion av
            atombomber som en olycka för mänskligheten, vilken under alla
            omstän- digheter måste förhindras.» I denna situation, när en
            allt starkare världsopinion kräver förhandlingar på högsta nivå
            mellan stormakterna för att åstadkomma förbud mot fortsatta kärnvapenexperiment,
            avspänning och nedrustning, skulle alltså Sverige en- ligt generalerna
            och andra högröstade upprustningsivrare fatta beslut om tillverkning
            av atomvapen. Den neutrala småstaten Sverige skulle bli ett av
            de första länderna i världen som fattar ett sådan beslut. Detta
            skulle hela världen uppfatta som ett demonstrativt beslut mot
            avspännings-, freds- och nedrustningstanken. Ett sådant beslut
            skulle stå i uppenbar strid med Sve- riges traditionella freds-
            och neutralitetspolitik. En svensk upprustning med atombomber
            skulle inte öka utan minska vårt lands trygghet. Kravet framföres
            framför allt av de riktningar som vill att Sverige skall överge
            den alliansfria politiken. I ÖB:s senaste förslag talas det om
            en koncentration av styrkan i krigets inledande skede, tills andra
            makter kan komma till hjälp. Hela argumentationen måste i både
            Sverige och utlan- det ge intrycket att den verkliga avsikten
            är att göra Sverige till en förstucken atombas för atlantblocket.
            Argumenteringen för ÖB-förslaget har helt desavuerats av den tekniska
            utvecklingen. Jämförelsen mellan olika förslag, enligt vilken
            hela landet eller delar av landet skall kunna försvaras för olika
            summor, är skrivbordsstrategi från gångna årtionden, som är hopplöst
            föråldrade i de interkontinentala robotarnas tidevarv. Talet om
            att det »bara&gt;» är fråga om taktiska atomvapen framstår i skräm-
            mande belysning när det är fråga om bomber av minst samma styrka
            som bomben i Hiroshima, som mördade 100 000 människor och lemlästade
            ännu fler. Militärstabernas tal om att svensk ungdom inte bör
            stå sämre rustad än andra bör leda logiskt till att Sverige också
            skulle skaffa sig vätebomber och koboltbomber. Ett fredligt litet
            land som Sverige bör icke demonstrativt delta i den farliga upprustning
            som leder till ett nytt världskrig om den icke kan hejdas. Den
            upprustning som redan verkställts är huvudorsaken till den fortgående
            pen- ningvärdeförsämringen och alla ekonomiska svårigheter. Generalerna
            för- klarar att varje atomladdning »endast&gt; kostar 10 miljoner
            kronor. För den summa varje laddning kostar kan byggas 200 egnahem
            som vartdera kostar 50 000 kronor.
          </p>
          <pb facs="riksdagen-motions-pdf/data/1958/mot_1958_a_ak__75/mot_1958_a_ak__75-003.pdf"/>
          <fw xml:id="i-WZfVJqhNUzc9ZbRELfKPPS">
            10 Motioner it Andra kammaren, nr 75 år 1958
          </fw>
          <p xml:id="i-4cgd1Dtytx2dJpALyUvMhV">
            Atombombsupprustningens förespråkare viker undan frågan var de
            sven- ska atombomberna skall prövas. Det har talats om lapplandsfjällen.
            Norr- lands avfolkning är ett tillräckligt stort problem utan
            atombombsexperiment. Varje ny explosion medför ökade strålningsrisker.
            Det står allt klarare för människorna att inget land kan köpa
            sig trygghet ens med de allra modernaste stridsmedel. Bombplanen,
            som enligt ÖB skulle utbyggas i ett för vårt land ruinerande tempo,
            är redan föråldrade. Ett atom- och vätebombskrig med vedergällningsaktioner
            skulle betyda en hittills oanad förstörelse av städer, länder,
            av hundratals miljoner människor, av allt som växer och spirar
            på jorden. Det finns bara en vettig och realistisk linje, näm-
            ligen att stödja de krafter som kämpar för avspänning, nedrustning,
            slut med kärnvapenexperimenten, förintelse av atom- och vätebomberna
            och kontroll av förbudets efterlevnad. Alla livsbejakande krafter
            måste arbeta i den rikt- ningen. Fortsatt upprustning av atom-
            och vätebomber leder till en världs- katastrof. Vi är övertygade
            om att den stora majoriteten av Sveriges fredsälskande folk säger
            nej till en sådan utveckling om de får tillfälle att i demokratisk
            ordning säga sin mening och inte påtvingas ett atomupprustningsbeslut
            om vilket folket aldrig tillfrågats. Nyss genomfördes i Sverige
            en folkomröstning om tryggheten på ålder- domen. Nu gäller det
            en oändligt mycket större trygghetsfråga, frågan om vårt folks
            och våra efterkommandes framtid, om nationens och folkets existens.
            Med denna motivering föreslår vi, att riksdagen för sin del beslutar
            uttala sig för att frågan om svenska försvarets utrustning med
            kärnvapen blir före- mäl för allmän folkomröstning enligt 49 $,
            2 mom. i rege- ringsformen, samt att riksdagen i skrivelse till
            Kungl. Maj:t hemställer om förslag och bestämmelser för en sådan
            folkomröstning och om tidpunkten för densamma.
          </p>
          <p xml:id="i-9d2DdsottHhkFDmzzwwWNi" type="date">
            Stockholm den 22 januari 1958
          </p>
          <div xml:id="i-zuJV9bR1KSKTPRLbPF1RX" type="signatureBlock">
            <list xml:id="i-TRvr2ReX9AQzmcv4joHTcK">
              <item xml:id="i-7Tzy32sjRHaYBTASmqE4Da" who="unknown" type="signature">
                Gustav Johansson Hilding Hagberg Henning Nilsson
              </item>
            </list>
          </div>
          <p xml:id="i-Pwh2KiyFYJJKF9DRBqC1J6">
            Knut Senander Helmer Holmberg Erik Karlsson
          </p>
        </div>
      </div>
    </body>
  </text>
</TEI>
