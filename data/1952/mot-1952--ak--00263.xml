<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--ak--00263">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__263/mot_1952__ak__263-001.pdf"/>
      <fw xml:id="i-3suvUSqNzNFLHPxJCYujdY">
        Nr 263-—264. Motioner i Andra kammaren, nr 263. 1
      </fw>
      <div xml:id="i-DdAf7KUpui2XPh9LgAGryd" type="motHeader">
        <div xml:id="i-TA1MpaSjo56GdiVsZj364X" type="motTitle"/>
        <div xml:id="i-Co97MFgTDx2Jqu9LQ1CFip" type="motSubmissionInfo"/>
      </div>
      <div xml:id="i-Y9RnfczDRpVW7raowsXqzK" type="motBody">
        <div xml:id="i-KVyeE6SRDHiQvteELx4eXK">
          <p xml:id="i-PVJF44d6y1EVnaczFVLxfh">
            Nr 263.
          </p>
          <p xml:id="i-Ld8JeqVW2NgSPTg6JcxRzB">
            Av herr Hagård m. fl., angående åldringsvårdens planläggning
            och utformning.
          </p>
          <p xml:id="i-7Np4DsFw2VARh4ccEVPpdm">
            Läran om åldrandet, gerontologien, är en jämförelsevis ung vetenskap,
            som numera är mycket betydelsefull på grund av den befolkningsförskjut-
            ning, som äger rum i en rad länder. Den statistiska medellivslängden
            för hela världen var år 1950 uppe i 60 år mot endast 35 år ett
            hundra år tidigare. Frånsett denna ökning av medellivslängden
            har en viss förskjutning i balansen mellan de olika åldersgrupperna
            ägt rum. Befolkningsandelen av personer i de högre åldrarna ökar
            medan antalet i den så kallade produk- tiva åldern, mellan 20
            och 65 år, förblir i stort sett konstant. Vetenskapen har i allt
            högre grad börjat sysselsätta sig med åldrandets problem, dels
            i avsikt att höja livslängden ytterligare, dels för att samtidigt
            ge de äldre åldersgrupperna möjlighet att undgå de typiska ålderdomssjuk-
            domarna och de symtom på åldrandet, vilka fortfarande vålla de
            gamla stora lidanden och försvåra deras möjligheter att verka
            produktivt och i det längsta klara sig själva utan omgivningens
            stöd eller hjälp. År 1950 samlades världens gerontologer till
            en kongress i Barcelona för att utbyta erfarenheter och befrämja
            åldersforskningen och i Liege bildades en världssammanslutning
            av åldersforskare. Bl. a. har utformats ett motto för vetenskapen
            på detta område; det gäller icke att förlänga levnadsåldern genom
            att söka föryngra organismen utan det gäller genom forskning finna
            vägar att uppskjuta organismens avmattningsprocess, åldrandet,
            och att befria de gamla från de plågsamma och ofta invalidiserande
            krämpor, som nu följa med åldern. I vårt land har åldersforskningen
            på grund av bristande resurser icke kunnat komma så långt som
            önskvärt vore. Det är emellertid angeläget, att våra forskare
            inom en icke alltför avlägsen framtid få resurser även på detta
            område. I avvaktan härpå återstår emellertid mycket att göra på
            rena åld- ringsvårdens område. Även i vårt land har balansen mellan
            åldersgrupperna starkt förskjutits. Vi ha nu i runt tal räknat
            en miljon personer på över 60 år. Om 15 år torde antalet 65-åringar
            vara uppe i miljonen. Antalet ålderspensionärer är nu 603 000
            men torde i senare delen av 1970-talet vara uppe i nära miljonen,
            i varje fall omkring 950 000. Om ett par årtionden kunna vi räkna
            med att ha omkring fyra miljoner människor i den produktiva åldersgruppen
            mot
          </p>
          <p xml:id="i-42FyuoTPcBo5MmLYsBHba7">
            Bihang till riksdagens protokoll 1952. 4 saml. Nr 263—264.
          </p>
          <pb facs="riksdagen-motions-pdf/data/1952/mot_1952__ak__263/mot_1952__ak__263-002.pdf"/>
          <fw xml:id="i-FcTVj4UqPhy61biJDsHhRq">
            2 Motioner i Andra kammaren, nr 263.
          </fw>
          <p xml:id="i-6QpFuvsjtd4B8EPzPGRwwQ">
            en miljon i den grupp, som vi vant oss kalla den vårdbehövande.
            Mot sex produktiva personer per vårdbehövande i dag komma vi inom
            en nära framtid att ha 3 å 4 produktiva per åldring eller på annat
            sätt vårdbehö- vande. Orsaken är bl. a. en minskad nativitet under
            1920- och 1930-talet, som medfört att den relativa andelen personer
            i de högre åldrarna avsevärt ökat. Minskningen i dödligheten,
            som fortgått sedan årtionden tillbaka har givet- vis också bidragit.
            Några belysande siffror kunna anföras. År 1900 utgjorde antalet
            levande födda barn 27 på 1000 av medelfolkmängden mot 17,4 år
            1949. Antalet döda var år 1900 16,8 på 10900 av medelfolkmängden
            mot 9,9 på 1000 år 1949. ännu bättre framträder kanske effekten
            av den fortgående dödlighetsminskningen, om man nämner, att medellivslängden
            vid sekel- skiftet var 52 år mot drygt 68 år numera. De medicinska
            och hygieniska framstegen under de senaste decennierna ha framför
            allt minskat dödlig- heten i barnaåldrarna och den yngre medelåldern.
            Den förskjutning mot allt större grupper av äldre åldersklasser
            inom samhället, som fortgått sedan åtskilliga år, är givetvis
            av största social- ekonomiska betydelse. Försörjningen av åldringarna
            kommer att bli en ofantlig belastning för samhället. Härvid kan
            man ej räkna med blotta antalet åldringar. Åldringarna kräva vård
            i avsevärt större utsträckning än yngre. Detta gäller redan om
            åldringarna utan egentliga sjukdomar. Därtill kommer att åldringarna
            i högre grad än yngre personer anlita sjukhusvård, vilket ju måste
            bli både dyrbart och arbetskrävande. Behovet och tillgången på
            arbets- kraft uttryckas kanske bäst genom att ange relationen
            mellan årliga antalet personer, som numera fylla 65 resp. 20 år.
            År 1925 fyllde 39 personer 65 år på varje 100-tal, som fyllde
            20 år. Under 1950-talet kommer denna siffra att fördubblas. För
            varje 100-tal, som uppnår 20 år, är det ej mindre än ca 75, som
            fylla 65 år. Genom sjunkande dödlighet och små födelsekullar på
            1920- och 1930-talen ha vi nått därhän, att det vållar stora svårigheter
            att rekrytera personal för vården av åldringar och sjuka. Dessa
            fakta aktualisera åldringsvården. Ett faktum är också, att diskus-
            sionen om åldringsvården de senare åren varit synnerligen livlig.
            Kritiken har riktats mot åldringsvårdens utformning. Från vårt
            håll har i riksdagen upprepade gånger betonats, att det är nödvändigt
            att snarast lösa några av de mest brännande problemen på detta
            område, inte minst frågan om överförandet av sinnessjuka, sinnesslöa
            och kroniskt sjuka från ålderdoms- hemmen till andra hem.
          </p>
          <p xml:id="i-D1mDJqa5QShGy4r5XRXzoe">
            A. De äldres arbetskraft. Pensionsåldern.
          </p>
          <p xml:id="i-JCqKyESPA2uBDTVuNawDqR">
            Det glädjande uppsvinget för vår medicinska, allmänhygieniska
            och so- ciala standard har resulterat i ökad livslängd men icke
            föranlett någon direkt ändring i bedömningen av människornas insatsduglighet
            i samhället.
          </p>
          <pb facs="riksdagen-motions-pdf/data/1952/mot_1952__ak__263/mot_1952__ak__263-003.pdf"/>
          <fw xml:id="i-U4gvtZ3nN2s859fSVcY5ur">
            Motioner i Andra kammaren, nr 263. 3
          </fw>
          <p xml:id="i-xcDi94swDsnAPR5696kkM">
            Äldringsforskningen har däremot kommit till det enhälliga resultatet,
            att åldrandet sker snabbare och nerbrytningen av den mänskliga
            organismen går mycket fortare, om en arbetsduglig åldring plötsligt
            kopplar av från arbetet och blir sysslolös. Den medicinska expertisens
            önskemål är, att de gamla — om de efter prövning visa sig ha förutsättningar
            härför — skola få fortsätta att arbeta. Bristen på arbetskraft
            är f. n. stor inom de flesta områden. Det skulle vara en betydande
            vinst för samhället, om de äldres arbetskraft kunde till- varatas
            i ökad utsträckning. Förslag om ändring av pensionsåldern ha också
            väckts vid upprepade tillfällen under årens lopp, och år 1951
            antog riks- dagen Kungl. Maj:ts proposition nr 184, i vilken föreslogs
            att det nuvarande systemet med fasta pensionsåldersgränser skulle
            ersättas med pensione- ringsperioder, omfattande ett, två eller
            tre år. Under dylik period skall det i allmänhet vara befattningshavares
            ensak att bestämma den närmare tid- punkten för sin avgång. Detta
            system betecknar ett avgjort framsteg i frågan om de äldres möj-
            ligheter att fortsätta sin samhälleliga insats. Det torde emellertid
            finnas möjligheter till ytterligare ändringar. Det riktiga torde
            vara att icke fast- låsa pensionen vid en viss ålder utan från
            fall till fall avgöra, när den skall komma i åtnjutande. Därvid
            bör vederbörande bli föremål för en allsidig undersökning, och
            naturligtvis bör hans funktionsduglighet bli prövad både med hänsyn
            till den plats, där han ännu arbetar och beträffande sådana uppgifter,
            som han lämpligen i stället kunde ägna sig åt. Från samhällets
            synpunkt skulle en sådan förändring betyda en mycket stor vinst,
            och delvis högt kvalificerad arbetskraft, som trots att ett visst
            åldersstreck är passerat inte är förbrukad, kunde bevaras för
            samhället.
          </p>
          <p xml:id="i-SPj6xzQH79BLWaiMptjRXR">
            B. Folkpensionärernas samhällsinsats.
          </p>
          <p xml:id="i-QRh87AYaDt7Uvgd2bxXk25">
            Allmän enighet torde föreligga om önskvärdheten att förmå all
            arbets- duglig arbetskraft att efter måttet av fysisk och psykisk
            förmåga kvarstå i produktionen. År 1950 framlades två motioner
            (1:250 och 1I1:293) med begä- ran om utredning av förutsättningarna
            för ett system med efter pensionsål- der differentierade folkpensionsförmåner,
            ett system, som med gott resultat prövats i andra länder. Önskvärdheten
            av ett system av detta slag torde inte behöva diskuteras. Systemet
            med behovsprövade statliga och framför allt kommunala bostadstillägg
            har medfört, att arbetsföra folkpensionärer nu i många fall avstå
            från en arbetsinsats exempelvis i industrien enbart på den grunden,
            att de eljest skulle gå miste om det kommunala bostadstillägget.
            En lösning av denna fråga vore förslagsvis, att en folkpensionär,
            som fri- villigt kvarstode i produktionen och avstode från att
            uppbära folkpension under en viss tid, skulle, när han lämnade
            arbetet, få tillgodoräkna sig ett högre folkpensionsbelopp efter
            en glidande skala. Grunder för detta belopp
          </p>
          <pb facs="riksdagen-motions-pdf/data/1952/mot_1952__ak__263/mot_1952__ak__263-004.pdf"/>
          <fw xml:id="i-AqMQHGj2rW14UiJtTtnCz3">
            4 Motioner i Andra kammaren, nr 263.
          </fw>
          <p xml:id="i-BkA9XuvUpFDp1Rk2SVZxka">
            kunna erhållas genom en försäkringsteknisk omräkning. Tilläggsbelopp
            av premiekaraktär kunde dessutom utgå. Den ogynnsamma utformningen
            av avdragsreglerna har enligt en rund- fråga hos länsarbetsnämnderna
            inverkat hämmande på folkpensionärernas benägenhet att ta deltidsarbete
            eller tillfälligt arbete. För partiellt arbets- föras del föreligga
            särskilda problem då arbetsförmågan börjar återkomma, bl. a. rädslan
            att söka sig ut i arbete med risk för betydande sänkning eller
            förlust av pensionen, innan arbetsförmågan bestående återvunnits.
            1950 års folkpensionsrevision (SOU 1951:45) redovisar bl. a. de
            system med varierande pensionsåldrar, som finnas i en rad andra
            länder. De sak- kunniga ansågo sig dock icke kunna rekommendera
            något av dessa system. Frågan om gynnsammare möjligheter för folkpensionärerna
            att fortsätta med sin produktiva insats är dock så pass betydelsefull,
            inte bara ur arbets- kraftssynpunkt, utan också ur förebyggande
            åldringsvårdssynpunkt, att den bör tas upp till förnyad granskning
            i samband med en utredning om den framtida åldringsvården.
          </p>
          <p xml:id="i-AECc6HvwFBxH69Hpz8EAow">
            C. Klientelblandningen på ålderdomshemmen.
          </p>
          <p xml:id="i-Krcv4gRuzkxohrcVCwNTfH">
            En statistisk undersökning har verkställts av socialstyrelsen
            över för- hållanden vid ålderdomshemmen. Resultatet publicerades
            hösten 1951; an- talet av kommuner drivna ålderdomshem, som var
            i bruk den 15 maj 1950 var 1385 med sammanlagt 38 494 platser.
            Av hela platsantalet kom 82 pro- cent på de egentliga ålderdomshemmen,
            3 procent på de för statsbidrag godkända avdelningarna för sinnessjuka,
            8 procent på kronikeravdelningar godkända för statsbidrag, 2 procent
            på kronikeravdelningar godkända för landstingsgottgörelse och
            5 procent på ej godkända sjukavdelningar. Hela antalet vårdtagare
            var 32 652, därav 26 094 på egentliga ålderdoms- hem och 1 728
            på icke godkända sjukavdelningar. Av samtliga 26 000 vårdtagare
            på de egentliga ålderdomshemmen ha i runt tal 15 000 eller 57
            procent angetts vara kroniskt sjuka, sinnesabnorma eller ha något
            lyte. På de icke godkända sjukavdelningarna hade 1600 av samtliga
            1728 vårdtagare sjukdomar och lyten av angiven art. Antalet kroniskt
            sjuka var på de egentliga ålderdomshemmen ca 7 200 och på icke
            godkända sjukavdelningar ca 1100 d. v. s. 28 resp. 65 procent
            av samtliga vårdtagare. De sinnessjuka utgjorde 11 procent av
            antalet på de egentliga ålderdomshemmen och 15 procent av vårdtagarna
            på icke godkända sjuk- avdelningar. Procentsatsen sinnesslöa var
            9 respektive 3 procent. Enligt läkarnas bedömning ansågos 6 600,
            d. v. s. 25 procent av vård- tagarna, icke lämpade för vård på
            ålderdomshem utan i behov av vård på specialanstalt. Dessa utgöra
            46 procent av samtliga redovisade sinnesabnor- ma, kroniskt sjuka
            och lytesbehäftade på hemmen. På icke godkända sjuk- avdelningar
            ansågos 42 procent av vårdtagarna behöva remitteras till speci-
            alanstalt. Totalt sett behövde alltså 8 300 vårdtagare vård på
            annan anstalt
          </p>
          <pb facs="riksdagen-motions-pdf/data/1952/mot_1952__ak__263/mot_1952__ak__263-005.pdf"/>
          <fw xml:id="i-FUyUfL8HQrTLjjNEepEceE">
            Motioner i Andra kammaren, nr 263. d
          </fw>
          <p xml:id="i-8i2rK9spvMXUXT3htCuNYs">
            än ålderdomshemmen, 4 060 behövde vård på kronikerhem, 730 på
            sinnes- sjukhus, 2 030 på hem för lättskötta sinnessjuka, 1 140
            på sinnesslöanstalt och 340 på annan specialanstalt. Överflyttning
            av detta klientel från ålderdomshemmen till specialhem är ett
            förstahandskrav, när det gäller åldringsvården.
          </p>
          <p xml:id="i-2KpoQXL6pTx2WNJawPvhmd">
            D. Ålderdomshemsbyggena.
          </p>
          <p xml:id="i-UhcbFyy6JbZ1xFGv9oaJ9p">
            Ute i kommunerna försöker man nu att realisera det av 1947 års
            riksdag fattade enhälliga principbeslutet om ålderdomsvårdens
            ordnande. Byggnads- regleringen etc. har dock i stor utsträckning
            förhindrat nybyggnadsverk- samheten. Statsbidragen till byggnadskostnaderna
            (25—75 Jo) torde på grund av det försämrade statsfinansiella läget
            bli betydligt mindre än man räknat med. De enskilda kommunernas
            andel blir alltså avsevärt större än beräknat. Samtidigt komma
            driftkostnaderna på ålderdomshemmen att sti- ga. Redan för år
            1950 räknade man på de moderna ålderdomshemmen med 8 kronor per
            dygn och vårdtagare, en siffra som kanske kommer att stiga till
            minst 12 kronor. Vårdplatsbehovet beräknas för närvarande till
            10 per 1000 invånare. Kostnaderna för ett modernt ålderdomshem
            skulle alltså bli avsevärda, och man förstår, om kommunerna, som
            ju också ha andra socialvårdsutgifter, måste överväga även andra
            former för ålderdomsvården.
          </p>
          <p xml:id="i-RaFEnWZGYtmbZceJRtZ6dp">
            E. Pensionärshem.
          </p>
          <p xml:id="i-6PeacAhDwAEZ2TD41zabU4">
            Tanken på att ersätta en del av ålderdomshemmen med pensionärshem
            har redan delvis förverkligats genom byggandet av pensionärsbostäder.
            Det är en för de gamla mycket gynnsam utformning av bostadsproblemet
            som därmed kommit till stånd. Många åldringar kunna och vilja
            reda sig själva, och personalen i dessa hem kan vara obetydlig,
            men anordningen har också nackdelar. Att sammanföra vissa grupper
            ur samhället till kategorihus är knappast den riktiga metoden.
            Åldringarna böra i största möjliga utsträck- ning få leva kvar
            i sin vanliga miljö. Rätten till bidrag för pensionärs- lägenheter
            i vanliga bostadshus enligt 1951 års riksdagsbeslut om bidrag
            till pensionärslägenheter bör därför vidgas. När de gamla bo i
            pensionärs- hem, ställas de förr eller senare i regel inför ett
            akut eller kroniskt vård- behov, och då kommer i regel också en
            nödvändig överflyttning från pen- sionärshemmet till ålderdomshemmet,
            en omställning och överflyttning, som för de flesta blir både
            smärtsam och påfrestande. Idén men pensio- närshem kan därför
            icke fullföljas hur långt som helst.
          </p>
          <p xml:id="i-4CEeZRCesN45k76kXiFHkU">
            F. Kronikervården. 1951 års riksdag antog enhälligt Kungl. Maj:ts
            proposition (nr 20) med förslag till lag angående ändring i lagen
            den 20 december 1940 om vissa av landsting eller kommun drivna
            sjukhus. Den antagna propositionen inne-
          </p>
          <pb facs="riksdagen-motions-pdf/data/1952/mot_1952__ak__263/mot_1952__ak__263-006.pdf"/>
          <fw xml:id="i-N2JwrGEfKKz3f4cKLyNCb1">
            6 Motioner i Andra kammaren, nr 263.
          </fw>
          <p xml:id="i-TdZckuAo5DE51WqFj9j33X">
            bär, att huvudmannaskapet för kronikervården skall bäras av landstingen.
            Vården av våra åldringar hänger ju intimt samman med kronikervården.
            De båda riksdagsbesluten av år 1947 och år 1951 innebära att dessa
            skilda element av vårdbehövande, som för närvarande bebo ålderdomshemmen,
            skulle åtskiljas och nya vårdformer skapas. I första hand har
            man därvid tänkt på kronikervårdens ordnande. År 1944 uppgick
            antalet vårdplatser för kroniskt sjuka inom landstingens förvaltningsområden
            till 9,1 9/00 i åldrarna över 65 år. Av dessa funnos 1 865 på
            av landsting drivna anstalter, 389 på enskilda sjukhem och 2 386
            på ålderdomshem eller övriga primär- kommunala anstalter. Kronikervården
            var mycket ojämnt utbyggd i de olika länen. I dessa siffror ingå
            icke sådana med kroniskt sjuka belagda vårdplatser, som finnas
            vid lasarett, sjukstugor och ålderdomshem, vilka anses uppgå till
            5375. Vidare har man beräknat, att minst 1838 kroniskt sjuka personer
            befunno sig på icke statsberättigade platser på ålderdoms- hemmen,
            varav något över I 200 på vanlig avdelning. Man har vidare beräk-
            nat, att antalet kroniskt sjuka i hela landet uppgår till mellan
            20 000—27 000 personer. Sedan 1944 har en icke obetydlig utbyggnad
            ägt rum. Den 1 juli 1950 utgick driftbidrag till 5658 platser.
            Statens sjukhusutredning har funnit antalet befintliga vårdplatser
            vara 8 000 motsvarande 1,2 9/09 och be- hovet ligga mellan 214—3
            92. Frekvensen av kroniskt sjuka har av sjuk- husutredningen uppskattats
            till 3 å 4 per 1000 invånare. Avgränsningen av kroniker gentemot
            vanföra och psykiskt sjuka kommer givetvis att vålla svårigheter.
            Med tillfredsställelse bör på detta område observeras den mera
            kvalifice- rade vård på vissa specialavdelningar för kroniskt
            sjuka, som landstingen börjat organisera centralt. Här ges möjlighet
            till en rationell och effektiv vård under den tid, som behövs
            för ställande av diagnos och påbörjande av lindrande behandling
            så att vederbörande skola bli i stånd att överföras till sina
            hem eller till hem för kroniskt sjuka.
          </p>
          <p xml:id="i-28CmaSzRQ3hSKBxQP8yPao">
            G. Central geriatrik.
          </p>
          <p xml:id="i-FUx25Wp8CYuATZFj4woSYh">
            I Värmlands län har man sålunda inrättat en klinik vid centrallasarettet
            i Karlstad omfattande 75 vårdsplatser, tänkt som en specialklinik
            för kroniskt sjuka. Kliniken skall bl. a. vara ett remissjukhus
            för övriga i länet befint- liga anstalter för kroniskt sjuka så
            att man från dessa skall kunna utvälja sådana patienter som genom
            en särskilt kvalificerad vård kunna tänkas i mera avsevärd grad
            vinna bättring. Från kliniken utskrivas patienter en- dera till
            sina hem eller för att återgå till de anstalter, varifrån de kommit.
            Vid kliniken söker man utnyttja ett centrallasaretts olika resurser
            och specialiteter. Inte minst den arbetsterapi, sådan den bl.
            a. utprövas på dessa specialavdelningar, torde få betraktas såsom
            ett speciellt vapen i kampen mot den hopplöshet som lätt griper
            den kroniskt sjuke.
          </p>
          <pb facs="riksdagen-motions-pdf/data/1952/mot_1952__ak__263/mot_1952__ak__263-007.pdf"/>
          <fw xml:id="i-UHvBFpHgrcaAtFwoFobGVe">
            Motioner i Andra kammaren, nr 263. 1
          </fw>
          <p xml:id="i-UsPLSTBALiD4kf6taVY729">
            H. De sinnessjuka.
          </p>
          <p xml:id="i-XVmWrH18dfFt4iFPmc5FWU">
            Hur man inom en ej alltför avläsen framtid skall kunna ordna
            med lämp- liga vårdanstalter för lindrigt sinnessjuka är inte
            lätt att se för närvarande. För varje år få sinnessjukhusen ta
            emot ett allt större antal åldringar, som drabbats av långtgående
            senilitet. Medicinalstyrelsens statistiker ha be- räknat, att
            antalet patienter på de statliga sinnessjukhusen i åldern 65 år
            och därutöver kommer att växa under åren 1950—1965 från i runt
            tal 3 900 till upp emot 5 500, vilket innebär, att 70 7 av den
            kommande patienttill- växten skulle utgöras av åldringar, där
            behandlingar icke kunna väntas ge något resultat. Frågan om sinnessjukvårdens
            utbyggnad har emellertid avancerat, och ett nytt sinnessjukhus
            i södra Sverige med ett betydande antal platser kommer att medföra
            vissa lättnader av vårdplatsbehovet. Om det diskuterade nya sinnessjukhus,
            som därutöver ansetts böra byggas i västra Sverige, också kommer
            till stånd inom rimlig tid, skulle ett betydande antal sinnessjuka
            kunna flyttas över från andra vårdinrättningar. Här torde föreligga
            möj- ligheter att undan för undan flytta över en del av sinnessjukklientelet
            från ålderdomshemmen och därmed frigöra ett antal platser för
            verkliga åld- ringar. Detta framtidsperspektiv bör uppmärksammas
            när det gäller ny- byggnadsplaner för åldringsvårdens behov, speciellt
            då det är fråga om ålderdomshemmens utbyggnad och modernisering,
            ett spörsmål som blivit aktuellt i anslutning till kommunindelningen.
          </p>
          <p xml:id="i-YRWNwJ7LmbfJx9nsjqeM45">
            I. Behovet av vårdpersonal. Vid 1947 års riksdag fattades ett
            principbeslut om ålderdomshemvårdens framtida planering. Utöver
            detta viktiga framsteg, som betydde att vissa riktlinjer i stort
            drogos upp för åldringsvårdens utveckling, tillkommer emellertid
            ett problem, som ännu icke är löst och vars lösande torde bereda
            mycket stora svårigheter: arbetskraftsförsörjningen. Vi befinna
            oss i en epok med överfull sysselsättning och brist på arbetskraft
            på snart sagt de flesta områden, inte minst inom sjuk- och åldringsvården.
            Samtidigt ökar antalet vårdbehövande. Inom en relativt snar framtid
            kommer det att finnas endast tre till fyra produktiva personer
            på varje vårdtagare. I partimotioner (1:70 och 11:73) anfördes
            från vårt håll redan 1949 att arbetskraftsbehovet på olika områden
            skulle komma alt bli kritiskt. Sjuksköterske- och annan vårdpersonal
            beräknades sålunda ha ett årligt rekryteringsbehov av 5 300 —
            en mycket hög siffra i jämförelse med siffrorna för de årskullar,
            som skulle komma att lämna skolorna under följande år. Den utredning,
            som i motionen föreslogs för att samordna socialvården, skulle
            också uppmärk- samma personalfrågan, och den nu sittande 1949
            års arbetskraftsutredning skall närmare utreda problemet om hur
            man skall kunna trygga arbets- kraften på olika områden av den
            statliga och kommunala sektorn av arbetls- marknaden. Den torde
            redan ha funnit, att problemet är mycket svårlöst.
          </p>
          <pb facs="riksdagen-motions-pdf/data/1952/mot_1952__ak__263/mot_1952__ak__263-008.pdf"/>
          <fw xml:id="i-XQ37KnKB1ssVG5BKv3QerV">
            8 Motioner i Andra kammaren, nr 263.
          </fw>
          <p xml:id="i-8pipLXLV7SAKQkepSGquEA">
            Allteftersom socialvården byggs ut i enlighet med redan fattade
            principbe- slut, kommer arbetskraften att bli allt otillräckligare.
            Vid en hastig överblick av den gigantiska upprustning, som pågår
            över hela det sociala fältet, och över de vårdproblem, som kvarstå
            för en lång rad bortglömda eller eftersatta grupper, frågar man
            sig ovillkorligen: var- ifrån skall arbetskraften tagas? Denna
            fråga är inte minst viktig — det är i själva verket kanske den,
            som en gång kommer att bli svårast att lösa och följaktligen kräver
            en långsiktig planering redan nu. Planeringen är icke så mycket
            beroende på ekonomiska faktorer som på de personalresurser som
            i verkligheten komma att finnas disponibla i framtiden. Viss arbetskraftsreserv
            finns bl. a. i åldersgruppen 40—460 år, och här- ifrån, delvis
            i samarbete med Svenska röda korset och andra frivilliga hjälp-
            organisationer, skulle kanske en icke obetydlig hjälp kunna fås.
            Erinras bör också om det s. k. Lindesbergsexperimentet med frivillig
            insats i socialt arbete. Medlemmar av olika politiska kvinnoföreningar,
            husmodersföre- ningen, lottorna, Röda korset etc. ha bildat en
            frivillig kår för hemhjälp vid sjukdom. Resultatet har varit mycket
            gott. Örebro stad har nyligen till- satt två socialvårdssystrar
            med huvudsaklig uppgift att biträda åldringar i det vardagliga
            arbetet, så länge dessa bo kvar i sina bostäder och kunna avstå
            från ständig vård på ålderdomshem. I Uppsala har man positiva
            erfarenheter av »hemsamariterna», kvinnor med husmorskvalifikationer
            och vilja att hjälpa åldringar och sjuka i hemmen. När det gäller
            arbetskraftsproblemet kommer man också oundvikligen in på frågan
            om de kvalifikationskrav man skall ställa på personal av olika
            kategorier. En rationalisering synes här kunna ske utan förfång
            för vårdens kvalitet. Enklare göromål böra i viss utsträckning
            kunna anförtros personal med lägre kvalifikationer. Av det som
            ovan nämnts framgår, att erfaren- heter redan finnas från olika
            platser och av olika initiativ, och dessa erfa-
          </p>
          <p xml:id="i-7Gk4a5Qzaw79noBMXEfp2F">
            renheter torde kunna bilda underlag för nya ståndpunktstaganden
            inom en åldersvårdsutredning.
          </p>
          <p xml:id="i-EJPbgsHkPs5FUiobJ9h3yM">
            J. Hemvård.
          </p>
          <p xml:id="i-4BoefJafTxF1JUzTDfjFiX">
            Vården av gamla och sjuka i hemmen har tidigare delvis omhänderhafts
            av bl. a. diakonissor, församlingssystrar och slumsystrar. Deras
            insatser torde vara alltför väl kända för att behöva rekapituleras
            i detta samman- hang. Det torde vara tillräckligt att betona att
            de fortfarande göra en insats på detta område, som är av högsta
            kvalitet och på ett utmärkt sätt kom- pletterar övriga samhällsorgans
            sociala verksamhet. Antalet personer, som äro sysselsatta inom
            sjukvård, torde i dag uppgå till nära 50 000 med ett lönekonto
            på minst 325 miljoner kronor per år. Det är säkerligen mer ekonomiskt
            (även ur arbetskraftssynpunkt) att ut- bygga den sociala hemhjälpsverksamheten
            och psykologiskt mer lämpligt för åldringarnas del än att bygga
            stora och dyrbara ålderdomshem. Redan
          </p>
          <pb facs="riksdagen-motions-pdf/data/1952/mot_1952__ak__263/mot_1952__ak__263-009.pdf"/>
          <fw xml:id="i-4KAN2x2jbJd4Sovpt8ct2U">
            Motioner i Andra kammaren, nr 263. 9
          </fw>
          <p xml:id="i-8uWATe7R93Wa19AQvM45qL">
            nu är ålderdomsförsörjningen vår tyngsta socialpolitiska börda,
            och den blir tyngre för vart år som går. Att någorlunda krya åldringar
            få hjälp på annat sätt än genom anstaltsvård är både mer humant
            och för kommu- nerna mera ekonomiskt. Hjälp och tillsyn i hemmet
            av frivilliga hjälporga- nisationer krävas liksom anställda hemvårdarinnor,
            som speciellt få ägna sig åt åldringar i deras hem. Vård i enskilda
            hem, hemvård, är en utväg, som borde kunna lösa en del av problemet.
            I viss utsträckning skulle vårdhem kunna utbytas mot hemvård.
            På initiativ av Röda korsets distriktsstyrelse i Uppsala började
            man där för något år sedan en hjälporganisation för gamla, vilken
            baserades på frivillig hjälp. I samarbete med olika ideella föreningar
            fick man fram hembe- sökare, som åtogo sig att regelbundet besöka
            ett antal gamla för att hjälpa dessa med olika förekommande sysslor.
            Man ordnade också mattjänst. Gamla, som icke orkade laga sin mat
            själva, kunde få denna hemsänd till billigt pris. Det var här
            fråga om en arbetskraft, som inte behövde annan kunskap än vad
            en erfaren husmor redan har. Rekryteringen kunde alltså ske snabbt.
            Man fick fram arbetskraft, som inte var anmäld på arbetsför- medlingen,
            men som var välkommen hos de gamla. Den sociala hemhjälpsverksamheten
            (hemvårdarinnorna) har blivit av stor betydelse även för åldringarna,
            och många ha på denna väg erhållit vård och hjälp i hemmet. Denna
            hjälp kan dock jämlikt gällande bestäm- melser endast bli av tillfällig
            natur och får som regel icke beviljas utöver ett par veckor i
            följd. Hemvårdarinnorna kunna alltså hjälpa en åldring, som på
            grund av tillfälligt nedsatta krafter behöver hjälp under en kortare
            tid, men de kunna icke tillgodose ett konstant hjälpbehov. Fattigvårdsstyrelsen
            och hemhjälpsnämnden i Örebro ha kommit till den uppfattningen,
            att staden borde anställa ett par personer med speciell upp- gift
            att bistå åldringar, som bo kvar i sina hem. De båda socialvårdsorganen
            voro eniga om att denna nya verksamhet lämpligen borde handhavas
            av fattigvårdsstyrelsen, som redan hade hand om den slutna åldringsvården,
            och att de nya befattningshavarna borde få titeln socialvårdssyster.
            Meningen är, att socialvårdssystrarna skola få var sin hälft av
            staden som arbetsområde. Envar av dem skall ha ansvaret för tillsynen
            av åld- ringar inom sitt område. Hon skall besöka de gamla, då
            detta av en eller annan anledning synes påkallat, och göra sig
            underrättad om det föreliggan- de hjälpbehovets art och omfattning.
            I den mån hon själv kan avhjälpa behovet skall hon göra detta,
            och eljest skall hon söka förmedla annan hjälp. Mången gång torde
            det vara tillräckligt att socialvårdssystern går ett ärende åt
            vederbörande, lagar ett mål mat, diskar, städar ett rum, bäddar
            sängen, tvättar några plagg, bär in ved eller dylikt. Visar det
            sig, att de behöva daglig hjälp med de flesta av dessa sysslor,
            torde det dock bli nödvändigt för socialvårdssystern att söka
            förmedla annan arbetskraft, i den mån det blir omöjligt för henne
            att hinna se till alla hjälpbehövande åldringar.
          </p>
          <pb facs="riksdagen-motions-pdf/data/1952/mot_1952__ak__263/mot_1952__ak__263-010.pdf"/>
          <fw xml:id="i-Qh3iHcBnBLjJuvbWA9JSmV">
            10 Motioner i Andra kammaren, nr 263.
          </fw>
          <p xml:id="i-Qc4uz4euiY5icbDg4ZrrSL">
            Folkpensioneringen gör det givetvis lättare att ordna hemvården.
            Inga gamla behöva nu känna sig så ekonomiskt utblottade som de
            tidigare gjorde. De behöva icke på samma sätt som förr känna sig
            ligga de anhöriga till last. Många gånger blir det också lättare
            för barnen att ha de gamla hos sig. Statsbidrag till familjevård
            av sinnesslöa har utgått sedan 1915. Att man inte är främmande
            för sådana bidrag även till åldringsvården har framgått av socialministerns
            uttalanden i samband med anslagen till den sociala hemhjälpsverksamheten
            för innevarande budgetår. En utökad hemvård skulle säkerligen
            hälsas med tillfredsställelse av många åldringar, och åtgärderna
            måste även nedbringa vårdkostnaderna. Älderdomshemmen behövde
            då ej mottaga andra än verkligt orkeslösa, och behovet av vårdplatser
            skulle sjunka. Många kommuner kunde reda sig med de ålderdomshem
            de för närvarande ha. Ett och annat skulle kanske t. o. m. kunna
            efter eventuella ändringar tagas i bruk för andra ändamål, exempelvis
            kronikervård.
          </p>
          <p xml:id="i-6NE4X26c87pMvvhGGNVuPW">
            K. Hemvård och bostadssvårigheter.
          </p>
          <p xml:id="i-UjNkpmEQrqjchm6NFbiTUT">
            En annan aspekt på hemvårdsproblemet förtjänar också att tagas
            upp till behandling: frågan om byggnadsregleringens inverkan på
            hemmens vård- möjligheter, Det förekommer icke sällan att anförvanter
            önska taga hand om äldre släktingar, som icke längre kunna leva
            ensamma utan tillsyn. Framför allt gäller detta landsbygden. Under
            nu gällande byggnadsregle- ring ter det sig emellertid alltför
            besvärligt och komplicerat, för att inte säga nästan omöjligt,
            att låta inreda extra utrymmen för äldre släktingar i hemmen och
            på gårdarna. Det är inte ovanligt att i landsbygdens äldre bostadshus
            finnas utrymmen, som kunna inredas till bostadsrum. Det är troligt
            att man här skulle kunna inreda bostadsrum för gamla liksom i
            nu befintliga rum, som emellertid behöva inredas med tillfredsställande
            upp- värmningsanordningar, toalett etc. Här skulle en viss del
            av ålderdoms- hemsklientelet få plats, om byggnadsregleringen
            och svårigheterna med byggnadstillstånd icke stode hindrande i
            vägen. Det är icke bara anförvan- ter som på detta sätt skulle
            kunna komma i åtnjutande av hemvård. Även andra åldringar kunde
            träffa överenskommelser på eget initiativ eller genom kommunens
            förmedling om inackordering i dylika hem. Även om den av- lastning
            som härigenom kan tänkas ske icke blir av någon större omfatt-
            ning, bör denna möjlighet utredas, och lättnader skapas för dem,
            som äro villiga att ta hand om gamla i sina hem.
          </p>
          <p xml:id="i-VToxmUy6t89SAxfVbd1iia">
            L. Äldringsterapi.
          </p>
          <p xml:id="i-KehxvBJgbC868ajvTsTsfx">
            Under de senaste åren har i diskussionen kring åldringsvården
            också påpekats, att det inte bara är fråga om att få de gamla
            på ett perfekt hem med förstklassig vård. Det är minst lika viktigt
            att få dem att känna hem-
          </p>
          <pb facs="riksdagen-motions-pdf/data/1952/mot_1952__ak__263/mot_1952__ak__263-011.pdf"/>
          <fw xml:id="i-J1eMkm486v7vB1VuDLGiey">
            Motioner i Andra kammaren, nr 263. 11
          </fw>
          <p xml:id="i-83DApeRMyZR2zo15KTdEk6">
            känsla, och alt inte få bandet med bygd och släkt avklippt. Dessutom
            måste de få något att sysselsätta sig med, allt efter sina krafter.
            Den oerhörda omställning det medför att kastas från den egna hemmiljön
            och in i vård- hemstillvarons stilla sysslolöshet, kan för många
            bli en katastrof. Den fasta ordningen, den exemplariska hygienen,
            alla de yttre betingelserna, bli ju för många en revolutionerande
            omställning. Det bör vara en självklar sak, att gamla med bibehållen
            arbetskraft skola få hjälpa till inom hemmen med arbete, som de
            äro förtrogna med. De skola inte bara känna sig, utan verkligen
            vara nyttiga genom att bidraga till att lösa arbetskraftsproblemet.
            Äldringsterapi inom ålderdomshemmen är likaledes nödvändig. Arbets-
            utrymmen med behövliga verktyg böra finnas disponibla för dem
            som orka och vilja syssla med något praktiskt arbete. Viss handledning
            och hjälp att avyttra framställda produkter kunna kanske på sina
            håll behövas, men denna fråga kan lösas på ett ganska enkelt sätt.
            Arbetsterapiens utformning får icke glömmas bort i en utredning
            om åldringsvårdens detaljutformning.
          </p>
          <p xml:id="i-B3sxWrCWaxqEeWGEDjaoYw">
            M. En nödvändig utredning.
          </p>
          <p xml:id="i-7pSefBPdXK2emBv9Cdj9PG">
            Riksdagens principbeslut av år 1947 angav målsättningen för den
            fram- tida anstaltsvården. Ålderdomshemmen skola i framtiden reserveras
            för och avpassas för åldringar. Ålderdomshemmen avses skola bli
            inackorderings- hem med avgifter så beräknade, att personer utan
            annan inkomst än folk- pensionen skola kunna inackordera sig där.
            Tillräckligt antal platser måste bli tillgängliga för kroniskt
            sjuka och sinnesabnorma å specialanstalter. Försörjningsoförmögna
            personer böra omhändertagas på särskilda hem. Tio platser på åldringshem
            per ettusen invånare fastslås i principbeslutet vara det behov
            man bör räkna med. Det beslöts också, att hemmen böra förses med
            enpersonsrum i långt större utsträckning än hittills. Nu, fem
            år senare, efter en intensiv debatt i pressen under flera år,
            efter upprepade interpellationer och motioner i riksdagen kring
            åldringsvården och med denna sammanhängande problem, borde tiden
            vara inne att till- sälta den utredning, som skall undersöka vilka
            möjligheter vi ha att inom rimlig tid organisera en åldringsvård,
            som blir vårt samhälle fullt värdig. Med stöd av vad ovan anförts
            hemställa vi, att riksdagen måtte i skrivelse till Kungl. Maj:t
            hemställa, att Kungl. Maj:t ville utreda och framlägga förslag
            om åld- ringsvårdens planläggning och utformning samt därvid be-
            akta de synpunkter som i ovanstående motion blivit berörda.
          </p>
          <p xml:id="i-C6i3jovQySCHSvYUggwHQs" type="date">
            Stockholm den 25 januari 1952.
          </p>
          <p xml:id="i-QASDiwVf7eGihejMy1NpLR" type="signatureBlock">
            Alarik Hagård. Martin Skoglund. Jean Braconier. Carl Östlund.
            Märta Boman. Ernst V. Staxäng. Karin Wetterström. Jöns Nilsson.
            Elsa Ewerlöf.
          </p>
          <p xml:id="i-2ZrHGYvErVXB4xyxz6rpDW">
            Ruth Hellström. E. Birke.
          </p>
        </div>
      </div>
    </body>
  </text>
</TEI>
