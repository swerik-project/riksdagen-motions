<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FiU-01076">
  <teiHeader>
    <fileDesc>
      <titleStmt>
        <title>Jämlikhetsutredning</title>
        <author corresp="i-3R1heWHR7nC9dtoPHWSMdB">av Peter Persson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1076 av Peter Persson m.fl. (S)</title>
          <idno type="rdwebb">H5021076</idno>
          <rs type="number">1076</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H5021076/text</ref>
          <ref type="dokument_url_html">http://data.riksdagen.se/dokument/H5021076</ref>
          <ref type="dokumentstatus_url_xml">http://data.riksdagen.se/dokumentstatus/H5021076</ref>
          <ref type="docx">http://data.riksdagen.se/fil/C424147B-680B-4DD2-BFAE-54E163B870E5</ref>
          <ref type="pdf">http://data.riksdagen.se/fil/56A38625-78F5-4A9D-ADDE-259866B4DD92</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3R1heWHR7nC9dtoPHWSMdB</idno>
            <name>Peter Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AZLUb1tb1XBKEbcvPVdCkZ</idno>
            <name>Helene Petersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-P8ud9t2FDiNCN5TAFAsfAq</idno>
            <name>Johanna Haraldsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RUUcoNzkS8hWeA6djtT16r" type="signed"/>
        <correspContext corresp="i-RUUcoNzkS8hWeA6djtT16r">
          <note type="signatory" corresp="i-3R1heWHR7nC9dtoPHWSMdB"/>
          <note type="signatory" corresp="i-AZLUb1tb1XBKEbcvPVdCkZ"/>
          <note type="signatory" corresp="i-P8ud9t2FDiNCN5TAFAsfAq"/>
          <note type="signatory" corresp="i-8AtQfc4p9Hm5yajEXEHtE5"/>
        </correspContext>
        <correspAction xml:id="i-7fPGT6QeQXeT9aywyCtW8z" type="submitted">
          <date when="2017-10-02"/>
          <time when="14:07:08"/>
        </correspAction>
        <correspAction xml:id="i-UQbsuhhV4Q2gJVqj2kcRuR" type="reviewed">
          <date when="2017-10-02"/>
          <time when="15:48:49"/>
        </correspAction>
        <correspAction xml:id="i-Rm4Ut1Q6prWzyj3BDrqXhY" type="referred">
          <date when="2017-10-13"/>
        </correspAction>
        <correspAction xml:id="i-CFHDdGcCC7Q6xgSwKavjtR" type="assigned">
          <date when="2018-11-28"/>
          <time when="08:27:29"/>
        </correspAction>
        <correspContext corresp="i-CFHDdGcCC7Q6xgSwKavjtR">
          <ref type="assignedTo">Finansutskottet</ref>
        </correspContext>
        <correspAction xml:id="i-KiCuKJMx52XFNU6e5tsphe" type="behandlas_i"/>
        <correspContext corresp="i-KiCuKJMx52XFNU6e5tsphe">
          <ref type="uppgift">2017/18:FiU20</ref>
          <ref type="ref_dok_id">H501FiU20</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU20</ref>
          <ref type="ref_dok_titel">Riktlinjer för den ekonomiska politiken</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EpzCoz93ExhzZLxF7ZR2wF" type="motHeader">
        <div xml:id="i-Pty1aNXWCJ3DcScQ9b4X8R" type="motTitle">
          Motion till riksdagen 2017/18:1076 av Peter Persson m.fl. (S)
          Jämlikhetsutredning
        </div>
      </div>
      <div xml:id="i-UTDzcoPS34SJFpzUJzZcTd" type="motBody">
        <div xml:id="i-Axukm9NTLXFDZRbpu2C3xM" type="motProposal" subtype="förslag">
          <head xml:id="i-UswexfEBJpaYDA4JwpRdSX">
            Förslag till riksdagsbeslut
          </head>
          <list xml:id="i-xYTgy4ZNcJJjYv5Nk6Ykd">
            <item xml:id="i-VpRW9N6BBwZH5otKVmNjeU" sortKey="Yrkande 1">
              Riksdagen ställer sig bakom det som anförs i motionen om behovet
              av att göra en översyn av utvecklingen för fördelning av inkomster
              och förmögenheter och att i samband med översynen ta fram konkreta
              förslag som innebär att jämlikheten i Sverige ökar, och detta
              tillkännager riksdagen för regeringen.
            </item>
          </list>
        </div>
        <div xml:id="i-7BvKq4Cgj3GAwq17i3XA2A" type="motContent">
          <head xml:id="i-QA9VJgDKeBpNKXmCaYPZSV" type="h1">
            Motivering
          </head>
          <p xml:id="i-N93CZArxrGbBWjnkz91AdJ">
            I början av 1980-talet var Sverige ett av världens mest jämlika
            länder. Så är det tyvärr inte i dag! Det finns flera förklaringar
            bakom denna utveckling. Ökade ekonomiska skillnader är en, och
            är en allmän internationell trend, vilket vi också kan se i nästan
            alla OECD-länder. Utvecklingen och takten i Sverige har dock varit
            starkare. Här har ojämlikheten ökat mer än i andra länder. I dag
            har de övriga nordiska länderna och flera av de centraleuropeiska
            länderna mer jämlikt fördelade inkomster än Sverige har. Den ökade
            ojämlikheten är även driven av politiska beslut där arbetslösa,
            sjuka och studenter haft mycket svag utveckling av sin disponibla
            inkomst under 2000-talet. Det beror på att lönerna har ökat mer
            än ersättningarna till dessa grupper. Till detta ska läggas den
            borgerliga regeringens jobbskatteavdrag, som medvetet undantagit
            arbetslösa, sjuka och pensionärer och därmed spätt på utvecklingen
            och ytterligare ökat ojämlikheten i det svenska samhället.
          </p>
          <p xml:id="i-3R1UfxAa4CcPaG2kLqWPXb">
            Jämlikheten kan bland annat mätas genom att studera inkomstfördelningen
            och hur förmögenheter är fördelade i ett samhälle. Den vanligaste
            metoden och måttet att mäta hur inkomster fördelas i ett samhälle
            är den så kallade Ginikoefficienten. Detta mått varierar mellan
            0, som innebär att alla har lika inkomster, och 1, som innebär
            att en person har alla inkomster i ett samhälle. När Sverige,
            i början av 1980-talet var världens jämlikaste land var Ginikoefficienten
            1980 0,2 och har stigit till 0,33 i dag. Det betyder att koefficienten
            har stigit med 0,01 till 0,02 per år, vilket måste betecknas som
            en stor uppgång och som därmed lett till ökad inkomstspridning
            och ökad ekonomisk ojämlikhet i Sverige. Då Ginikoefficienten
            är mest känslig för förändringar i mitten av fördelningen riskerar
            vi att missa viktiga förändringar i fördelningen av inkomster.
            Ekonomisk forskning, Roine och Waldenström, har funnit ett starkt
            positivt samband mellan de 10 procent som har de högsta lönerna
            i ett OECD-land och ekonomisk ojämlikhet. Vilken utveckling har
            vi haft i Sverige?
          </p>
          <p xml:id="i-G4G24DkLmrpoA2meVqKDo9">
            De 10 procenten som har de högsta inkomsterna har i dag en inkomstandel
            som motsvarar gruppens inkomstandel under stora delar av 1960-talet,
            vilket motsvarar 30 procent av de samlade inkomsterna i Sverige.
            De som har drivit denna utveckling är den procent som tjänar mest.
            Sedan slutet av 1990-talet har deras inkomster legat på nivåer
            motsvarande de på 1940-talet. De med de allra högsta inkomsterna
            har stadigt ökat sin inkomstandel och är sedan slutet av 1990-talet
            8–10 procent av inkomsterna i landet. Samtidigt har de som tjänat
            sämst fått se sin inkomstandel minska.
          </p>
          <p xml:id="i-62wWg9JSAFdXcAwQsdXify">
            För att få ökad kunskap om hur inkomstfördelningen utvecklats
            är det viktigt att inte bara studera utvecklingen i toppen. Hur
            har de disponibla inkomsterna utvecklats i det svenska samhället
            från 1991 till 2013? Alla grupper har ökat sin inkomst. Det är
            dock stor skillnad mellan de olika grupperna. De 10 procenten
            som har lägst inkomster har ökat sin inkomst med drygt 14 procent
            medan de 10 procenten med högst inkomst har ökat sin inkomst med
            nästan 90 procent. Det har resulterat i att fattigdomen, de i
            Sverige som har en inkomst som är lägre än 50 procent av medianinkomsten,
            ökat med 4 procent sedan 1980 och var 12 procent 2009.
          </p>
          <p xml:id="i-UR5C5R2uaJkdSxghdms5Yk">
            För att ytterligare öka förståelsen kring inkomstfördelningen
            och dess utveckling i Sverige är det lämpligt att studera hur
            inkomstkvoter utvecklas över tid. Den sista personen bland dem
            som har de 10 procenten högsta inkomsterna delat med den första
            personen bland dem som har de 10 procent lägsta inkomsterna utgör
            kvoten som visar spridningen av inkomster i Sverige. Jämfört med
            1991 ser vi att inkomsten för den sista personen bland de 10 procenten
            med högst inkomst har ökat från 2,49 gånger mer än den första
            personen bland dem med de 10 procenten lägsta inkomster. Och 2014
            hade inkomstkvoten mellan dessa ökat till 3,32 gånger. Vi ser
            här en klart ökad inkomst­spridning under perioden.
          </p>
          <p xml:id="i-CbXF1BMDxkoY9VmdL9STkf">
            Vilka grupper har drabbats av den ökade ekonomiska ojämlikheten?
            Årligen genomförs i regeringens budgetproposition en studie där
            inkomstutvecklingen för olika grupper i samhället studeras. Bland
            annat mäts hur stor risk individer från olika grupper har att
            hamna i de nedersta delarna av inkomstfördelningen. Individen
            beräknas som relativt fattig, då dess inkomst är 60 procent eller
            mindre av medianinkomsten för det aktuella året. Framförallt är
            det utrikesfödda och ensamstående kvinnor med barn, som är relativt
            fattiga. Bland de utrikesfödda och ensamstående med barn, är det
            drygt 30 procent som är att beteckna som fattiga. Andelen fattiga
            bland utrikesfödda och ensamstående med barn har ökat med drygt
            18 procentenheter från 1995 till 2013. Andra grupper där var femte
            eller drygt var femte är relativt fattig är ensamstående utan
            barn, ensamstående äldre och unga vuxna. Fattigdomen bland dessa
            grupper har ökat med drygt 10 procentenheter sedan 1995.
          </p>
          <p xml:id="i-D18afvh8v61aQekUBZTY54">
            Förutom inkomster så har förmögenheter och deras fördelning en
            stor påverkan på jämlikheten i ett samhälle. Storleken på individens
            förmögenhet påverkar konsumtions­möjligheter, levnadsstandard
            och inkomster. Den som har en stor förmögenhet har stora konsumtionsmöjligheter
            oavsett inkomst och får därmed per automatik en god ekono­misk
            levnadsstandard. Förmögenhetens storlek påverkar också storleken
            på individens kapitalinkomster, vilket i sin tur påverkar individens
            totala inkomster.
          </p>
          <p xml:id="i-E6u9njXQfLBifVbC2bbeVz">
            Motivet till att det finns få studier om förmögenheter och deras
            fördelning är att det saknas statistik. Sverige har sedan förmögenhetsskatten
            togs bort ingen statistik över förmögenheter, vilket gör att det
            inte är möjligt att följa utveckling av fördelningen av förmögenheter
            i Sverige. Under perioden då det var möjligt att mäta förmögenheter
            och se hur de utvecklades, 1999 till och med 2007, fanns det en
            klar och tydlig trend, och det var att nettoförmögenheten hos
            de 10 rikaste procenten i Sverige ökade dramatiskt under denna
            period. Nettoförmögenheten ökade från 4,4 miljoner 1999 till 6,9
            miljoner 2007. Vi kan anta att denna utveckling fortsatt.
          </p>
          <p xml:id="i-HD8h2rLyJKEtD7nNaWo4vK">
            Välfärdsstaten i form av utbildning, sjukvård och transfereringar
            brukar lyftas fram som utjämnande. Den offentliga konsumtionen
            och välfärdsstatens storlek påverkar också jämlikheten i ett samhälle.
            Enligt den fördelningspolitiska redogörelsen, som är en bilaga
            i budgetpropositionen, kan vi se att välfärdstjänsterna har en
            utjämnande effekt. Under de tre åren som studeras sänks Ginikoefficienten
            väsentligt, 2011 med –0,063, 2012 –0,045 och 2013 med –0,06. Därmed
            har den offentliga konsumtionen och välfärdsstaten en utjämnande
            effekt och leder till att den ekonomiska ojämlikheten blir mindre.
            Det finns ett brett folkligt stöd för ökad jämlikhet. Och det
            finns tecken på att människor vänder sig mot ekonomisk ojämlikhet
            och det oavsett hur jämlikt ett samhälle är. International Survey
            Programme har vid flera olika tillfällen undersökt attityder till
            ojämlikhet. I alla de undersökta länderna svarade en majoritet,
            att de instämde eller instämde starkt i påståendet att inkomstskillnaderna
            är för stora. I många av länderna, inräknat Sverige, svarade över
            90 procent att de ansåg att skillnaderna var för stora.
          </p>
          <p xml:id="i-YNZvAjiSAKhby92NNoh7BD">
            Dessutom finns stöd i forskningen för att jämlika samhällen resulterar
            i att samman­hållningen ökar, demokratin stärks, hälsan förbättras
            och brottsligheten minskar.
          </p>
          <p xml:id="i-98M7dwVkNHZqZyKFVHRYK1">
            Med anledning av ovanstående bör riksdagen ge regeringen i uppdrag
            att göra en översyn av utvecklingen för fördelning av inkomster
            och förmögenheter och att i samband med översynen ta fram konkreta
            förslag som innebär att jämlikheten i Sverige ökar.
          </p>
        </div>
        <div xml:id="i-5sMYBZj3yrFhQ5Eb5vLZVo" type="signatureBlock">
          <list xml:id="i-6w6bpNELfjdAMfx8t45K5A">
            <item xml:id="i-D6tcu5LCdgFYxPc6saFS9Q" who="unknown" type="signature">
              Peter Persson (S)
            </item>
            <item xml:id="i-V7Dc2uCZL7oowQK452bnYM" who="unknown" type="signature">
              Helene Petersson i Stockaryd (S)
            </item>
            <item xml:id="i-WHpGP2LvoNDgbwyeqNrnNd" who="i-P8ud9t2FDiNCN5TAFAsfAq" type="signature">
              Johanna Haraldsson (S)
            </item>
            <item xml:id="i-PBsf6JSofXaZfWgMbQTVXf" who="i-8AtQfc4p9Hm5yajEXEHtE5" type="signature">
              Thomas Strand (S)
            </item>
          </list>
        </div>
      </div>
    </body>
  </text>
</TEI>
