<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-UU-00518">
  <teiHeader>
    <fileDesc>
      <titleStmt>
        <title>Sovjets annektering av Estland, Lettland och Litauen</title>
        <author corresp="i-ENka9fRWC7HrGDQTU4F2ah">Birger Hagård (m) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sovjets annektering av Estland, Lettland och Litauen</title>
          <idno type="rdwebb">G902U518</idno>
          <rs type="number">U518</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/G902U518/text</ref>
          <ref type="dokument_url_html">http://data.riksdagen.se/dokument/G902U518</ref>
          <ref type="dokumentstatus_url_xml">http://data.riksdagen.se/dokumentstatus/G902U518</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ENka9fRWC7HrGDQTU4F2ah</idno>
            <name>Birger Hagård</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VVBRfuNueq8EcyiTV9NLej" type="signed"/>
        <correspContext corresp="i-VVBRfuNueq8EcyiTV9NLej">
          <note type="signatory" corresp="i-ENka9fRWC7HrGDQTU4F2ah"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_u_518/mot_198586_u_518-001.pdf"/>
      <div type="motHeader" xml:id="i-Sw7HzvKbFLjTnTLnP8VS6B">
        <div type="motTitle" xml:id="i-NVrX5b47XLkXURtBA1dca3"/>
        <div type="motSubmissionInfo" xml:id="i-XniMRWSFm31Eyb6F67aH4E"/>
      </div>
      <div type="motBody" xml:id="i-C9SfdXYobgws6gc7ZL8UU5">
        <div xml:id="i-EcGd6xtoxmuyuHBPGQ7pyY">
          <p xml:id="i-QUH8YmdMyETz5X5EahDqBK">
            Motion till riksdagen 1985/86:U518 Birger Hagård (m)
          </p>
          <p xml:id="i-6xfAAF4xrf3pHvK2V1LeQe">
            Sovjets annektering av Estland, Lettland och Litauen
          </p>
          <p xml:id="i-M1SKchUQhFXfnfymqDfJvX">
            Vi har i dagarna anledning att minnas en händelse, som för alltid
            kommer att stå som en skamfläck i vårt lands historia, nämligen
            utlämningen till Sovjet 1946 av ett 160-tal baltflyktingar. Det
            har i efterhand visat sig, att utlämningen till stor del skedde
            på grund av regeringens uraktlåtenhet att sätta sig in problematiken.
            Utlämningen var onödig. Den var berättigad med hänsyn till vapenstilleståndets
            villkor och den innebar ett tillmötesgå- ende gentemot Sovjetunionen,
            som egentligen inte hade begärts. Nu efteråt ter sig baltutlämningen
            som ett led i en opåkallad eftergiftspolitik gentemot Sovjetunionen
            och som en stor mänskliga tragedi. 40-årsminnet av denna tragiska
            händelse har återigen ställt de baltiska staterna i fokus. Det
            är fråga om tre länder, med vilka Sverige är oupplösligt förenat
            i historiska band. Såväl Estland som Lettland och Litauen har
            sin egen stolta historia. År 1561 kom emellertid Estland in under
            det svenska stormaktsväldet genom en begäran hos Erik XIV om skydd.
            I kriget mot Polen 1621 —29 erövrade Gustav II Adolf Livland,
            som omfattade Lettland och halva Litauen. Vid denna tid, 1632,
            grundades bl. a. i Tartu (Dorpat) Sveriges andra universitet.
            Genom freden i Nystad 1721 tvingades emeller- tid Sverige att
            avträda Ingermanland, Estland, Livland coh sydöstra Fin- land
            till Ryssland. Det finns anledning att påminna om att Estland
            var förenat med Sverige i 160 år, avsevärt längre än t. ex. unionen
            mellan Sveri- ge och Norge varade. 1918 utropade sig Estland,
            Lettland och Litauen som självständiga stater. Självständigheten
            erkändes 1920 av Sovjetunionen ”för eviga tider”. Men efter Stalins
            fördrag med Hitler ockuperades de tre baltiska staterna på det
            mest skändliga sätt av Sovjetunionen. Ockupationen var — och är
            naturligt- vis fortfarande — illegal. Den har aldrig erkänts i
            något fredsfördrag. Inte heller har den erkänts av de fria staterna
            i Väst. Sverige utgör ett märkligt undantag, som i praktiken gav
            ett slags erkännande redan 1940, då den svenska regeringen skyndade
            sig att villfara Sovjets begäran om att stänga de baltiska staternas
            legationer i Stockholm. I praktiken betydde detta ett erkännande
            av de ryska våldsdåden mot dessa stater, även om en sådan handling
            stred mot internationell rätt och det av Nationernas Förbunds
            generalförsamling enhälligt antagna beslutet den 11 maj 1932,
            att en nation behåller sin suveränitet även sedan den ockuperats.
            Efter den sovjetiska ockupationen har kunnat noteras det från
            kommu- nismens sida sedvanliga förtrycket. Massdeporteringar och
            mord på olik- tänkande hörde till vardagen. Små motståndsgrupper
            försökte förtvivlat
          </p>
          <pb facs="riksdagen-motions-pdf/data/198586/mot_198586_u_518/mot_198586_u_518-002.pdf"/>
          <p xml:id="i-GEJCKnFXnJjUTF2kUBZYT">
            kämpa mot ockupanterna. I Litauen förekom regelrätta strider
            ända in på 1950-talet mellan frihetskämpar och den sovjetiska
            ockupationsmakten, något som dock inte noterades i Sverige. Man
            kunde tro att numera — efter nästan ett halvsekel efter Sovjets
            första ockupation — allting blivit ”normaliserat” och att de baltiska
            folken accep- terat den påtvingade ofriheten och förtrycket. Så
            är dock inte alls fallet. Ständigt nås vi av meddelanden om att
            människor och grupper av männi- skor till det yttersta fortsätter
            att hävda den nationella egenarten och kultur- en mot ockupanterna.
            Inte minst den unga generationen för oförskräckt frihetskampen
            vidare. De kämpar dock mot svåra odds. Sovjetunionen to- lererar
            inga avvikelser och allra minst de som talar om mänskliga rättighe-
            ter och nationellt självbestämmande. Förtrycket fortsätter; en
            ständig för- ryskning pågår i syfte att de baltiska folken inom
            en nära framtid skall bli minoriteter i sina egna länder. De som
            försöker hävda Helsingforsdoku- mentet kastas i fängelse eller
            deporteras till koncentrationsläger i Sibirien. De kristna förföljs.
            Den som deltar i någon kyrklig förrättning riskerar att avstängas
            från högre utbildning eller avsked från sin anställning. Den psy-
            kiska terrorn drabbar dagligen ett stort antal människor. I en
            tid då vi från svensk sida ofta uttalar fördömanden mot förtryck
            och övervåld mot andra nationer och folk i avlägsna delar av världen
            — som t. ex. Sovjets agerande i Afghanistan — finns det än större
            anledning att också beakta vad som händer i våra närmaste grannländer.
            Vi kan på olika sätt ge stöd åt strävandena i Estland, Lettland
            och Litauen att slå vakt om och hävda den egna nationella kulturen.
            Vi kan ge vårt moraliska stöd åt ansträngningarna att åter uppnå
            självständighet. Vi kan uttala vår förhopp- ning att kommunismen
            skall självförintas och att Sovjetunionen förvandlas till en demokrati,
            där självbestämmanderätten åter kommer till heders för de folk
            och nationer, som nu lider under ockupationens tyranni. För Sverige
            finns det också anledning att klart uttala att, även om Sovjets
            annektering 1940 erkändes som det faktum den var, innebär detta
            dock inte att Sverige formellt och rättsligt erkänt Estlands,
            Lettlands och Litauens införlivande med Sovjetunionen. Ett sådant
            uttalande skulle klarlägga mycket av den osäkerhet som råder beträffande
            Sveriges egentliga ställ- ningstagande till Sovjetunionens ockupation
            av de baltiska staterna.
          </p>
          <p xml:id="i-RSx1V9TCRiG9K9w3UTR8L1">
            Hemställan
          </p>
          <p xml:id="i-KV2BVca1n5YvUBvdjLvXF1">
            Med hänvisning till vad som ovan anförts hemställs att riksdagen
            som sin mening ger regeringen till känna att, även om Sverige
            de facto erkänt Sovjetunionens annektering av Estland, Lett- land
            och Litauen, innebär detta icke att Sverige därmed rättsligt och
            formellt, dvs. de jure, erkänt Sovjets införlivande av de baltiska
            sta- terna.
          </p>
          <p xml:id="i-3YVeFgQzr6yVxSkcWY318F">
            Stockholm den 27 januari 1986
          </p>
          <p xml:id="i-PQQmu4KJ14eX4n2efcaqRx">
            Birger Hagård (m)
          </p>
          <p xml:id="i-Qf2wyBiYh6hLK8WXY55BEL">
            Mot. 1985/86 US518
          </p>
        </div>
      </div>
    </body>
  </text>
</TEI>
