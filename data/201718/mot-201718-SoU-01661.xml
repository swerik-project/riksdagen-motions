<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-01661">
  <teiHeader>
    <fileDesc>
      <titleStmt>
        <title>Möjligheter för kommuner att bedriva en restriktiv alkoholpolitik</title>
        <author corresp="i-8FETPvGK3JaS14fho6976e i-VRHymVx7EsX48sg7b5qmpS">av Stefan Nilsson och Jan Lindholm (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1661 av Stefan Nilsson och Jan Lindholm (båda MP)</title>
          <idno type="rdwebb">H5021661</idno>
          <rs type="number">1661</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5021661/text</ref>
          <ref type="dokument_url_html">http://data.riksdagen.se/dokument/H5021661</ref>
          <ref type="dokumentstatus_url_xml">http://data.riksdagen.se/dokumentstatus/H5021661</ref>
          <ref type="docx">http://data.riksdagen.se/fil/34119C45-691A-42B5-A90C-3E12121F5F67</ref>
          <ref type="pdf">http://data.riksdagen.se/fil/77EACC2A-042D-4862-ADE7-86779C5FB662</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8FETPvGK3JaS14fho6976e</idno>
            <name>Stefan Nilsson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6Ec9qHe8fRRdxTGwdM2dkP" type="signed"/>
        <correspContext corresp="i-6Ec9qHe8fRRdxTGwdM2dkP">
          <note type="signatory" corresp="i-8FETPvGK3JaS14fho6976e"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="submitted" xml:id="i-RKFCu7rpXHAjaAmNiaEBDz">
          <date when="2017-10-03"/>
          <time when="12:42:55"/>
        </correspAction>
        <correspAction type="reviewed" xml:id="i-8piqGsG8BowCbofgXZ4Tfc">
          <date when="2017-10-03"/>
          <time when="14:02:25"/>
        </correspAction>
        <correspAction type="referred" xml:id="i-MNsdLgdP4UtizRnN9SaPRJ">
          <date when="2017-10-13"/>
        </correspAction>
        <correspAction type="assigned" xml:id="i-StrPe29qNaeXFR6oph7WfK">
          <date when="2018-09-28"/>
          <time when="15:10:57"/>
        </correspAction>
        <correspContext corresp="i-StrPe29qNaeXFR6oph7WfK">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-XYXyjswTW9HR21XF7Kgt55"/>
        <correspContext corresp="i-XYXyjswTW9HR21XF7Kgt55">
          <ref type="uppgift">2017/18:SoU8</ref>
          <ref type="ref_dok_id">H501SoU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU8</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:1661 av Stefan Nilsson och Jan Lindholm (båda MP) Möjligheter för kommuner att bedriva en restriktiv alkoholpolitik</div>
      </div>
      <div type="motBody">
        <div type="motProposal" subtype="förslag">
          <head xml:id="i-AUxj65yURgXvcxWi4C92kk">
            Förslag till riksdagsbeslut
          </head>
          <list style="ol">
            <item xml:id="i-3sc7cbwoWRhVa4yV83R37r">
              Riksdagen ställer sig bakom det som anförs i motionen om möjligheter
              för kommuner att bedriva en restriktiv alkoholpolitik och tillkännager
              detta för regeringen.
            </item>
            <item xml:id="i-n6qDe6CRMYxwFsTB31rNT">
              Riksdagen ställer sig bakom det som anförs i motionen om möjligheter
              för kommuner att begränsa antalet tillstånd att servera alkohol
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Qeq1Bp41yDRVvDj3PAXWVv">
            Bakgrund
          </head>
          <p xml:id="i-LjxXpED6EXMq3naCHPTGYG">
            Den alkoholpolitiska forskningen visar tydligt att tillgängligheten
            av alkohol direkt påverkar totalkonsumtionen av alkohol. Det i
            sin tur påverkar direkt förekomsten av alkoholrelaterade skador
            i en befolkning. Det är bakgrunden till att vi i Sverige har en
            restriktiv alkoholpolitik där såväl den fysiska tillgängligheten
            (reglerna för alkoholförsäljning) som den ekonomiska tillgängligheten
            (priset) begränsas.
          </p>
          <p xml:id="i-TiSPQrK8DERJCc8MsKHoZh">
            Alkohollagen syftar till en restriktiv alkoholpolitik, men för
            kommunerna är det i praktiken svårt att upprätthålla en sådan,
            eftersom de verktyg som kommunerna har tillgång till inte är tillräckligt
            vassa. Och kommuners avslag på ansökan om tillstånd att servera
            alkohol – utifrån befintlig alkohollagstiftning – upphävs ofta
            av högre instanser vid en överklagan. För att kunna föra den solidariska
            och restriktiva alkoholpolitik som riksdagen beslutat om behöver
            kommuner bättre verktyg att utöva tillsynen och tillståndsgivningen.
          </p>
          <head type="h1" xml:id="i-RXQgWbpsBjDFvfHkCvfiW9">
            Motivering
          </head>
          <p xml:id="i-Bapbi3rgs9Prf7z5WxAzgj">
            Överetablering – när antalet serveringstillstånd på en ort blir
            så stort att det kan medföra alkoholpolitiska olägenheter – är
            vanligt i kommuner. Kommunerna, via sina förtroendevalda politiker,
            är i praktiken kringskurna när de vill bedriva en politik i sina
            invånares intresse. Kommuner har rätt att vägra serveringstillstånd
            om serveringen kan befaras medföra olägenheter från alkoholpolitisk
            synpunkt (7 kap. 9 § AL). Vid en överklagan måste dock varje ansökan
            prövas enskilt och kan inte avslås med hänvisning till kommunala
            riktlinjer. Det innebär i praktiken att kommunen måste visa att
            just det tillkommande serveringsstället skulle orsaka alkoholpolitiska
            olägenheter, och inte bara att den ökade tillgängligheten av alkohol
            i sig skulle orsaka skada. Därmed kan kommunerna ha de finaste
            ambitioner att begränsa alkoholkonsumtionen och därmed alkoholskadorna,
            men inte tillräckliga verktyg för att förverkliga ambitionerna.
          </p>
          <p xml:id="i-3fqNWreK1Xm4x1aE4qVgrs">
            Det finns tre stora problem med denna inskränkta kommunala möjlighet
            att begränsa alkoholtillstånden. Förutom de begränsade möjligheterna
            att bedriva en restriktiv alkoholpolitik så innebär en överetablering
            av alkoholtillstånd, särskilt med mycket sena nattliga öppettider,
            en kraftigt ökad mängd våldsbrott och också att polisens resurser
            att utreda och förebygga andra brott begränsas. Polisen i storstadsområdena
            vittnar ofta om att mycket stora polisresurser måste avsättas
            nattetid under helger för att hålla vakt och ingripa utanför krogar,
            för att beivra våldsbrott. Det innebär att det finns mindre resurser
            att förebygga och utreda andra brott, såsom våld mot kvinnor i
            hemmen, inbrott, bedrägerier etc. Det finns också en stark koppling
            mellan antalet sena serveringstillstånd nattetid för alkohol och
            flödet av misshandlade personer till akutmottagningarna i storstäderna.
          </p>
          <p xml:id="i-A5kaYShG73JsJGbfUE2n8N">
            I praktiken skulle dessa stora samhällskostnader, i form av ökade
            polisresurser och ökade sjukvårdsresurser, kunna ses som en indirekt
            subvention av kostnaderna för att bedriva krogverksamhet nattetid.
          </p>
          <head type="h1" xml:id="i-FVo5rzDBkyuPd8M8qwkU28">
            Möjligheter för kommuner att begränsa antalet serveringstillstånd
          </head>
          <p xml:id="i-8qUxPS7NvkAz9oP6Fg5kaw">
            Det vore rimligt att en kommun fick reella möjligheter att begränsa
            antalet serveringstillstånd. En utgångspunkt kan vara att kommunerna
            i sina alkoholpolitiska program eller motsvarande utifrån alkoholpolitiska
            hänsyn sätter ett tak för antalet serveringstillstånd – per ort,
            per invånare eller något annat mätbart och relevant. Den uppenbara
            invändningen är förstås att detta gynnar dem som redan har serveringstillstånd
            och missgynnar dem som söker tillstånd efter det att taket uppnåtts.
            En möjlig lösning skulle kunna vara att en kommun kan införa en
            ”handel med serveringsrätter”, där man först måste genomgå sedvanlig
            prövning för att få ett serveringstillstånd, och sen köpa en serveringsrätt
            från ett annat serveringsställe som därmed återlämnar sitt serveringstillstånd
            och slutar servera alkohol.
          </p>
        </div>
        <div type="motSignatures">
          <list>
            <item xml:id="i-CR9NACgYvaxUVp8FtPov17">
              Stefan Nilsson (MP)
            </item>
            <item xml:id="i-SPKXbmN93kvwarKz5xf1bc">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
