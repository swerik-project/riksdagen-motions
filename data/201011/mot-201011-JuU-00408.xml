<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00408">
  <teiHeader>
    <fileDesc>
      <titleStmt>
        <title>Kriminalvården</title>
        <author corresp="i-6MWLY5JdykMGLLUo96skfp">av Lena Olsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kriminalvården</title>
          <idno type="rdwebb">GY02Ju408</idno>
          <rs type="number">Ju408</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju408/text</ref>
          <ref type="dokument_url_html">http://data.riksdagen.se/dokument/GY02Ju408</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju408</ref>
          <ref type="doc">http://data.riksdagen.se/fil/BDF1E742-AEAC-4EA1-B2D7-EBA362D93694</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FPFScHJiP4rcMRU8VZmMWw" type="signed"/>
        <correspContext corresp="i-FPFScHJiP4rcMRU8VZmMWw">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-BVAVLiWB4d2xKSP9XvGdW8" type="numbering">
          <date when="2010-10-29"/>
        </correspAction>
        <correspAction xml:id="i-17Sj7GsfiBd32CUkhiJPLg" type="submission">
          <date when="2010-10-27"/>
        </correspAction>
        <correspAction xml:id="i-UrKumP7kpqxoas9hKXZWHR" type="transfer">
          <date when="2010-10-26"/>
        </correspAction>
        <correspAction xml:id="i-JvAcagppjXDrLAZaAByLs2" type="assigned"/>
        <correspContext corresp="i-JvAcagppjXDrLAZaAByLs2">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-U8JzmEo1PEZ33Z2bujVkd4">
            1 Förslag till riksdagsbeslut
          </head>
          <list style="ol">
            <item xml:id="i-6QSnFxsEU6syC4A2VijNzX">
              Riksdagen tillkännager för regeringen som sin mening vad som
              anförs i motionen om att halvtidsfrigivning av förstagångsdömda
              bör införas.
            </item>
            <item xml:id="i-9QjWJDrbzSfi116YuU8xPj">
              Riksdagen tillkännager för regeringen som sin mening vad som
              anförs i motionen om att ge fler möjlighet till kontraktsvård
              och vårdvistelse.
            </item>
            <item xml:id="i-Mp9qNeMxr6jRL5Nr6YR3SE">
              Riksdagen tillkännager för regeringen som sin mening vad som
              anförs i motionen om att utreda förändrade villkor för utökad
              frigång.
            </item>
            <item xml:id="i-KsRN2YNs17arYDUsYpYBak">
              Riksdagen tillkännager för regeringen som sin mening vad som
              anförs i motionen om fler intagna i halvvägshus.
            </item>
            <item xml:id="i-XhfTELmfLSWmRgQNjnRxCC">
              Riksdagen tillkännager för regeringen som sin mening vad som
              anförs i motionen om utslussningsstöd.
            </item>
            <item xml:id="i-9AG9c6JhM2KwnJBbybptbL">
              Riksdagen tillkännager för regeringen som sin mening vad som
              anförs i motionen om kvinnor i Kriminalvården.
            </item>
            <item xml:id="i-7HQ6fFS6NMjrG6AVykraEM">
              Riksdagen tillkännager för regeringen som sin mening vad som
              anförs i motionen om att genomföra Häktesutredningens förslag
              om prövning av restriktioner i häkten.
            </item>
            <item xml:id="i-A3BpP8SL27DTcJ6AS4GL2X">
              Riksdagen tillkännager för regeringen som sin mening vad som
              anförs i motionen om att införa ett förbud mot att placera barn
              i häkte.
            </item>
            <item xml:id="i-7z8FEFRsj9gRYXKcqKzeqp">
              Riksdagen tillkännager för regeringen som sin mening vad som
              anförs i motionen om att en fångombudsman bör införas i Sverige.
            </item>
            <item xml:id="i-UbfEGq4Ukgb2rxiZxtkmht">
              Riksdagen tillkännager för regeringen som sin mening vad som
              anförs i motionen om att utreda hur en särskild högskoleutbildning
              för kriminalvårdare kan skapas.
            </item>
          </list>
        </div>
        <div type="motContent">
          <head xml:id="i-B6A2pF8fsFvDHWFNQFwW4f" type="h1">
            2 Halvtidsfrigivning för förstagångsdömda
          </head>
          <p xml:id="i-UheXZGk8i9dcGtH4TX9ctz">
            Det finns kritik mot att kriminalvården blir mer och mer förvaring
            och mindre behandling. Vänsterpartiet sade nej till att flytta
            fram normen när villkorlig frigivning ska ske, till två tredjedelar
            av strafftiden. Detta bygger dels på insikten om inlåsningens
            skadliga verkan på den intagnes möjligheter att återgå till ett
            liv utan kriminalitet, dels på att vi tror att det är bra att
            tiden i fysisk frihet inom ramen för straffet kan användas till
            något positivt. Allt sedan reglerna ändrades har vi kämpat för
            ett återinförande av halvtidsfrigivningen.
          </p>
          <p xml:id="i-7KZmNW64LWsPBwKGEyWahM">
            Genom ett återinförande av villkorlig halvtidsfrigivning och
            genom att satsa de budgetmedel som då frigörs på en förbättrad
            kriminalvård finns stora möjligheter till förändring. En längre
            period där den dömde är villkorligt frigiven och står under Kriminalvårdens
            tillsyn har också ett egenvärde; då underlättas en övergång till
            ett liv i frihet och utan kriminalitet.
          </p>
          <p xml:id="i-Ci8SanZMz316FymvjPj1bp">
            Vänsterpartiet anser att villkorlig halvtidsfrigivning bör återinföras
            men i detta läge väljer vi att lägga fram förslag om att den grupp
            som döms till frihetsberövande straff för första gången ska omfattas
            av reformen. Vänsterpartiet vill att de pengar som frigörs bl.a.
            används till en utökad och förstärkt programverksamhet, mer resurser
            till missbruksbehandling, satsning på sysselsättning och utslussningsåtgärder,
            satsningar på personalen, större möjligheter att anpassa kriminalvården
            för intagna kvinnor och satsning på särskilda personalkategorier.
            Behandlingsprogram riktade till dömda sexualbrottslingar och misshandlande
            män ska vara en viktig del av dessa resurser.
          </p>
          <p xml:id="i-X2wGFnudBvYKRp49vDYMys">
            Viktigt är det också med stora tillskott till frivården som ansvarar
            för den delen av strafftiden som omfattas av villkorlig frigivning.
            Frivården måste få möjlighet att bygga upp sin organisation för
            den ökade arbetsbelastning det innebär med ett återinförande av
            halvtidsfrigivning. Normen om villkorlig halvtidsfrigivning bör
            alltså återinföras för alla men av praktisk hänsyn bör reformen
            införas stegvis med början med de förstagångsdömda. Detta bör
            riksdagen som sin mening ge regeringen till känna.
          </p>
          <head xml:id="i-m6o6Pc2RuKmsz1PKebhAA" type="h1">
            3 Intagna med missbruksproblem
          </head>
          <p xml:id="i-SrbGxosGKM4sByFCJu4cB">
            Målsättningen måste vara att alla personer med missbruksproblem
            ska få hjälp innan de hamnar inom kriminalvården. En alltför hög
            andel av människor med missbruksproblem hamnar emellertid förr
            eller senare där. Vid ett mättillfälle den 1 oktober 2009 uppgav
            49 procent av de intagna att de var narkotikamissbrukare och 19
            procent att de hade ett alkoholmissbruk.
          </p>
          <p xml:id="i-3mRwqCzxqmA83bq5jRdqbk">
            Det finns fler orsaker till att så många intagna har missbruksproblem.
            Den starkast bidragande orsaken är de stora nedskärningarna i
            välfärdsamhället i allmänhet och i synnerhet när det gäller missbruksvården
            inom ramen för kommuner och landsting. Samhället bör sträva efter
            att fånga upp människor och hjälpa dem i ett tidigare skede. Vänsterpartiet
            har föreslagit att det införs en vårdgaranti för personer med
            missbruksproblem.
          </p>
          <p xml:id="i-KZudFSysaWgxQWB3fnnKaH">
            Långa fängelsevistelser är skadliga och kontraproduktiva när
            det gäller att anpassa människor till ett liv utan kriminalitet.
            Vi förespråkar därför större inslag av friare behandlingsformer,
            i synnerhet för personer med missbruksproblem. Ett problem har
            länge varit att få kommunerna att samarbeta med kriminalvården.
            Det är alltjämt ett problem att få kommunerna att skriva på de
            s.k. ansvarsförbindelserna, där kommunerna ska ta på sig kostnader
            för vården innan vården ska inledas. Det kan diskuteras om kommunerna
            verkligen ska ha möjlighet att neka att ta ansvar för medborgare
            som är i behov av vård.
          </p>
          <p xml:id="i-2a7PPR5DNJfWgD1D9ycKxF">
            Problemet med samarbete med kommunerna är tydligt när det är
            fråga om s.k. kontraktsvård, dvs. den vårdform som kan ersätta
            fängelse så länge den dömde följer sitt kontrakt och sköter sig.
            En lösning kan då vara att låta frivården ta en större del av
            kostnaden, vilket i så fall kräver mer resurser. När domstolarna
            dömer till kontraktsvård kräver man dels att straffvärdet för
            brottet ligger under två år, dels att den föreslagna behandlingen
            är tillräckligt ingripande. Det senare innebär att öppenvård endast
            tillåts om straffvärdet ligger långt under två år, i annat fall
            kräver domstolarna slutenvård. Domstolarna bör här bli mer generösa
            i sina bedömningar och den enskildes vårdbehov bör stå i centrum.
            Det kan diskuteras om tvåårsgränsen verkligen fyller sitt syfte.
          </p>
          <p xml:id="i-SWnGxzgm9Jt34k7zWeHqi2">
            Samarbetssvårigheterna med kommunerna finns på samma sätt när
            det gäller s.k. vårdvistelse. Vårdvistelse innebär att den dömde
            får avtjäna slutet av sitt straff på ett behandlingshem. En del
            av lösningen på problemet är den förändring som Vänsterpartiet
            varit med och genomfört och som innebär att vårdvistelse kan påbörjas
            i ett tidigare skede, för att inrymma en större del av behandlingstiden
            under den tid som personen är kriminalvårdens kostnadsansvar.
            Det minskar eller tar i vissa fall rent av bort den kostnad som
            kommunerna måste bära efter att kriminalvårdens ansvar upphör.
            Vårdvistelse bör vidareutvecklas till att bli ett alternativ till
            fängelse i ett ännu tidigare skede. Om den intagne bedöms tillräckligt
            motiverad måste en behandling genom vårdvistelse alltid kunna
            påbörjas.
          </p>
          <p xml:id="i-FhmNmSAjKYxwyqX6zibX97">
            Ett annat problem är att föreskrifterna för vårdvistelser kan
            vara för restriktiva. Man kräver t.ex. att den intagne ska ha
            fått normalpermission på egen hand innan vårdvistelse påbörjas.
            Om orsaken till att man inte befinner sig i detta stadium är att
            man har missbruksproblem blir det en absurd tolkning. Kraven på
            att den som behandlas måste anses klara sin behandling för att
            få den bör också ifrågasättas.
          </p>
          <p xml:id="i-7RQRi2UtSXqPypXNxEHGVH">
            Annat som behöver förändras är att om den intagne i samband med
            domen nekats kontraktsvård leder det till att det senare blir
            omöjligt att få vårdvistelse. Ett lyckat motivationsarbete bör
            kunna leda till vårdvistelse även efter nekad kontraktsvård.
          </p>
          <p xml:id="i-W2U2yyxEWbiiinBU7f46A7">
            Vad som ovan anförs om att ge fler möjlighet till kontraktsvård
            och vårdvistelse bör riksdagen som sin mening ge regeringen till
            känna.
          </p>
          <head xml:id="i-33onG8ZuDizQ2Q3N2TVhYm" type="h1">
            4 Förbättrad utslussning
          </head>
          <p xml:id="i-AHVXw7W4bq7N6Gw9NCbtfj">
            Vänsterpartiet genomförde tillsammans med den tidigare socialdemokratiska
            regeringen och Miljöpartiet en rad förändringar för förbättrad
            utslussning från anstalt. En av dessa var möjligheten till s.k.
            utökad frigång, vilket innebär att man under kontrollerade former
            avtjänar sitt straff i sin bostad. Under denna tid krävs att man
            arbetar, utbildar sig, får behandling eller deltar i annan särskilt
            ordnad verksamhet. Enligt lag kan den som avtjänat minst halva
            sin strafftid, dock minst tre månader, komma ifråga. Lagen tillåter
            också att den utökade frigången förenas med elektronisk övervakning,
            s.k. fotboja, vilket också sker i de flesta fall. Även andra villkor
            vad gäller skötsamhet m.m. ställs upp.
          </p>
          <p xml:id="i-8b2z7zewzaMw6QybyBfH2e">
            Kriminalvården skriver i sitt budgetunderlag att misskötsamheten
            vid ut-slussningformen varit mycket liten, och man gör bedömningen
            att man skulle kunna öka antalet intagna som får denna möjlighet
            om tidsgränsen när det gäller avtjänad strafftid sänktes. Vidare
            skriver man att detta är en kostnadseffektiv insats som frigör
            resurser, men att man självklart måste tillföra frivården resurser
            med en sådan förändring.
          </p>
          <p xml:id="i-PuXC8Ls4Ypes9heRBZQRA8">
            Även Brottsförebyggande rådet (Brå) konstaterar i en rapport
            Utökad frigång och återfall (rapport 2010:8) att misskötsamheten
            vid utökad frigång är låg och menar att man bör överväga mindre
            restriktiva villkor för utslussningsformen.
          </p>
          <p xml:id="i-UCCFs1K4ZhDddf67ikg8AF">
            Vänsterpartiet bedömer att reformen med utökad frigång slagit
            mycket väl ut och att man bör gå vidare i linje med vad Kriminalvården
            och Brå skriver. Det bör utredas om villkoren för utökad frigång
            kan förändras. Detta bör riksdagen som sin mening ge regeringen
            till känna.
          </p>
          <p xml:id="i-FCWeiNB2wkbf97wXwte1Be">
            Även reformen med halvvägshus har fungerat bra för dem som erbjudits
            detta. Dock har reformen inte slagit igenom lika stort som vi
            önskade. Det bör finnas stora möjligheter att utöka antalet klienter
            i halvvägshus. Regeringen bör därför vidta åtgärder för att detta
            ska möjliggöras.
          </p>
          <p xml:id="i-PxbsmNUhvg6ectUPNuEazB">
            Vad som ovan anförs om fler intagna i halvvägshus bör riksdagen
            som sin mening ge regeringen till känna.
          </p>
          <p xml:id="i-3Yw27ACs9Wd8pkuPAnPGY3">
            En viktig del av utslussningen är självklart att det övriga samhället
            tar vid när strafftiden tar slut. Det krävs en bättre samordning
            än i dag för att förverkliga detta. Det bör utredas hur alla de
            resurser som finns inom missbrukarvården, socialtjänsten, Arbetsförmedlingen
            etc. kan samordnas på ett bättre sätt för att ge varje enskild
            individ ett relevant stöd i samband med frigivningen, ett så kallat
            utslussningsstöd. Stödet ska vara individuellt och insatserna
            ska vara riktade mot t.ex. fortsatt missbruksvård, arbetspraktik,
            utbildning och boende. Insatserna ska vara dokumenterade i en
            handlingsplan som skrivits under av den enskilde, kriminalvården
            och kommunen. Vad som ovan anförs om utslussningsstöd bör riksdagen
            som sin mening ge regeringen till känna.
          </p>
          <head xml:id="i-YNZfSK2coNaEN93yA8MNcw" type="h1">
            5 Kvinnliga intagna
          </head>
          <p xml:id="i-8rWUKwjEWpZSMpJKyCS2qM">
            Situationen för kvinnor som sitter i fängelse skiljer sig ofta
            från männens. De har t.ex. sämre fysisk och psykisk hälsa och
            allvarligare missbruksproblem. Dessutom är stigmatiseringen av
            kvinnor som dömts för brott ännu starkare än av män. Inte sällan
            har kvinnor barn som blir omhändertagna, vilket så klart kräver
            särskilda åtgärder. Inte sällan har också intagna kvinnor själva
            inom ramen för sitt eget missbruk och sin kriminalitet varit utsatta
            för grova brott så som våldtäkter och misshandel. Kriminalvården
            måste därför anpassas bättre efter de intagna kvinnornas behov.
            Vänsterpartiet har länge lyft fram frågor som rör kvinnor inom
            kriminalvården, och under förra mandatperioden gjorde justitieutskottet
            detsamma (Uppföljning av kvinnor intagna i kriminalvården, 2009).
          </p>
          <p xml:id="i-VpJ1medXePkDjHgJuxuYaF">
            Justitieutskottet konstaterar i rapporten att för att nå samhällets
            mål att minska risken för återfall i brott behöver kriminalvård
            för kvinnor utformas utifrån ny modern kunskap. Rehabilitering
            av kriminellt belastade kvinnor måste utgå från kvinnors behov
            och förutsättningar. Mycket har skett men mer finns kvar att göra
            för att minska återfall i missbruk och brott. Enligt utskottet
            är det t.ex. nödvändigt att öka sysselsättningen för de intagna
            på anstalterna. Sysselsättningen som erbjuds kvinnorna måste enligt
            utskottet öka möjligheterna till arbete när de kommer ut i samhället.
            Det behövs också mer insatser för att fler intagna kvinnor ska
            kunna delta i arbetsmarknadsutbildningar. Även utvecklingen av
            lärcentrum på anstalterna är värdefull.
          </p>
          <p xml:id="i-3QSqKQhNyQrsTohX2rNkJm">
            Utskottet framhåller också att även kvinnor ska kunna placeras
            i s.k. halvvägshus som ett utslussningsalternativ. För närvarande
            finns det inga halvvägshus för kvinnor. I ett halvvägshus vistas
            en intagen under eget ansvar i en miljö som är öppnare än den
            som finns i en öppen anstalt men får samtidigt stöd och hjälp
            av Kriminalvården och andra myndigheter. Av uppföljningen framgår
            också att den fysiska och psykiska hälsan bland många av de intagna
            kvinnorna är dålig. Utskottet anser att höga krav måste ställas
            på att tillgången till adekvat hälso- och sjukvård säkras så att
            de olika vårdbehov som kvinnor har kan tillgodoses.
          </p>
          <p xml:id="i-AiP2hZHbCH9bvo6TbJqznq">
            Vidare konstaterades att förhållandena skiljer sig åt mellan
            anstalterna för kvinnor och anstalterna för män när det gäller
            t.ex. våld och hot mot medintagna och personal, upplopp, gängbildningar
            samt rymningar. Klimatet på kvinnoanstalterna är lugnare. Trots
            det har det inte gjorts någon åtskillnad i hur regler som tillkommit
            för att främja ökad säkerhet har tillämpats. Detta har fått till
            följd att omotiverade restriktioner och inskränkningar tillämpas
            på kvinnoanstalterna.
          </p>
          <p xml:id="i-S7H7wM1MZ4oP9EHRS8Xzsw">
            Proportionalitetsprincipen måste framöver få genomslag på så
            sätt att kvinnor intagna i anstalt inte beläggs med restriktioner
            eller inskränkningar som motiveras av händelser av ordningsstörning
            eller säkerhetsrisker som uppstått på anstalter för män.
          </p>
          <p xml:id="i-QaotHQD8XdkUGxEWrnecfE">
            Frågan om kvinnors situation inom kriminalvården bör prioriteras
            högre än i dag. Utskottet krävde ett helhetsgrepp för att bättre
            svara upp mot kvinnornas behov. Utskottet anser också att forsknings-
            och utvecklingsinsatserna om kvinnor intagna på anstalt måste
            förstärkas och lyftas fram samt att resultaten av internationell
            forskning tas tillvara bättre. Utskottet skrev att man ville att
            regeringen rapporterar resultatet av utvecklingsarbetet med att
            anpassa kriminalvården efter intagna kvinnors behov till riksdagen.
            Vänsterpartiet delar denna uppmaning. Vad som ovan anförs om kvinnor
            i Kriminalvården bör riksdagen som sin mening ge regeringen till
            känna.
          </p>
          <head xml:id="i-CLyS5DJCNYnJA3rgr7Krg8" type="h1">
            6 Häkten
          </head>
          <p xml:id="i-BXhXdGBeXaAw8oa4woNJXL">
            Sverige har fått kritik av Europarådets kommitté för förhindrande
            av tortyr och omänsklig eller förnedrande behandling (CPT) för
            förhållandena på och lagstiftningen om de svenska häktena.
          </p>
          <p xml:id="i-NL4DMPm2UycMVTz27Mzj2L">
            Ett område där kritiken varit mycket stark gäller de restriktioner
            som åklagare utfärdar i samband med häktningen. Dessa anses ofta
            vara slentrianmässiga, och i mycket stor utsträckning handlar
            det om fullständiga restriktioner. I Häktesutredningen (SOU 2006:17)
            föreslogs att åklagaren i samband med häktningsförhandlingen ska
            begära tingsrättens tillstånd för och motivera varje enskild restriktion
            som han eller hon vill ålägga den häktade. Dessa förslag välkomnades
            av många remissinstanser som såg dem som nödvändiga för att leva
            upp till de krav som ställts på Sverige.
          </p>
          <p xml:id="i-Unhf4VegzxuAw22HEEtuFT">
            I dag gäller att restriktioner endast kan prövas om den häktade
            själv begär det, vilket sker sällan.
          </p>
          <p xml:id="i-5mBwPeNyMqaWY7WZjcw2Vs">
            Regeringen valde trots detta att inte genomföra förslagen när
            den nya fängelse- och häkteslagen togs fram. De menade att utredningsförslaget
            inte medför någon stor eller principiell ändring. Detta uttalande
            är häpnadsväckande eftersom utredningens förslag faktiskt innebär
            att man helt skiftade perspektiv i fråga om vem som ska ta initiativ
            till en omprövning. Häktesutredningens förslag om prövning av
            restriktioner i häkten bör genomföras. Detta bör riksdagen som
            sin mening ge regeringen till känna.
          </p>
          <p xml:id="i-H6mCfXNs7ZnxKdfSLw7ni">
            Det förekommer fortfarande i Sverige att barn, dvs. personer
            under 18 år, placeras i häkte under utredning och i avvaktan på
            förhandling i domstol. Det är ovärdigt ett land som skrivit under
            barnkonventionen att isolera barn i häktesceller. Det måste vara
            möjligt att lösa frågan om hur dessa barn ska tas omhand på ett
            mer värdigt sätt. Det bör införas ett förbud mot att placera barn
            i häkte. Detta bör riksdagen som sin mening ge regeringen till
            känna.
          </p>
          <head xml:id="i-6qYexqkpJtR5gix27ZdPNA" type="h1">
            7 Fångombudsman
          </head>
          <p xml:id="i-JPM4yreeFx59fEpuF6A1wt">
            Det finns i dag en mängd internationella konventioner som reglerar
            förhållandena på fängelser och häkten samt skyddet för mänskliga
            rättigheter för interner. Dessutom innehåller vår grundlag flera
            rättigheter, vilka givetvis även gäller dem som sitter i våra
            fängelser.
          </p>
          <p xml:id="i-QXRnQaCR1mW1h3sjp7CLro">
            Ett exempel på där det kan vara tveksamt om internernas grundläggande
            rättigheter respekteras gäller frågan om föreningsfriheten, som
            är en grundlagsfäst rättighet. När det gäller möjligheten att
            bilda förtroenderåd på våra anstalter begränsas den i dag till
            att gälla enskilda avdelningar i stället för gälla hela anstalten,
            vilket oftast är en förutsättning för att man ska kunna driva
            sina krav med någon som helst kraft. Ordningen med små förtroenderåd
            innebär också att de synpunkter som internerna vill framföra vanligtvis
            får framföras till avdelningschefen i stället för anstaltsledningen.
            Detta är en dålig ordning. Det som anförs som skäl för denna ordning
            är säkerhetsfrågor och att man vill förhindra kommunikation mellan
            avdelningar och vissa individer. Vänsterpartiet anser att det
            är tveksamt om det verkligen är möjligt att på detta generella
            sätt inskränka en av de viktigaste grundlagsfästa rättigheterna.
            När det gäller fångarnas nationella förtroenderåd kringskärs möjligheterna
            till organisering totalt.
          </p>
          <p xml:id="i-6mo1VwzxHpA6MobbxACh3u">
            Det måste finnas en kontinuerlig tillsyn när det gäller att fångars
            rättigheter ska upprätthållas. Det är ibland en svår uppgift att
            göra dessa avvägningar. Bedömningen när säkerhetsskälen är på
            en sådan nivå att man kan göra undantag från rättigheterna är
            svår. I dag är det Justitieombudsmannen som är den som har det
            yttersta ansvaret för att fångars mänskliga rättigheter respekteras,
            men det är inte tillräckligt. Det behövs någon som aktivt kan
            arbeta för både interner, anstaltsledningar och Kriminalvårdsstyrelsen.
          </p>
          <p xml:id="i-8rzVp5fYm4qrCWuo8H3zbH">
            I Storbritannien har det införts en fångombudsman som arbetar
            med dessa frågor. Det har fått mycket positiva effekter för internerna,
            men även för anstaltsledningarna, och har bidragit till att en
            bättre fungerande verksamhet för alla parter. En fångombudsman
            bör införas även i Sverige. Detta bör riksdagen som sin mening
            ge regeringen till känna.
          </p>
          <head xml:id="i-F1e8139MjHmpm7UnycAwmz" type="h1">
            8 Kriminalvårdens personal
          </head>
          <p xml:id="i-MUxnFHB2UbmygDt36ri3XK">
            Personalen är kriminalvårdens viktigaste resurs. Arbetet för
            en kriminalvårdare är mycket krävande och innehåller moment som
            borde förutsätta lång och krävande utbildning. En kriminalvårdare
            ska klara kontaktmannaskap, repressiva åtgärder samt motivering
            av hårt kriminellt belastade personer och personer med grava missbruksproblem
            på en och samma gång. Det finns i dag ingen relevant utbildning
            att tillgå utöver den som Kriminalvården själv erbjuder. Att Kriminalvården
            ska utbilda sin egen arbetskraft skapar problem eftersom verksamheten
            då får skötas av vikarier i stor utsträckning. Det är ingen bra
            utgångspunkt.
          </p>
          <p xml:id="i-Shpv3sVhgkgt1d7yRyyg1i">
            Ett så krävande yrke kräver en vidare utbildning än vad som kan
            erbjudas inom Kriminalvårdens egen försorg. En särskild utbildning
            skulle uppvärdera kriminalvårdaryrket. De problem som uppstår
            när kriminalvårdaryrket ofta ses som ett genomgångsyrke skulle
            minska. En möjlighet skulle kunna vara att skapa en särskild inriktning
            inom socialhögskolans regi under rubriken socialt arbete med inriktning
            på kriminalvård. Det bör alltså utredas hur en särskild högskoleutbildning
            för kriminalvårdare kan skapas. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-3Emqi8TEMnkfssUBXwg5vE" who="i-6MWLY5JdykMGLLUo96skfp">
              Lena Olsson (V)
            </item>
            <item xml:id="i-ABe8ytMdkxGd7SGqg3S13z" who="i-CpDe8Ez4j6HcFbBfHMRKAE">
              Bengt Berg (V)
            </item>
            <item xml:id="i-SqkTGoN3qLTCRComEDbA2c" who="i-JxxHuvwXWsJTZYTnBZLHj">
              Marianne Berg (V)
            </item>
            <item xml:id="i-BDtJyHMKiurXiUVP7XWk9" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-E47A9isMGsnK2HZAHgkVB4" who="i-du5LHNwBWrCH1am94GCk1">
              Eva Olofsson (V)
            </item>
            <item xml:id="i-T4DzUaYubcAkztkKr3acW8" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
