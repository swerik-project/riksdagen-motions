<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SkU-00327">
  <teiHeader>
    <fileDesc>
      <titleStmt>
        <title>Undantag från avfallsskatt vid deponiåtervinning</title>
        <author corresp="i-JyuoWkg9RUZd3XVSA6MfE6">av Gunilla Nordgren (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Undantag från avfallsskatt vid deponiåtervinning</title>
          <idno type="rdwebb">H002Sk327</idno>
          <rs type="number">Sk327</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H002Sk327/text</ref>
          <ref type="dokument_url_html">http://data.riksdagen.se/dokument/H002Sk327</ref>
          <ref type="dokumentstatus_url_xml">http://data.riksdagen.se/dokumentstatus/H002Sk327</ref>
          <ref type="doc">http://data.riksdagen.se/fil/4E37A3D0-4630-4B7F-A4F6-8BA43BBA615E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JyuoWkg9RUZd3XVSA6MfE6</idno>
            <name>Gunilla Nordgren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VVoPLWpYDXUE1Hd2pjCvRq" type="signed"/>
        <correspContext corresp="i-VVoPLWpYDXUE1Hd2pjCvRq">
          <note type="signatory" corresp="i-JyuoWkg9RUZd3XVSA6MfE6"/>
        </correspContext>
        <correspAction xml:id="i-9AVyXoZ5zFZHz3cgzxiPLu" type="numbering">
          <date when="2012-10-05"/>
        </correspAction>
        <correspAction xml:id="i-YRxvxRJ4dfbvC4yKjF8tpk" type="submission">
          <date when="2012-10-04"/>
        </correspAction>
        <correspAction xml:id="i-PHM7EmFN2CSxFjqRkc6RoC" type="transfer">
          <date when="2012-10-04"/>
        </correspAction>
        <correspAction xml:id="i-PY49oGjsb66DLihwSQFTX2" type="assigned"/>
        <correspContext corresp="i-PY49oGjsb66DLihwSQFTX2">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-CLjfqhc7dcmZLuYxh84GDh">
            Förslag till riksdagsbeslut
          </head>
          <p xml:id="i-DjscUpDR5tCisTA3xjpNPg">
            Riksdagen tillkännager för regeringen som sin mening vad som
            anförs i motionen om avfall som återdeponeras efter deponiåtervinning.
          </p>
        </div>
        <div type="motContent">
          <head xml:id="i-97VQ7JhN9FkgLNZaFXEBi4" type="h1">
            Motivering
          </head>
          <p xml:id="i-KX6YhV51BgUVMgSvXgdpqY">
            När avfallsskatten infördes år 2000 var syftet att minska mängden
            avfall som deponeras till förmån för materialåtervinning, alternativt
            energiutvinning.
          </p>
          <p xml:id="i-X7B3pzkaMB25na3vkkgwWs">
            I dagsläget kan det konstateras att skatten som den är utformad
            i dag har en bromsande effekt på en ny bransch som skulle kunna
            etableras till följd av teknikutveckling och forskning som påvisat
            potentialen av det material som ligger lagrat i deponier.
          </p>
          <p xml:id="i-HB5bTFspqmbhYbxNMyDRFA">
            Under 2000-talet skärptes miljöreglerna för deponier, vilket
            innebar att många deponier har fått stänga. Det finns därför i
            dag många nedlagda deponier i Sverige som inte är miljösäkrade
            och som innehåller avfall som inte har varit föremål för beskattning.
            Dessa deponier kan innehålla material som i dag har ett värde
            ur återvinningssynpunkt då teknikutvecklingen har skapat möjligheter
            att exempelvis återvinna mer metall och mer plast ur deponerat
            material. Deponier innehåller stora mängder brännbart material
            som efter utsortering kan förbrännas och generera energi och fjärrvärme
            och mark skulle kunna frigöras som kan nyttjas för annan verksamhet
            eller ny deponering. I dag är det svårt att finna lämpliga markområden
            för etablering av nya deponier.
          </p>
          <p xml:id="i-8tQ3F123fym6DqbcA8ZpuK">
            Avfallsskattelagens regler innebär att avdrag inte medges för
            tidigare obeskattat avfall (dvs. avfall som deponerats före lagens
            införande), som förs ut från en deponi. Samtidigt gäller att om
            avfall förs ut från en deponi för att genomgå en återvinningsprocess
            så ska det restavfall som återstår efter återvinning beskattas
            då det förs tillbaka till deponin. Konsekvensen är att återvinning
            av material ur äldre deponier motverkas av skattereglernas utformning.
          </p>
          <p xml:id="i-DHWfENK3CyYo1YKsAXJ5Z5">
            Avfallsskatten motverkar i nuvarande form sitt eget syfte, nämligen
            att styra mot minskad deponering, och därmed mindre miljöpåverkan.
            Vid införandet av avfallsskatten uttalades att syftet med skatten
            var att göra återanvändning, återvinning och andra behandlingsmetoder
            lönsamma. Att skapa incitament som bidrar till att redan deponerat
            material återvinns ligger därför i linje med lagens ursprungliga
            syfte. Lagstiftningens nuvarande utformning kan förhindra att
            stora mängder nedgrävt material inte kan nyttjas som återvunnen
            resurs.
          </p>
          <p xml:id="i-6fyizfsXCzNUtAfrhPuX7F">
            En regeljustering innebärande att återförande av restmaterial
            till deponi efter deponiåtervinning undantas från beskattning
            skulle medföra flera fördelar som
          </p>
          <p xml:id="i-DJrzc7gm7jn6GwScJYkw3N">
            ökad resurshushållning samt främjande av miljömålen, t ex mindre
            klimatpåverkan då återvinning av främst metaller är mindre energikrävande
            än att framställa nytt från jungfruliga råvaror. Deponiåtervinning
            har även en positiv effekt på miljömålet En giftfri miljö och
            minskad försurning och övergödning då äldre deponier kan miljösäkras
            i samband med ett deponiåtervinningsprojekt, exempelvis genom
            en modern bottentätning.
          </p>
          <p xml:id="i-P56c7ssBxMuxXJULhYMGP4">
            Regeringen bör därför överväga möjligheterna till en översyn
            av avfallslagen för att kunna komplettera lagen med ytterligare
            ett undantag där avfall som återdeponeras efter deponiåtervinning
            bör undantas från avfallsskatt.
          </p>
        </div>
        <div type="motSignatures">
          <list>
            <item xml:id="i-Tm48s4L1Tdtx6PE66aZRUh">
              Gunilla Nordgren (M)
            </item>
          </list>
        </div>
      </div>
    </body>
  </text>
</TEI>
