<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01222">
  <teiHeader>
    <fileDesc>
      <titleStmt>
        <title>om översyn av bestämmelserna angående statliga bosättningslån.</title>
        <author>av herr Wictorsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om översyn av bestämmelserna angående statliga bosättningslån.</title>
          <idno type="rdwebb">FW021222</idno>
          <rs type="number">1222</rs>
          <ref type="dokument_url_text">http://data.riksdagen.se/dokument/FW021222/text</ref>
          <ref type="dokument_url_html">http://data.riksdagen.se/dokument/FW021222</ref>
          <ref type="dokumentstatus_url_xml">http://data.riksdagen.se/dokumentstatus/FW021222</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Aa8kdvoMdZzFJ7wbmcm1Sh</idno>
            <name>ÅKE WICTORSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-7dXgNidaggTRBb3qPDta9j</idno>
            <name>ANNA LISA LEWÉN-ELIASSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-VHm6YMPwVufzN3xeoA3b4v</idno>
            <name>LILLY BERGANDER</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RTnwSYmZvFddwJBDszz8rW" type="signed"/>
        <correspContext corresp="i-RTnwSYmZvFddwJBDszz8rW">
          <note type="signatory" corresp="i-Aa8kdvoMdZzFJ7wbmcm1Sh"/>
          <note type="signatory" corresp="i-7dXgNidaggTRBb3qPDta9j"/>
          <note type="signatory" corresp="i-VHm6YMPwVufzN3xeoA3b4v"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1222/mot_1973__1222-001.pdf"/>
      <fw xml:id="i-ENpK6aagPKWUYk4QMwcxJM">
        Mot. 1973:1222 3
      </fw>
      <div xml:id="i-Mrx5ipUA7ssv8TPNUWcyBn" type="motHeader">
        <div xml:id="i-HPHaUqgcCZkjaUZkMLU5ww" type="motTitle"/>
        <div xml:id="i-8oHi84hBSn3q2etqL4YbR7" type="motSubmissionInfo"/>
      </div>
      <div xml:id="i-Wyh5DLHqRDynfyYd2wZXTu" type="motBody">
        <div xml:id="i-CHfu2qfgAor88tFL8YiaMY">
          <p xml:id="i-9kFfxAh3k9GKnXzRZPEzQP">
            Nr 1222
          </p>
          <p xml:id="i-Tf7TyvzoqCakCc7WNbWFZG">
            av herr Wictorsson m. fl. om översyn av bestämmelserna angående
            statliga bosättningslån.
          </p>
          <p xml:id="i-5tezJcqPRVUy2YeowgZRx5">
            Statliga bosättningslån beviljas av riksbanken enligt kungörelsen
            1946:570 om statliga bosättningslån (ändrad senast 1969:78) med
            högst 6 000 kr. till trolovade eller äkta makar, ensamstående
            föräldrar samt till personer som stadigvarande sammanbor under
            äktenskapslikanande förhållanden. Under budgetåret 1971/72 uppgick
            antalet beviljade bosättningslån till ett belopp av 44,5 milj.
            kr. och med ett medelbelopp av 4 916 kr. per lån. Varje kommun
            utser ett eller flera ortsombud, som biträder med upprättandet
            av låneansökningar och avger yttrande i låneärenden till riksbanken.
            För ortsombudens verksamhet finns en av riksbanken den 12 juni
            1969 fastställd instruktion. Av författningsbestämmelserna framgår
            att bosättningslånen avses utgå till skötsamma låginkomsttagare
            i samband med den första bosättningen i en stadigvarande familjebostad.
            I första hand har bosättningslånen ett familjepolitiskt syfte.
            En påtagligt restriktiv inställ- ning präglar de nuvarande lånereglerna
            och den prövning av låneansök- ningarna som sker. Detta har resulterat
            i att verksamheten stagnerat. Det årliga lånebeloppet har sedan
            1967 pendlat mellan 41 och 52 milj. kr., och antalet beviljade
            lån har t. o. m. minskat från 9 419 år 1967 till 9059 under budgetåret
            1971/72. I årets statsverksproposition noterar också departementschefen
            att amorteringarna numera överstiger summan av nybeviljade lån.
            Under de senaste åren har i landet bedrivits ett omfattande bostads-
            byggande, vilket lett till att allt fler människor flyttat in
            i moderna men också kostsamma bostäder. De ökade bostadskostnaderna
            har för barnfamiljernas vidkommande mötts med kraftiga ökningar
            av bostads- tilläggen. Trots detta har många av inflyttningskommunerna,
            särskilt i storstadsområdena, kunnat konstatera att de nya bostadsinnehavarna
            fått stora svårigheter att klara av sin ekonomiska situation,
            vilket lett till ett stigande socialhjälpsbehov. Orsakerna härtill
            är flera, men en orsak är den höga skuldsättningen i samband med
            bosättningen, som gör familjerna sårbara för även mindre variationer
            i inkomsterna. I en rapport om socialhjälp i Botkyrka kommun från
            maj 1972 sägs bl. a. följande: ”De nyinflyttade i kommunen är
            ofta ekonomiskt sårbara familjer. De har inga reserver för att
            klara ens små variationer i inkomst eller utgifter. Det är ofta
            unga människor som står i början av en dyrbar familjebildning.
            Barnen är ofta så små att föräldrarna inte kan dubbelarbeta.”
            Sannolikt kommer en fortsatt omfattande bostadsproduktion i allt
            större utsträckning att tas i anspråk av familjer, som på grund
            av ung ålder eller andra orsaker har relativt låga inkomster.
            Får utvecklingen
          </p>
          <pb facs="riksdagen-motions-pdf/data/1973/mot_1973__1222/mot_1973__1222-002.pdf"/>
          <fw xml:id="i-9fU5JgUFdiyLxU1xkNFqTT">
            Mot. 1973:1222 4
          </fw>
          <p xml:id="i-WStcW9ub9FyhyesjiPe6yh">
            fortsätta utan åtgärder kommer detta att resultera i ett stigande
            socialhjälpsbehov. För att motverka utvecklingen måste åtgärder
            vidtas på flera områden, bl. a. beträffande de statliga bosättningslånen.
            Dessa måste i större utsträckning anpassas till utvecklingen och
            kunna ställas till förfogande för större grupper än f.n. De nuvarande
            starkt begränsade reglerna måste ändras, administrationen omprövas
            och informationen förbättras. Enligt nuvarande praxis förutsätts
            för lån en familjeinkomst som inte får överstiga 35 000 kr. Denna
            regel innebär i dagens samhälle, särskilt i storstadsområdena,
            att många normalinkomsttagare utestängs från möj- ligheter att
            erhålla bosättningslån, särskilt om båda makarna har någon form
            av förvärvsarbete. I vissa fall leder bestämmelsen till att den
            ene av makarna, under själva låneprövningen, avstår från sitt
            förvärvsarbete för att sedan återuppta detta när eventuella lån
            beviljats. Maximigränsen för familjeinkomsten bör höjas så att
            den bättre överensstämmer med inkomstförhållandena för normalinkomsttagare.
            I nuvarande regler förutsätts att låneansökningen inkommer inom
            sex månader från det att bosättning skett i en stadigvarande familjebostad.
            I praxis tillämpas en viss uppmjukning, men det blir regelmässigt
            avslag om ansökningen inkommer senare än ett år efter den första
            bosättningen. I nuvarande läge synes inte informationen om bosättningslånen
            fungera tillfredsställande, vilket leder till att problem uppkommer
            i samband med denna tidsgräns. Tidsgränsen bör därför förlängas,
            förslagsvis till ett år, samtidigt som garantier skapas för en
            bättre information om lånemöjlig- heterna. Lånesökande skall kunna
            redovisa ett tillfredsställande hälsotillstånd, vilket bl. a.
            inskränker de handikappades möjligheter att erhålla bosätt- ningslån.
            Familjepolitiska kommittén har förutsatt att särskilda åtgärder
            måste vidtas från samhällets sida för att bistå de handikappade
            och att detta huvudsakligen skall ske vid sidan om bosättningslåneverksamheten.
            Det är riktigt att åtgärder som erfordras på grund av handikappet
            sker med andra medel, men de handikappade bör så långt som möjligt
            jämställas med andra grupper i samhället, när det i övrigt gäller
            samhällets utbud av stöd och hjälp. Därför bör också de handikappade
            erhålla bosättningslån för att kunna finansiera normala bosättningskostnader
            och inte bli föremål för en restriktiv prövning grundad på en
            bedömning av återbetalningsmöjligheterna. Sökanden till bosättningslån
            skall vidare ha gjort sig känd för skötsamhet och ekonomisk förtänksamhet
            ävensom, i den mån betingel- ser härför förelegat, ådagalagt sparvilja.
            Instruktionen till ortsombuden föreskriver sålunda, att lån inte
            kan erhållas om socialhjälp åtnjutits utan samband med sjukdom,
            oförvållad arbetslöshet eller annan ömmande omständighet. Erhållen
            socialhjälp skall också beaktas vid bedömandet av återbetalningsförmågan
            och därmed också av lånebeloppets storlek. Bakgrunden till dessa
            bestämmelser är att bosättningslånen betraktas som en social kredit,
            som lämnas utan någon form av säkerhet från låntagarens sida.
            Till gruppen av inskränkande bestämmelser hör också
          </p>
          <pb facs="riksdagen-motions-pdf/data/1973/mot_1973__1222/mot_1973__1222-003.pdf"/>
          <fw xml:id="i-NdQFCtH9s4ajir2Uc3WVuP">
            Mot. 1973:1222 3
          </fw>
          <p xml:id="i-KnBhEw1r6stRYpJcdGpew3">
            villkoret att skuld för bidragsförskott utgör orsak att avslå
            ansökningen om inte särskilda skäl föreligger. Har skulden återbetalts
            genom indriv- ning anses detta också vara ett indicium på att
            sökanden inte heller kommer att frivilligt återbetala ett bosättningslån.
            För att utröna dessa förhållanden åläggs ortsombuden att infordra
            utdrag ur socialregistren och att noga göra sig underrättade om
            hur de sociala myndigheterna behandlat lånesökanden. Endast vetskapen
            om de här angivna bestämmel- serna hos de lånebehövande bör verka
            återhållande. Bestämmelserna strider mot dagens syn på de grupper
            som är i behov av samhällets stöd och hjälp. Bosättningslånen
            är maximerade till 6 000 kr., vilket belopp i dagens läge inte
            täcker kostnaderna för en familjebosättning. Lånebeloppet har
            sannolikt maximerats för att en snabb återbetalning av lånen skall
            kunna ske. Härtill bidrar att återbetalningstiden i praxis begränsats
            till fem år, trots att författningen medger åtta år. Bestämmelserna
            torde leda till att kapitalvaror, som i dag anses normala, i större
            utsträckning än nödvändigt kommer att inköpas på avbetalning,
            vilket ökar familjernas kostnader och känslighet för även kortvariga,
            snabba, inkomstminskningar. Lånebelop- pet bör uppräknas till
            att motsvara kostnaderna för en normal familje- bosättning och
            fortsättningsvis anpassas till indexutveckling och stan- dardförändring.
            För att minska kostnadsbelastningen för familjerna bör även längre
            amorteringstider kunna accepteras. Av det föregående framgår att
            en motsättning uppkommit mellan önskemålet om att bosättningslånen
            skall vara ett familjepolitiskt stöd med bostadssocial anknytning
            och kraven på en bankmässig prövning av låntagarna och behandling
            av låneärendena. Den nuvarande låneadminis- trationen medverkar
            sannolikt till att förstärka dessa tendenser. Riks- banken, som
            drivs av ambitionen att hålla nere låneförlusterna, får dessutom
            inte helt obetydliga kostnader för administrationen. Mot denna
            bakgrund kan det ifrågasättas om inte bättre effekter av verksamheten
            skulle erhållas om kommunerna fick till uppgift att även förmedla
            statliga bosättningslån. Kommunerna har som regel, särskilt efter
            den senaste kommunindel- ningsreformen, en välutvecklad administration
            för handläggning av statliga bostadslån och -tillägg och en aktiv
            social omvårdnad av medborgarna. Kommunerna har också ansvaret
            för bostadsförmedlings- verksamheten. Redan nu har kommunerna
            därför en omfattande kontakt med de medborgargrupper som kan komma
            att efterfråga bosättningslån. Här kan också noteras att riksdagen
            i samband med behandlingen av förslaget till riktlinjer för och
            organisation av samhällets konsumentpoli- tik m. m. (proposition
            1972:33) behandlade ett antal motioner som ville förstärka den
            lokala konsumentpolitiska verksamheten. Näringsutskottet (NU 1972:40)
            förutsatte i samband härmed, ”att Kungl. Maj:t och de konsumentpolitiska
            organen själva kommer att betrakta en vidareutveck- ling av den
            begränsade lokala verksamheten som en angelägen uppgift och så
            snart det blir möjligt framlägger de förslag som ytterligare erfarenheter
            och överväganden kan ge anledning till”.
          </p>
          <pb facs="riksdagen-motions-pdf/data/1973/mot_1973__1222/mot_1973__1222-004.pdf"/>
          <fw xml:id="i-QWu4Gc4VFZkGUiV6C6qhRG">
            Mot. 1973:1222 6
          </fw>
          <p xml:id="i-DDMLsTv6Mh4KEJwPtQZxRK">
            De statliga bosättningslånen avser ett från konsumentpolitisk
            syn- punkt angeläget område. Bosättningslåneverksamheten bör ingå
            i en lokal konsumentpolitisk verksamhet i kommunal regi. En överflyttning
            till kommunerna av förmedlingen av statliga bosätt- ningslån medför
            sannolikt vissa rationaliseringsvinster för samhället. Kommunerna
            skulle dock få en viss ökad arbetsbelastning. Det bör dock uppmärksammas
            att kommunerna redan nu har viss administrativ verksamhet för
            bosättningslånen och enligt familjepolitiska kommittén även föreslås
            få överta de nuvarande ortsombudens arbete. De ökade kostnaderna
            för kommunerna får vägas mot de vinster kommunerna kan påräkna
            vid en effektivt utformad bosättningslåneverksamhet genom minskande
            socialhjälpsbehov. Vid en överflyttning av bosättningslångiv-
            ningen till kommunerna förutsätts att kommunerna lämnas stor frihet
            att, med beaktande av vissa i författningen angivna principiella
            krav, ombesörja verksamheten med statliga bosättningslån och att
            staten för verksamheten fastställer årliga medelsramar på samma
            sätt som nu gäller för de statliga bostadslånen. Då statliga bosättningslån
            lämnas utan säkerhet, innebär ett överföran- de av administrationen
            till kommunerna att dessa, i inte obetydlig utsträckning, ges
            möjligheter att täcka aktuella eller framtida socialhjälps- behov
            med hjälp av statliga bosättningslån. Omläggningen förutsätter
            därför att kommunerna ikläder sig någon form av ansvar för lånens
            återbetalning till staten. De totala effekterna för kommunerna
            torde ändå bli minskade utdebiteringsbehov, För staten blir effekterna
            minskade kostnader för administration, men kommunerna bör erhålla
            kompensa- tion för de nuvarande låneförlusterna. Tidigare har
            framhållits att den nuvarande informationen om bosätt- ningslånen
            inte är tillräcklig. Detta är en angelägen lokal konsumentpoli-
            tisk angelägenhet. För närvarande sker en omfattande uppbyggnad
            av kommunernas allmänna informationsfunktioner. Överförs bosättningslå-
            neverksamheten till kommunerna bör detta garantera en betydligt
            bättre information för närvarande. Familjepolitiska kommittén
            har, som tidigare påpekats, haft till uppgift att även se över
            verksamheten med statliga bosättningslån. Uppdraget har inte innefattat
            en total översyn utan endast avsett vissa delar av reglerna för
            ansökningsprövningen. Kommitténs förslag innebär av dessa orsaker
            inte någon reell förändring av verksamhetens karaktär, utan förslaget
            bedöms endast medföra en viss mindre ökning av kostnaderna för
            avkortning eller avskrivning av lån. Däremot innebär kommitténs
            förslag en kostnadsökning för kommunerna på ca 0,2 milj. kr. genom
            att dessa föreslås överta ortsombudens verksamhet. Enligt vår
            uppfattning innebär den översyn familjepolitiska kommit- tén utfört
            inom ramen för sina direktiv en för snäv begränsning av verksamheten
            med statliga bosättningslån i framtiden, med hänsyn till verksamhetens
            betydelse från familjepolitisk och konsumentpolitisk synpunkt.
            Vi förordar därför att en mera allmän översyn sker av den nuvarande
            verksamheten i enlighet med vad som skisserats i det
          </p>
          <pb facs="riksdagen-motions-pdf/data/1973/mot_1973__1222/mot_1973__1222-005.pdf"/>
          <fw xml:id="i-5H8BxRsX5y5w3kb9eFmkGg">
            Mot. 1973:1222 i
          </fw>
          <p xml:id="i-TQxkKePKtSGVc8rbJw7Uks">
            föregående. Det är uppenbart att snabba insatser krävs på detta
            område, varför översynen kan behöva ske på departementsnivå. En
            sådan översyn utesluter inte att familjepolitiska kommitténs förslag
            genomförs som en delreform i avvaktan på resultat av den här förordade,
            mera omfattande översynen. Under hänvisning till det föregående
            föreslås att riksdagen beslutar att hos Kungl. Maj:t hemställa
            om en översyn av verksamheten med statliga bosättningslån, med
            beaktande av behovet av en ökad information om låneverk- samheten
            och låneverksamhetens effekter från familjepolitis- ka och konsumentpolitiska
            synpunkter.
          </p>
          <p xml:id="i-QtZChV2B6nCRsE6aX9bTne" type="date">
            Stockholm den 16 januari 1973
          </p>
          <p xml:id="i-S3j7BL5vfFpMXbvQCicQet">
            ÅKE WICTORSSON (s) ANNA LISA LEWÉN-ELIASSON (s) LILLY BERGANDER
            (s)
          </p>
        </div>
      </div>
    </body>
  </text>
</TEI>
