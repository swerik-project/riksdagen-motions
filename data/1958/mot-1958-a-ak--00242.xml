<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__242/mot_1958_a_ak__242-001.pdf"/>
      <div type="motHeader" xml:id="i-QvXV5o7gatLqw5uSKpSkTK">
        <div type="motTitle" xml:id="i-Q8PLGvEgu66yxcmxtpTY78"/>
        <div type="motSubmissionInfo" xml:id="i-U56ptSfncCPpA88oYohRuP"/>
      </div>
      <div type="motBody" xml:id="i-MRX6pfugDGWSerVQGkDxT5">
        <div xml:id="i-XgFtwRucPLkSW4nqU9rARa">
          <p xml:id="i-AfdgQkUEpPiwd249PD1AF">
            Nr 242—247 Motioner i Andra kammaren, nr 242 år 1958 1
          </p>
          <p xml:id="i-Joj2eHRYWnpWtZ3UAurYe6">
            Nr 242
          </p>
          <p xml:id="i-DAif2M55RJyGP54Guxbynh">
            Av fru Sandström och herr Carlsson i Stockholm, om utredning
            rörande lämpliga företagsformer för affärsmässig statlig och kommunal
            verksamhet.
          </p>
          <p xml:id="i-8xNv31mCvypCd5szLzbnqB">
            Det råder numera knappast olika meningar därom att det är ändamåls-
            enligt att stat och kommun i viss omfattning bedriver affärsmässig
            verk- samhet. Staten uppträder t. ex. såsom affärsdrivande beträffande
            ett flertal kommunikationsmedel, likaså på det kraftproducerande
            området. Allmänt godtaget är att kommun idkar affärsmässig verksamhet
            på vissa områden, t. ex. för kommunmedlemmarnas förseende med
            vatten och elkraft. När det gäller organisationen av dylik verksamhet
            på det statliga planet, har staten att välja mellan två huvudtyper.
            Antingen brukas sedvanliga administrativa former, d. v. s. ledning
            av verksamheten anförtros ett stat- ligt verk, som på vissa punkter
            kan vara underkastat en särreglering men som på det hela taget
            är organiserat på samma sätt som de med ren myn- dighetsutövning
            sysselsatta verken. Eller också drives verksamheten genom ett
            statligt aktiebolag. På det kommunala området är läget enahanda.
            An- tingen får verksamheten drivas i vedertagna kommunala former
            under led- ning av en kommunal nämnd eller också överlåtes verksamheten
            på ett kommunalägt aktiebolag. Det bör här hållas i minnet att
            bruket av aktiebolagsformen på de stat- liga och kommunala områdena
            ingalunda är begränsat till affärsmässig verksamhet. Teoretiskt
            finnes möjligheten att anordna i stort sett vilken statlig eller
            kommunal verksamhet som helst i aktiebolagsform. Det finns t.
            o. m. något exempel på att skolverksamheten ombesörjes av ett
            kommu- nalt aktiebolag. Här skall emellertid i första hand de
            s. k. företagsformerna uppmärksammas, d. v. s. formerna för egentlig
            affärsmässig verksamhet i offentlig regi. Välkända exempel på
            att staten driver företagsamhet i verksform är de grenar av statsförvaltningen,
            som ledes av järnvägsstyrelsen, generalpost- styrelsen, telestyrelsen
            och vattenfallsstyrelsen. Bland de statliga aktiebo- lagen kan
            här erinras om AB Atomenergi (i detta finnes dock också en- skilda
            intressen företrädda), Statens skogsindustrier, Norrbottens järnverk
            och LKAB. Bland de rent monopolistiska aktiebolagen är Tobaksmonopolet
            och Vin- och spritcentralen de mest kända. En mera speciell inriktning
            har statliga bolag sådana som AB Tipstjänst och Penninglotteriet.
            Man räknar för närvarande med att de helstatliga bolagens antal
            uppgår till 28, var- jämte staten har ett större eller mindre
            delägarintresse i 13 andra bolag.
          </p>
          <p xml:id="i-CizurKrPxyyttVSuzQn9GC">
            1 Bihang till riksdagens protokoll 1958.4 saml. Nr 242—247
          </p>
          <pb facs="riksdagen-motions-pdf/data/1958/mot_1958_a_ak__242/mot_1958_a_ak__242-002.pdf"/>
          <p xml:id="i-Sjp4BAtVxkx72EsTyxLGkn">
            2 Motioner i Andra kammaren, nr 242 år 1958
          </p>
          <p xml:id="i-6rJaDCbUjFhy4SBycv1Z8M">
            Kommunala bolag bildas vanligen för drivande av vatten- och elverk,
            spårvägar eller andra kommunikationsmedel, husbyggnad och fastighets-
            förvaltning. Men även kommunala aktiebolag för helt andra ändamål
            finnes. Problemet om i vilka företagsformer statlig ekonomisk
            verksamhet lämp- ligen bör bedrivas har tagits upp av en för ändamålet
            tillsatt kommitté, 1953 års utredning rörande de statliga företagsformerna.
            Den producerade under 1956 sina tre första betänkanden, ett vari
            de statsägda aktiebolagens organisation och förvaltning kartlades
            (SOU 1956: 6), ett innehållande re- dogörelser för motsvarande
            förhållanden i vissa främmande länder (SOU 1956: 24) samt ett
            berörande ett särskilt statligt företag, nämligen statens reproduktionsanstalt,
            vilket föreslagits skola övergå till att bli ett stats- ägt aktiebolag
            (SOU 1956:59). År 1957 har från utredningen kommit ett nytt betänkande,
            där motsvarande förändring föreslås för statens vatten- fallsverks
            del. Någon motsvarande allmän utredning finns icke på det kommunala
            fältet. Granskar man närmare skälen för och emot valet av verksformen
            och på motsvarande sätt skälen för och emot valet av aktiebolagsformen,
            befinnes snart att åtskilliga synpunkter kan andragas å ömse håll.
            Ses frågan endast under hänsynstagande till företagsekonomiska
            syn- punkter, är det klart att verksformen är en synnerligen osmidig
            form för en affärsmässig verksamhet. Den är utformad med tanke
            på en myndig- hetsutövning och tynges därför av en rad bestämmelser,
            som syftar till att skapa rättssäkerhet, men också av regler,
            som syftar till att tillgodose de statliga och kommunala behoven
            av en effektiv kontroll. Att finansierings- frågorna för ett statligt
            eller kommunalt företag måste behandlas på ena- handa sätt som
            spörsmålet om andra icke omedelbart produktiva investe- ringar
            verkar tyngande. Det snabba beslutsförande, som kan vara påkal-
            lat av affärsmässiga skäl, är svårt att uppnå, då verksformen
            skall tilläm- pas eller kommunallagens regler fullt ut måste följas.
            Synpunkter av den- na art har lett till att aktiebolagsformen
            för mången kommit att stå som ett eftersträvansvärt mål bort från
            statlig och kommunal byråkrati. Med hänsyn till personalen blir
            det närmast fråga om att jämföra de statsanställdas ställning
            med de privatanställdas. Väljes företagsformen statligt eller
            kommunalt verk, måste i huvudsak de för statstjänsten resp. kommunaltjänsten
            gällande reglerna tillämpas: om tjänstetillsättning, av- löning
            och andra förmåner t. ex. under semester och vid sjukdom, bisyss-
            lor, pensioneringsförhållanden, traktamenten, reseersättningar,
            flyttnings- ersättning m. m. Att de som statliga verk drivna företagen
            har avsevärda svårigheter att rekrytera i alla fall den mera kvalificerade
            personalen i kon- kurrens med det enskilda näringslivet, där mera
            smidiga former tillämpas, har omvittnats i en mängd olika sammanhang.
            Gång på gång har verksche- ferna avgivit veritabla nödrop och
            begärt att få tillämpa mera attraktiva former för anställning
            och avlöning än vad de statliga bestämmelserna med- giver. Svårigheterna
            belyses av uppgiften att endast för vattenfallsverkets
          </p>
          <pb facs="riksdagen-motions-pdf/data/1958/mot_1958_a_ak__242/mot_1958_a_ak__242-003.pdf"/>
          <p xml:id="i-LLrNHQ4ZXjj2svt5haQS36">
            Motioner i Andra kammaren, nr 242 år 1958 3
          </p>
          <p xml:id="i-98YKftgqfn8CAvaM6jxeeX">
            del personalföreskrifterna allmänna och sådana avsedda särskilt
            för sty- relsens personal — återfinnes i 8 lagar och 161 andra
            författningar. Man kan t. ex. tänka sig det delvis orimliga i
            att en upptagen verkschef skall vara tvungen underkasta sig resereglementets
            föreskrifter, att i varje läge det billigaste färdsättet måste
            anlitas, i stort sett utan hänsyn till den tidsspil- lan, som
            därigenom uppstår. De fördelar, som den offentliga tjänsten kan
            erbjuda med tryggare anställningsformer och förmånligare pensionsför-
            hållanden, torde för många anställda icke uppväga de uppenbara
            nackdelar- na av den offentligrättsliga regleringen i övrigt.
            Ur samhällets synpunkt ter det emellertid sig i vissa avseenden
            tvek- samt om de fördelarna överväger, därest stora delar av vad
            som nu är of- fentlig förvaltning skulle övergå att bli företagsamhet
            bedriven i aktiebo- lagsform. De enskildas rättssäkerhetskrav
            måste här också tillmätas bety- delse. Inom statlig och kommunal
            förvaltning gäller i princip offentlighets- grundsatsen, d. v.
            s. aktstycken inom verket är underkastade principerna om allmänna
            handlingars offentlighet. För att undanröja de värsta olägenhe-
            terna av denna ordning i affärsmässigt avseende har visserligen
            i sekre- tesslagen undantag i stor omfattning gjorts för handlingar
            avseende stat- lig och kommunal affärsverksamhet. Reglerna saknar
            trots detta icke be- tydelse, i det de i alla fall möjliggör en
            viss insyn från allmänhetens sida i det offentliga företagets
            skötsel. Samtidigt underlättas t. ex. konkurren- ters möjligheter
            att skaffa sig upplysningar i syfte att bereda sig en mera gynnad
            ställning på det offentliga företagets bekostnad. De allmänna
            offentligrättsliga grundsatserna för ett sunt administrativt förfarande
            skall i princip tillämpas även inom affärsdrivande verk. Dessa
            grundsatser har delvis utformats för att trygga en allsidig behandling
            av uppkommande frågor men har även den enskildes väl i sikte.
            De passar självfallet mindre väl, då fråga är om rent affärsmässigt
            bestämda åtgär- der. Detta gäller t. ex. beträffande den allmänna
            besvärsrätt, som enligt svensk rättsordning tillkommer envar,
            vars intressen blivit på något klart sätt kränkta av statlig myndighets
            åtgörande eller beslut, liksom i fråga om den kommunala besvärsrätten.
            Att en vanlig administrativ besvärsrätt är mindre ändamålsenlig
            inom de affärsdrivande verken är uppenbart. Möj- lighet finnes
            nu att besvärsvägen klaga över varje biljettköp på statens järn-
            vägar eller över en erhållen telefonräkning; dessa regler, som
            uppställts för att trygga den enskilde gentemot det allmänna,
            kan — om än icke sär- skilt praktiska -— understundom vara värdefulla
            för den enskilde även då det gäller att få rättelse i fråga om
            åtgärder vidtagna av affärsdrivande verk. I allt högre grad torde
            detta gälla om kommunalbesvären. Ur företa- gets synpunkt är dock
            klart att hela det offentligrättsliga förfarandet, som icke utformats
            med tanke på affärsverksamhet, verkar tyngande och för- svårar
            en effektiv affärsledning av företaget. Av viss betydelse ur allmänhetens
            synpunkt är vidare de stats- och kom- munalanställdas straffrättsliga
            och skadeståndsrättsliga ansvar, som i Sve-
          </p>
          <pb facs="riksdagen-motions-pdf/data/1958/mot_1958_a_ak__242/mot_1958_a_ak__242-004.pdf"/>
          <p xml:id="i-5WT9DbHybQBmdAeBoXjusZ">
            4 Motioner i Andra kammaren, nr 242 år 1958
          </p>
          <p xml:id="i-4UdUV7a1YcUQ2KDyXLXm34">
            rige är ganska strängt. Motsvarighet härtill saknas i stort sett
            på det pri- vata fältet. Den noggrannhet och omsorg vid tjänstens
            utövande, som dessa regler avser att frammana, är värden, som
            vid övergång till en annan ord- ning lätt går förlorade. Med vad
            nu angivits sammanhänger att, om den offentligrättsliga verks-
            formen övergives, även den rättssäkerhetskontroll som kan utlösas
            genom ingripanden av JO och JK går förlorad. Att ett behov av
            sådana garantier föreligger framgår bl. a. av att JO årligen har
            att avvisa ett icke helt obe- tydligt antal klagomål över åtgärder
            av statliga aktiebolag. På det statliga planet bör även redogöraransvaret
            i detta sammanhang omnämnas. Det brukar framhållas, att detta
            manar tjänstemännen till en försiktighet, som ofta direkt motverkar
            de affärsmässiga syften det affärs- drivande verket har att följa.
            Till redogöraransvaret anknyter den revisions- verksamhet, som
            de statliga verken är underkastade från riksräkenskaps- verkets
            sida men som icke utsträcker sig till de statliga bolagen. Att
            det all- männa intresset av att sparsamhet kan tillgodoses även
            inom den ram som aktiebolagslagen utgör synes sannolikt. Revisionsorganen
            för statsorganen såväl de av riksdagen valda statsrevisorerna
            som andra statens revisions- organ, för kommuala företag vederbörande
            kommunala revisorer, kan tän- kas verka oberoende av om verksformen
            bibehålles eller aktiebolagsformen vinner ökad användning. Sammanfattningsvis
            torde kunna sägas följande. Självfallet vinner man genom att utnyttja
            aktiebolagslagens regler betydande fördelar ur företags- synpunkt.
            Samtidigt minskas emellertid det allmännas och den enskildes möjligheter
            till allsidig insyn i företaget. Det allmänna förekommer blott
            i gestalt av den tjänsteman från finans- eller handelsdepartementen,
            som å statens vägnar inställer sig på bolagsstämman för att företräda
            ägarintres- set i statligt bolag respektive motsvarande kommunala
            befattningshavare i kommunalägt aktiebolag. Den enskilde medborgaren
            förlorar i stort sett all möjlighet att på offentligrättslig väg
            själv tillvarataga sina intressen i konflikt med ett sådant offentligt
            bolag. Alla de kontrollorgan, som inkopp- lats inom den ordinarie
            förvaltningen för att på olika sätt trygga den en- skildes rättsskydd,
            faller bort. Här bortses från vad som kan uträttas ge- nom den
            politiska kontrollen — interpellations- och motionsvägen — i riks-
            dagen och de kommunala församlingarna. Ytterligare en synpunkt
            bör observeras som är av betydelse kanske sär- skilt på det kommunala
            området. Någon klar begränsning rörande vilka slag av verksamhet,
            som kan överföras att drivas i aktiebolagsform, saknas. I och
            med att beslut om ett aktiebolagsstiftande fattats i vederbörlig
            ordning och aktiebolaget kommit till stånd, står det därefter
            bolagsstämman fritt att exempelvis heit vid sidan av kommunallagens
            regler besluta om änd- ringar i verksamhetens bedrivande. De i
            kommunallagen intagna reglerna om den kommunala kompetensen kan
            sålunda med tillhjälp av aktiebolags- formen helt åsidosättas.
            Bolaget kan, sedan det väl bildats, utvidga sin verksamhet till
            områden som faller utanför kommunens kompetensområde.
          </p>
          <pb facs="riksdagen-motions-pdf/data/1958/mot_1958_a_ak__242/mot_1958_a_ak__242-005.pdf"/>
          <p xml:id="i-WHNJpvT7e5MfZsMcBAPAXS">
            Motioner i Andra kammaren, nr 242 år 1958 5
          </p>
          <p xml:id="i-FSoT6bvM6tppJ3HTgzr4DG">
            Vidare kan bolaget i sin verksamhet åsidosätta det kommunala
            likställig- hetskravet och efter eget godtycke gynna vissa kommunmedlemmar
            på and- ras bekostnad etc. Vad nu sagts är konsekvenser av att
            genom bolagsbildningen det kom- munala besvärsinstitutet kopplas
            bort. Genom detta kan, i den mån van- liga kommunala former för
            verksamhetens bedrivande begagnas, en laglig- hetskontroll utlösas.
            Vidare saknas såväl på det statliga som på det kommunala området
            när- mare bestämmelser om i vilka former det offentliga inflytandet
            skall utövas i ett stats- respektive kommunalägt aktiebolag. Vad
            nu anförts torde tydligt giva vid handen att det knappast kan
            vara en lösning av det aktuella problemet att skapa lämpliga företagsformer
            för affärsmässig statlig och kommunal verksamhet, att inordna
            verksamheten i de privaträttsliga former, som aktiebolagslagen
            anvisar. Utvecklingen har numera klart givit vid handen, att en
            särskild förtagsform erfordras läm- pad för statlig och kommunal
            affärsdrivande verksamhet. Det gäller sålunda att söka tillskapa
            en ny form av juridisk person, där å ena sidan de smidigare arbetsformer,
            som aktiebolagslagen erbjuder och som enskild företagsamhet åtnjuter,
            kan utnyttjas, men där å andra sidan skattebetalarnas och offentlighetens
            krav på insyn i verksamhetens drift tillgodoses och enskildas
            behov av rättssäkerhet i förhållande till den offent- liga verksamheten
            icke eftersättes. Problemet gäller sålunda nu icke bara att avgöra
            vilka verksamhetsgrenar som skall omvandlas till aktiebolag. I
            direktiven till 1953 års utredning rörande de statliga företagsformerna
            talas visserligen om en eventuellt ny typ av statsföretag liksom
            några av de ovan berörda frågeställningarna där behandlas. Emellertid
            är dessa di- rektiv begränsade till den statliga sektorn. Icke
            heller synes utredningens arbete vara inriktat på i första hand
            de problem som här behandlats och som framstår som centrala. De
            torde böra lösas innan ställning tages till de olika företagens
            behandling i förevarande avseende. Av vikt är nu att efter vederbörlig
            utredning en lagstiftning antages med regler om en juridisk person
            utformad så, att alla de olika intressen, som gör sig gällande
            då det allmänna driver affärsmässig verksamhet, blir ve- derbörligen
            beaktade. Om en sådan lagstiftning skall tillhöra den privat-
            rättsliga eller den offentligrättsliga sektorn i vår rättsordning
            synes vara ett underordnat spörsmål, vilket för övrigt icke kan
            besvaras förrän när- mare utredning av frågan verkställts. Huruvida
            detta uppdrag bör anförtros nyssnämnda utredning eller om den
            bör lösas å annan väg är ett praktiskt spörsmål, som det torde
            ankomma på vederbörande departementschef att besvara. Den nuvarande
            ordningen, enligt vilken ett val måste träffas mellan antingen
            en verksamhetsform, som är utbildad för offentligrättslig myndighetsutövning,
            eller en rent privat- rättslig reglering, som tar sikte på den
            enskilda företagsamhetens förhål- lande, är uppenbarligen otillfredsställande.
          </p>
          <pb facs="riksdagen-motions-pdf/data/1958/mot_1958_a_ak__242/mot_1958_a_ak__242-006.pdf"/>
          <p xml:id="i-BcWPxfbuD7e2VzaLkwiL2n">
            Motioner i Andra kammaren, nr 242 år 1958
          </p>
          <p xml:id="i-VD8Ag6dmYiBx5nsKsqwwZ">
            Under hänvisning till det anförda får vi hemställa, att riksdagen
            måtte i skrivelse till Kungl. Maj:t hemställa om utredning rörande
            en lagstiftning beträffande en form av juridisk person lämpad
            att driva stats- eller kommun- ägd affärsmässig verksamhet eller
            om de modifikationer i gällande bestämmelser om juridiska personer,
            som kan fin- nas erforderliga för angivet ändamål.
          </p>
          <p xml:id="i-J1SotJof6GBVeNncuX5twc">
            Stockhokm i januari 1958
          </p>
          <p xml:id="i-DSFnUAaei5cGUtCyp5Kg1W">
            Ragnhild Sandström C. W. Carlsson
          </p>
        </div>
      </div>
    </body>
  </text>
</TEI>
