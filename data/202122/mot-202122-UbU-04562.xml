<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-04562">
  <teiHeader>
    <fileDesc>
      <titleStmt>
        <title>med anledning av prop. 2021/22:158 Ett mer likvärdigt skolval</title>
        <author corresp="i-WRiXUtixNTz4kgEnAAs5GH">av Christian Carlsson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4562 av Christian Carlsson m.fl. (KD)</title>
          <idno type="rdwebb">H9024562</idno>
          <rs type="number">4562</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9024562/text</ref>
          <ref type="dokument_url_html">http://data.riksdagen.se/dokument/H9024562</ref>
          <ref type="dokumentstatus_url_xml">http://data.riksdagen.se/dokumentstatus/H9024562</ref>
          <ref type="docx">http://data.riksdagen.se/fil/C114D271-20A5-4B01-8A69-7B4CD2A798CB</ref>
          <ref type="pdf">http://data.riksdagen.se/fil/305157E6-D5F1-4C24-8709-7C05C4C344F2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WRiXUtixNTz4kgEnAAs5GH</idno>
            <name>Christian Carlsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UN8mRDM3NtUFq8J6xxPrg7" type="basedOn"/>
        <correspContext corresp="i-UN8mRDM3NtUFq8J6xxPrg7">
          <ref>Proposition 2021/22:158</ref>
        </correspContext>
        <correspAction xml:id="i-24w3ApDNhbN3ZLCLHqJwbk" type="signed"/>
        <correspContext corresp="i-24w3ApDNhbN3ZLCLHqJwbk">
          <note type="signatory" corresp="i-WRiXUtixNTz4kgEnAAs5GH"/>
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-KHxTD13x4T7QRobXtjMm4K"/>
          <note type="signatory" corresp="i-NHqTsXnUVsZFg94vA6SKDr"/>
        </correspContext>
        <correspAction xml:id="i-JVByGhcmf4evsAKmJSvTbJ" type="submitted">
          <date when="2022-04-06"/>
          <time when="16:27:54"/>
        </correspAction>
        <correspAction xml:id="i-JgA18JitnubyWYsqpF57XU" type="reviewed">
          <date when="2022-04-07"/>
          <time when="18:08:16"/>
        </correspAction>
        <correspAction xml:id="i-AAfgkLWkwvKTbjecXemfp5" type="dismissed">
          <date when="2022-04-08"/>
        </correspAction>
        <correspAction xml:id="i-RkXforKBr65rtg8Nmdu6iQ" type="referred">
          <date when="2022-04-13"/>
        </correspAction>
        <correspAction xml:id="i-QLvvaWEGCiNGdDQFc9hCoK" type="assigned">
          <date when="2022-10-12"/>
          <time when="11:36:26"/>
        </correspAction>
        <correspContext corresp="i-QLvvaWEGCiNGdDQFc9hCoK">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-92RCXfHsURScwiTDjSqATU" type="behandlas_i"/>
        <correspContext corresp="i-92RCXfHsURScwiTDjSqATU">
          <ref type="uppgift">2021/22:UbU33</ref>
          <ref type="ref_dok_id">H901UbU33</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU33</ref>
          <ref type="ref_dok_titel">Ett mer likvärdigt skolval</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BBgyEaLmq4aL13geYzsQHZ" type="motHeader">
        <div xml:id="i-GSboYGJ5i8yNtYW6Md2Ako" type="motTitle">
          Motion till riksdagen 2021/22:4562 av Christian Carlsson m.fl.
          (KD) med anledning av prop. 2021/22:158 Ett mer likvärdigt skolval
        </div>
      </div>
      <div xml:id="i-HVqPayE8Nuyo6T91yQiTfs" type="motBody">
        <div xml:id="i-CaE9X4vgwF6VbhX1jH3X3y" type="motProposal" subtype="förslag">
          <head xml:id="i-HEo8sTzkbSXFoR3PtnE4ZQ">
            Förslag till riksdagsbeslut
          </head>
          <list xml:id="i-FvGJvJfm5s623f2gruuxG6" style="ol">
            <item xml:id="i-LsR1zmqZrnyRJheymHiupZ">
              Riksdagen avslår proposition 2021/22:158.
            </item>
            <item xml:id="i-Ub6rnGPkvVLTzBUcx2gMpb">
              Riksdagen ställer sig bakom det som anförs i motionen om att
              regeringen ska återkomma med ett nytt förslag på ett utvecklat
              skolval baserat på rimliga och förutsägbara kriterier och tillkännager
              detta för regeringen.
            </item>
            <item xml:id="i-KceEFsTWhQYajYNkDgcTVi">
              Riksdagen ställer sig bakom det som anförs i motionen om att
              urvalsgrunder ska regleras i skollagen och att ett urval ska göras
              om det inte finns plats för alla sökande och tillkännager detta
              för regeringen.
            </item>
            <item xml:id="i-GttrafFWZiB5369AGCDhmR">
              Riksdagen ställer sig bakom det som anförs i motionen om att
              vårdnadshavares önskan, närhetsprincip och syskonförtur ska finnas
              som urvalsgrunder vid placering vid kommunala skolenheter och
              tillkännager detta för regeringen.
            </item>
            <item xml:id="i-SuKiymX8jPoWtG8Gdroqgg">
              Riksdagen ställer sig bakom det som anförs i motionen om att
              vårdnadshavares önskan, kötid, syskonförtur, geografisk närhet,
              placering i förskoleklass, verksamhetsmässigt samband m.m. ska
              finnas som urvalsgrunder vid urval till fristående skolor och
              tillkännager detta för regeringen.
            </item>
            <item xml:id="i-4knJKMp7cZVXF5WMvZ9iid">
              Riksdagen ställer sig bakom det som anförs i motionen om att
              införa ett aktivt och obligatoriskt skolval och tillkännager detta
              för regeringen.
            </item>
            <item xml:id="i-8sdaSHnWwFL4s8nZXm9CFn">
              Riksdagen ställer sig bakom det som anförs i motionen om att
              skolvalet ska öppna vid en senare tidpunkt än i dag och tillkännager
              detta för regeringen.
            </item>
            <item xml:id="i-CV65bjbuft7mmWsxe8fzKE">
              Riksdagen ställer sig bakom det som anförs i motionen om att
              skolval och antagning bör ske genom en kommunalt samordnad antagning,
              där alla huvudmän har full insyn i skolvalssystemet, och tillkännager
              detta för regeringen.
            </item>
          </list>
        </div>
        <div xml:id="i-9FT678GLUyrxwUUhGTEg7y" type="motContent">
          <head xml:id="i-DnK8uzmJJ4yfuyECdNDxNB" type="h1">
            Motivering
          </head>
          <p xml:id="i-mUMNm8GyqeJcwSa12MFL1">
            I propositionen föreslår regeringen flera förändringar i skollagen
            som rör urvalsgrunder för antagning och villkor för fristående
            skolor. Förslagen sägs syfta till att öka likvärdig­heten i skolan
            och att minska skolsegregationen, men vår bedömning är att propositionen
            fokuserar för mycket på elevers sociala bakgrund, och för lite
            på enskilda människors möjlighet att påverka sin situation. Vi
            motsätter oss exempelvis förslaget att strävan efter allsidig
            social sammansättning ska göras till det övergripande målet när
            skolorna ska använda sig av urvalskriterierna för antagning.
          </p>
          <p xml:id="i-S9jiGfi8dyaLwyB7C8gK5Q">
            Föräldrar och elever har rätt att välja skola. Denna rätt är
            grundläggande och något som vi står upp för och försvarar. Föräldrar
            och elever ska därför ha möjlighet att fritt välja en skola som
            passar. Man ska också kunna välja bort en skola som inte fungerar.
            Kristdemokraterna förespråkar ett skolval som baseras på förutsägbara
            kriterier, som vårdnadshavares och elevers önskemål, närhet och
            syskonförtur. Vi anser att placering i förskoleklass samt verksamhetsmässigt
            samband ska finnas som urvalsgrunder vid urval till fristående
            skolor och vi står dessutom upp för enskilda elevers och föräldrars
            rätt att välja skola – utan skollotterier och kvotering i form
            av geografiskt baserat urval. Vi motsätter oss därför förslaget
            i propositionen om att kötid till fristående skolor ska av­skaffas.
            Vi vill införa ett aktivt och obligatoriskt skolval som säkerställer
            att elever och föräldrar informeras om den valfrihet som finns
            innan skolvalet äger rum.
          </p>
          <p xml:id="i-9tkdW2NCXnXcCFhCbm2W6T">
            Kristdemokraterna menar att regeringens proposition sammantaget
            har alltför stora brister. Vi beklagar också att regeringen inte
            har gjort några seriösa försök att nå breda, långsiktiga uppgörelser
            om ett reformerat skolval. Vi föreslår därför att propositionen
            avslås och att regeringen återkommer med ett nytt förslag på ett
            utvecklat skolval som baseras på rimliga och förutsägbara kriterier.
            Kristdemokraterna ger nedan en mer detal­jerad bild av vår syn
            på regeringens förslag.
          </p>
          <head xml:id="i-Gs4C8zSwyHmzDyUxrKPRa6" type="h1">
            Kristdemokraternas syn på regeringens förslag
          </head>
          <head xml:id="i-4LV35sSAdJsjdnf9axs49u" type="h2">
            Förslag om allsidig social sammansättning
          </head>
          <p xml:id="i-8QAbRCPPYHJDzRohNJCgep">
            Regeringen föreslår inledningsvis att huvudmän för förskoleklass
            och grundskola så långt det är möjligt aktivt ska verka för en
            allsidig social sammansättning av elever på sina skolenheter.
            Regeringen föreslår därutöver att regeringen eller den myndighet
            som regeringen bestämmer ska få meddela ytterligare föreskrifter
            om hur huvudmännens arbete i dessa avseenden ska bedrivas.
          </p>
          <p xml:id="i-AxrZ1br2yhWiGwTbr4gNwN">
            Kristdemokraterna avstyrker förslaget därför att det medför att
            elevers samman­sättning överordnas elevers och föräldrars rätt
            att välja skola. Det finns skäl att verka för en allsidig sammansättning
            men att ställa det som ett krav innebär att elever skulle kunna
            tvångsflyttas i syfte att skapa en allsidig sammansättning. Det
            är inte acceptabelt att människor används som medel för att uppnå
            samhälleliga mål. Bostadssegregation är ett samhällsproblem som
            behöver åtgärdas och om en mer blandad bebyggelse skulle uppnås,
            skulle också möjligheten till en mer allsidig sammansättning underlättas.
            Vi avstyrker även förslaget att regeringen eller den myndighet
            som regeringen bestämmer får meddela ytterligare föreskrifter
            om hur huvudmännens arbete ska bedrivas för att uppnå allsidig
            social sammansättning. Utredningen som ligger till grund för regeringens
            proposition har inte föreslagit en sådan föreskriftsrätt. Det
            är dessutom svårt att över­blicka de praktiska konsekvenserna
            för elever och föräldrar om regeringen tilldelas en sådan befogenhet.
            Förslaget medför därmed i vår mening en risk för både rättsosäkerhet
            och mindre valfrihet.
          </p>
          <head xml:id="i-DaDmFanhsDfrDAy26323B5" type="h2">
            Förslag om urval och urvalsgrunder
          </head>
          <p xml:id="i-CgdLA1cL8meyWwrX2iGgDZ">
            Regeringen föreslår att ett urval ska göras om det inte finns
            plats för alla sökande till en viss skolenhet (med förskoleklass,
            grundskola, grundsärskola). De urvalsgrunder som regeringen föreslår
            ska kunna tillämpas för placering vid skolor med kommunal huvud­man,
            och regeringen anser att mottagande vid skolor med enskild huvudman
            ska regler­as i lag. I propositionen föreslår regeringen därtill
            att kötid till fristående skolor avskaf­fas. Det föreslås i stället
            nya kriterier i form av skollotterier, (randomiserat urval/”lika
            möjligheter”) och geografiskt baserat urval, dvs. ett slags kvoterat
            skolval baserat på elevernas postadress. Regeringen föreslår även
            att verksamhetsmässigt samband med förskolan tas bort som möjlig
            urvalsgrund.
          </p>
          <p xml:id="i-1CkGkust9BwFT1oqopRrd">
            Kristdemokraterna anser liksom regeringen att ett urval ska göras
            om det inte finns plats för alla sökanden och att urvalsgrunder
            ska regleras i lag. Det gäller såväl vid placering på skolor med
            kommunal huvudman som vid mottagande vid skolor med enskild huvudman.
            Vi vill dock betona vikten av att skolval och regler för antagning
            baseras på rimliga och förutsägbara kriterier. Vårdnadshavares
            önskemål, närhets­principen och syskonförtur ska finnas som urvalsgrunder
            och bör vara de överordnade bestämmelserna vid placering vid kommunala
            skolenheter. Vårdnadshavares önskan, kötid, syskonförtur, geografisk
            närhet, placering i förskoleklass samt verksamhets­mässigt samband
            ska dessutom finnas som urvalsgrunder vid urval till fristående
            skolor. Vi motsätter oss därför förslaget i propositionen om att
            kötid till fristående skolor ska avskaffas eftersom vi anser att
            föräldrar fortsatt ska kunna påverka vilken skola man vill ge
            sina barn. Vi står dessutom upp för rätten att välja skola – utan
            att utsättas för skol­lotterier eller kvotering i form av geografiskt
            baserat urval.
          </p>
          <p xml:id="i-Y3fWJqLGbXZ4cazBC8MVEk">
            Kristdemokraterna avstyrker också förslaget om att geografiskt
            baserat urval ska tillämpas som urvalsgrund, eftersom det vore
            fel att ge förtur till elever från vissa bostadsområden där föräldrar
            generellt har en viss typ av socioekonomisk bakgrund.
          </p>
          <p xml:id="i-WNughC6GKHGGDJXQY3bPbK">
            Vi avstyrker även förslaget om skollotterier då det minskar både
            föräldrars möjlighet att påverka elevernas möjlighet till antagning
            vid en viss skola, och även elevernas möjlighet att antas på förutsägbara
            grunder.
          </p>
          <p xml:id="i-G1PyyY2g3KgoLotQpC5D28">
            Vidare instämmer vi med de remissinstanser som motsätter sig
            borttagandet av verksamhetsmässigt samband med förskolan som möjlig
            urvalsgrund. Utifrån elevernas perspektiv är det viktigt att övergången
            mellan förskola, förskoleklass och grundskola kan tryggas, och
            det bör få finnas friskolor som exempelvis erbjuder en sammanhållen
            skolgång för eleverna från förskolan och genom hela grundskolan.
          </p>
          <p xml:id="i-GLjgBUPhAJH2uiscama3Hs">
            För att öka jämlikheten föreslår vi ett aktivt och obligatoriskt
            skolval, som säker­ställer att elever och föräldrar informeras
            om den valfrihet som finns innan skolvalet äger rum. I ett sådant
            system bär kommunerna ansvar för att informera alla föräldrar
            om valfriheten och de skolor som finns att välja inom kommunen.
            På så vis ökar föräldrars möjlighet att välja skola utifrån likvärdiga
            förutsättningar.
          </p>
          <p xml:id="i-KfMjcvfzoRziZLvEteEVng">
            Av samma anledning anser vi att skolvalet bör öppna vid en senare
            tidpunkt än i dag. Syftet med ett aktivt och obligatoriskt skolval
            är att fler ska kunna göra ett infor­merat val av skola för sina
            barn.
          </p>
          <p xml:id="i-2A1AdvxZDiuM4YbCzJi2NT">
            Kristdemokraterna anser att skolvalet och antagningen ska ske
            genom en kommunalt samordnad antagning där alla huvudmän har full
            insyn i skolvals- och antagningssyste­met. På så vis säkerställs
            att det är eleverna som väljer skola, och att skolor inte väljer
            elever.
          </p>
          <p xml:id="i-RnSUnF7xTHicjs8WgWVkJn">
            De sammantagna bristerna i regeringens förslag är alltför stora.
            Kristdemokraterna föreslår därför att propositionen avslås och
            att regeringen återkommer med ett nytt förslag på ett utvecklat
            skolval som baseras på rimliga och förutsägbara kriterier. Vi
            beklagar att regeringen inte har gjort några seriösa försök att
            nå breda, långsiktiga uppgörelser om ett reformerat skolval.
          </p>
          <head xml:id="i-EqzQpj6JuNWcRnh5zcPFmi" type="h2">
            Förslag vid prövning av enskilda huvudmän
          </head>
          <p xml:id="i-7Rp5aMNkFJ7qC6PDLHKKYi">
            Regeringen föreslår vidare att det ska förtydligas i skollagen
            att Skolinspektionen särskilt ska beakta elevers rätt till en
            likvärdig utbildning, vid prövning av om en etablering av en fristående
            skola eller en ny utbildning vid en fristående skola skulle innebära
            påtagliga negativa följder. Vissa remissinstanser menar att detta
            skulle vara ett sätt att stärka kommunernas inflytande över friskoleetableringar.
            Andra menar att risken för ”överetablering” skulle tillmätas större
            betydelse vid Skolinspektionens bedömning­ar av risk för påtagligt
            negativa följder. Det föreslås till sist i propositionen att kommu­ner
            ska vara skyldiga att yttra sig över ansökningar om godkännande
            och inkomma med en konsekvensbeskrivning till Skolinspektionen
            med en analys av vad friskoleetabler­ingen medför för ekonomiska,
            organisatoriska och pedagogiska konsekvenser.
          </p>
          <p xml:id="i-LzfewtWXjs3ZUwRtijcRzL">
            Kristdemokraterna avstyrker i det här fallet båda förslagen,
            dels med hänvisning till att det är svårt att utläsa vad den faktiska
            förändringen skulle bli vid prövning av om en etablering av en
            fristående skola leder till negativa följder, dels med hänvisning
            till den möjlighet som redan finns för kommuner att inkomma med
            sådana yttranden och konse­kvensbeskrivningar till Skolinspektionen.
          </p>
        </div>
        <div xml:id="i-4RnFSNvNangvbHytDRLFmc" type="signatureBlock">
          <list xml:id="i-71QWEKmQNUgjoQKPQodtxR">
            <item xml:id="i-B2iBd37dMo1X5P1TciQD8p" who="i-WRiXUtixNTz4kgEnAAs5GH" type="signature">
              Christian Carlsson (KD)
            </item>
            <item xml:id="i-P5EvyGPNqRQAo3wYnh7FyB" who="i-Fnk9Zpnk5sS5WYPNBLTPx3" type="signature">
              Pia Steensland (KD)
            </item>
            <item xml:id="i-Nb7YvLK1jRuhuUguW85GiR" who="i-KHxTD13x4T7QRobXtjMm4K" type="signature">
              Roland Utbult (KD)
            </item>
            <item xml:id="i-NvTVECUbqCmXFjs3LuScSe" who="i-NHqTsXnUVsZFg94vA6SKDr" type="signature">
              Acko Ankarberg Johansson (KD)
            </item>
          </list>
        </div>
      </div>
    </body>
  </text>
</TEI>
