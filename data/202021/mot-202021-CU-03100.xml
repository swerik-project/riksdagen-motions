<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-CU-03100">
  <teiHeader>
    <fileDesc>
      <titleStmt>
        <title>Associationsrätt</title>
        <author corresp="i-Ss5eCCiVtUjuS9PnEw3PRH">av Josefin Malmqvist m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3100 av Josefin Malmqvist m.fl. (M)</title>
          <idno type="rdwebb">H8023100</idno>
          <rs type="number">3100</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H8023100/text</ref>
          <ref type="dokument_url_html">http://data.riksdagen.se/dokument/H8023100</ref>
          <ref type="dokumentstatus_url_xml">http://data.riksdagen.se/dokumentstatus/H8023100</ref>
          <ref type="docx">http://data.riksdagen.se/fil/FA7C8186-D133-4CB1-8688-42B070F97A34</ref>
          <ref type="pdf">http://data.riksdagen.se/fil/10279D0F-4C66-4A0B-ABAD-4524BDEDEC9D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ss5eCCiVtUjuS9PnEw3PRH</idno>
            <name>Josefin Malmqvist</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-8LDEcfmJoNdnZMCPvSjiNu</idno>
            <name>Lars Beckman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5sQf8wA27pVo43qpEZ2jUa</idno>
            <name>David Josefsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-12RVdM3WouwYLPitdu28ox" type="signed"/>
        <correspContext corresp="i-12RVdM3WouwYLPitdu28ox">
          <note type="signatory" corresp="i-Ss5eCCiVtUjuS9PnEw3PRH"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-8LDEcfmJoNdnZMCPvSjiNu"/>
          <note type="signatory" corresp="i-5sQf8wA27pVo43qpEZ2jUa"/>
          <note type="signatory" corresp="i-NDXytJ2sEVrtLhDNxEoc8A"/>
          <note type="signatory" corresp="i-3Su8RZSRu3defRTgsQprqZ"/>
        </correspContext>
        <correspAction xml:id="i-Evu5wVnskkqa9BkF1QsfdK" type="submitted">
          <date when="2020-10-06"/>
          <time when="12:09:44"/>
        </correspAction>
        <correspAction xml:id="i-RUtQdE4ySrDWoZJWX2FmpU" type="reviewed">
          <date when="2020-10-06"/>
          <time when="13:48:10"/>
        </correspAction>
        <correspAction xml:id="i-SVaCsAAFAp7w2zqYWrp4m8" type="referred">
          <date when="2020-10-14"/>
        </correspAction>
        <correspAction xml:id="i-NjFLsLSa6vr4ktruSHFUsK" type="assigned">
          <date when="2021-09-24"/>
          <time when="14:38:57"/>
        </correspAction>
        <correspContext corresp="i-NjFLsLSa6vr4ktruSHFUsK">
          <ref type="assignedTo">Civilutskottet</ref>
        </correspContext>
        <correspAction xml:id="i-Qd8exCFrVGDuEVRqd3oSy1" type="behandlas_i"/>
        <correspContext corresp="i-Qd8exCFrVGDuEVRqd3oSy1">
          <ref type="uppgift">2020/21:NU16</ref>
          <ref type="ref_dok_id">H801NU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU16</ref>
          <ref type="ref_dok_titel">Regelförenkling för företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3secS2w42GAtxTHdnKUFVS" type="behandlas_i"/>
        <correspContext corresp="i-3secS2w42GAtxTHdnKUFVS">
          <ref type="uppgift">2020/21:CU5</ref>
          <ref type="ref_dok_id">H801CU5</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU5</ref>
          <ref type="ref_dok_titel">Förlängning av de tillfälliga åtgärderna för att underlätta genomförandet av bolags- och föreningsstämmor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-gcsW4DXdAp4sS1n2yXhmu" type="behandlas_i"/>
        <correspContext corresp="i-gcsW4DXdAp4sS1n2yXhmu">
          <ref type="uppgift">2020/21:CU8</ref>
          <ref type="ref_dok_id">H801CU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU8</ref>
          <ref type="ref_dok_titel">Associationsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RmTRyVDXBGuxjd3S6m9dCh" type="behandlas_i"/>
        <correspContext corresp="i-RmTRyVDXBGuxjd3S6m9dCh">
          <ref type="uppgift">2020/21:CU10</ref>
          <ref type="ref_dok_id">H801CU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU10</ref>
          <ref type="ref_dok_titel">Ersättningsrätt och insolvensrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EpHo1ZLBucQfDHxaFR5zca" type="behandlas_i"/>
        <correspContext corresp="i-EpHo1ZLBucQfDHxaFR5zca">
          <ref type="uppgift">2020/21:NU17</ref>
          <ref type="ref_dok_id">H801NU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU17</ref>
          <ref type="ref_dok_titel">Regelförenkling för företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KvbsdHTSzUWqtRozSTxb5n" type="behandlas_i"/>
        <correspContext corresp="i-KvbsdHTSzUWqtRozSTxb5n">
          <ref type="uppgift">2020/21:AU8</ref>
          <ref type="ref_dok_id">H801AU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU8</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5u6mDivbe5Hd8nCfpmEA5x" type="motHeader">
        <div xml:id="i-R6QXLP3kPRChikZU4jEHoL" type="motTitle">
          Motion till riksdagen 2020/21:3100 av Josefin Malmqvist m.fl.
          (M) Associationsrätt
        </div>
      </div>
      <div xml:id="i-UkHSSBXEpws3RFokadQfQV" type="motBody">
        <div xml:id="i-X5ts1R11eMDhV8CTuFcAdb" type="motProposal" subtype="förslag">
          <head xml:id="i-KjFbX4iVzWfhuXPGt6ynUh">
            Förslag till riksdagsbeslut
          </head>
          <list xml:id="i-4BmwxPDgQfd21LbwX4tgtD" style="ol">
            <item xml:id="i-Xn3whbQyUvHbdKEZwqGyTE">
              Riksdagen ställer sig bakom det som anförs i motionen om bättre
              möjligheter till tjänstledighet för att starta företag för den
              som har en anställning i offentlig sektor, och detta tillkännager
              riksdagen för regeringen.
            </item>
            <item xml:id="i-nV5JxSSKjj4GxqhZrJaZ1">
              Riksdagen ställer sig bakom det som anförs i motionen om att
              reformera lagen om företagsrekonstruktion och tillkännager detta
              för regeringen.
            </item>
            <item xml:id="i-832iJ1mwV8FuKZjNnDXqHq">
              Riksdagen ställer sig bakom det som anförs i motionen om att
              anpassa aktiebolagslagens regler om kapitalbrist och tvångslikvidation
              av företag med hänsyn till de lägre kraven på kapital för att
              bilda aktiebolag och tillkännager detta för regeringen.
            </item>
            <item xml:id="i-C6cwNTF9faJM5NX9RFHDj9">
              Riksdagen ställer sig bakom det som anförs i motionen om att
              utreda möjligheten att införa digitala stämmor i aktiebolag och
              ekonomiska föreningar och tillkännager detta för regeringen.
            </item>
            <item xml:id="i-owi3psgWbphZRx5E7QPyS">
              Riksdagen ställer sig bakom det som anförs i motionen om att
              harmonisera reglerna kring företrädaransvar i aktiebolagslagen
              respektive skatteförfarandelagen och tillkännager detta för regeringen.
            </item>
            <item xml:id="i-3GFkbBhd2wRT2tqJH2dfUJ">
              Riksdagen ställer sig bakom det som anförs i motionen om att
              genomföra ett genomgripande arbete i syfte att minska regelbördan
              för företag och tillkännager detta för regeringen.
            </item>
            <item xml:id="i-96SSQLPBjWd9qpyTSh6Lgw">
              Riksdagen ställer sig bakom det som anförs i motionen om att
              reformera lagstiftningen så att Bolagsverket ges utökade möjligheter
              att redan vid registrering neka misstänkta bolagsmålvakter eller
              bolagsmålvaktsupplägg och tillkännager detta för regeringen.
            </item>
          </list>
        </div>
        <div xml:id="i-2oYNAT8VBkD9GamCEK5uYL" type="motContent">
          <head xml:id="i-9jxGMhJx4ayoPZvp8KGrLF" type="h1">
            Motivering
          </head>
          <p xml:id="i-DUhVnGbDaf7aXS2uqj7K8Z">
            Sverige behöver fler jobb och fler entreprenörer. Företagsamhet
            är grunden för vårt välstånd och det som driver samhället framåt.
            Vi vet att fyra av fem jobb skapas hos småföretagare, och då måste
            vi ha en politik som underlättar. Jobb skapas när det går att
            anställa till rimliga villkor och regelverken inte skapar onödigt
            höga trösklar till nyföretagande.
          </p>
          <p xml:id="i-DHhhqQ9sSxYQEHMg89SVb7">
            I kölvattnet av coronakrisen har många små och medelstora företag
            tvingats lägga ner eller dra ner på verksamheten. Sverige behöver
            lagstiftning och regelverk som möjliggör och uppmuntrar företagande
            men som samtidigt garanterar borgenärer och aktieägares rättigheter,
            det är en grundförutsättning för att kunna behålla och återskapa
            jobb och företag.
          </p>
          <p xml:id="i-GcwHNG2ADa1vDn2rzAGaEk">
            Ett av Sveriges största samhällsproblem är det nya och växande
            utanförskap som drabbar utrikes födda och personer utan gymnasieutbildning.
            För att bryta utanförskapet och öka vår konkurrenskraft måste
            Sveriges företagsamhet och förmåga att skapa nya jobb – i hela
            landet – stärkas. Detta gäller såväl enkla jobb som de jobb som
            kräver lång utbildning och erfarenhet. Bara genom goda villkor
            för företagande och företagsamhet kan vi klara de samhällsproblem
            vi står inför.
          </p>
          <head xml:id="i-QjmvN67dcSDxiSrvYvDuMM" type="h2">
            Ledighet för att starta företag
          </head>
          <p xml:id="i-WqCL93KaM2abghpVe78xGR">
            Enligt Tillväxtverket kan ungefär 50 procent av svenskarna tänka
            sig att starta ett eget företag, däremot är det bara runt 10 procent
            som gör det i slutändan. För många är även klivet från anställning
            till eget företag ett hinder. Därför borde möjligheten till tjänst­ledighet
            utökas från dagens sex månader till minst ett år när man vill
            starta företag för den som har anställning i offentlig sektor.
          </p>
          <head xml:id="i-HgWrGQNMPqT4CXiJCjJ2CQ" type="h2">
            Företagsrekonstruktion
          </head>
          <p xml:id="i-Kgac7ZLBpcrMeYYb3sNnfS">
            Lagstiftningen kring företagsrekonstruktion är viktig för att
            fler företag ska få en möjlighet till en andra chans. Ett företag
            som långsiktigt bedöms ha överlevnads­förmåga, men som mer eller
            mindre tillfälligt har hamnat i betalningssvårigheter, ska kunna
            rekonstrueras i stället för att försättas i konkurs. Företagsrekonstruktion
            är därför ett sätt att minska risken för ett misslyckande, dock
            används möjligheten endast i liten utsträckning. För att fler
            krisande företag ska använda sig av företagsrekonstruktion och
            för att antalet lyckade rekonstruktioner ska öka, behöver borgenärerna
            ha förtroende för institutet. Genom reformer i enlighet med förslagen
            i Entreprenörskap i det tjugoförsta århundradet (SOU 2016:72),
            som tar hänsyn till borgenärernas intressen och som borge­närerna
            känner sig trygga med, bör även företagens möjlighet till krediter
            och tillväxt förbättras. Som med många andra viktiga utredningar
            ser vi hur regeringen inte lyckas komma fram med någon proposition
            med utgångspunkt i utredningen. Att regeringen inte lyckas komma
            fram med en proposition på drygt fyra år är häpnadsväckande. Utredningen
            har flera välutformade förslag för att förbättra möjligheterna
            för en lyckad företagsrekonstruktion. I utredningen finns förslag
            för att göra det mindre riskfyllt och billigare för företagsägaren,
            men också för att förbättra kunskapen hos företagare kring hur
            en rekonstruktion kan fungera som alternativ till en konkurs.
            Hade regeringen inte varit så senfärdigt hade många av de företag
            som drabbades hårt av coronakrisen kunnat rekonstrueras istället
            för att gå i konkurs.
          </p>
          <head xml:id="i-Ag55DMeacHxG2g8dyJLcym" type="h2">
            Förändra regler kring kapitalbrist och tvångslikvidation
          </head>
          <p xml:id="i-KNcS2YVNPtmyPQzbZfudLi">
            Hösten 2019 fattade riksdagen beslut om att sänka kapitalkravet
            för privata aktiebolag från 50 000 kronor till 25 000 kronor.
            I samband med detta aktualiserades också behovet av att se över
            regelverket kring tvångslikvidation och personligt ansvar vid
            kapitalbrist mot bakgrund av de förändrade kraven på lägsta tillåtna
            aktiekapital. Enligt aktiebolagslagen ska styrelsen upprätta en
            kontrollbalansräkning när det finns skäl att anta att bolagets
            eget kapital understiger hälften av det registrerade aktiekapitalet.
            Kan inte kapitalbristen läkas ska frågan om likvidation och sedermera
            tvångslikvidation aktualiseras. Vidtas inte föreskrivna åtgärder
            i någon del, ansvarar aktieägarna och styrelsens ledamöter solidariskt
            för ytterligare tillkommande skulder.
          </p>
          <p xml:id="i-R6srP22oYjBVMGTTR6U1UE">
            Reglerna om tvångslikvidation är avsedda att fungera som en larmsignal
            till aktieägarna om att skulder håller på att byggas upp som innebär
            att aktiekapitalet riskerar att gå förlorat och för att tillräckliga
            tillgångar ska finnas kvar för att täcka likvidationskostnaderna.
            Redan när kravet på lägsta tillåtna aktiekapital 2010 föränd­rades
            från 100 000 kronor till 50 000 kronor aktualiserades behovet
            av en översyn av tvångslikvidationsreglerna. Oavsett om gränsen
            för när kapitalbrist uppstår går vid 25 000 kronor eller 12 500
            kronor är det uppenbart att reglerna inte längre kan anses ändamålsenligt
            utformade.
          </p>
          <p xml:id="i-Kin9W7fDowidqfcfwQBKrb">
            Flera statliga utredningar har tidigare beskrivit denna problematik
            och bl.a. pekat på konkursinstitutet och straffen för brott mot
            borgenärer som tillräckliga för att hindra att bolag drivs vidare
            när de råkat på obestånd. Utredningen om revisorer och revision
            pekade även på behovet av att vid ett avskaffande av institutet
            tvångslikvidation införa ett personligt betalningsansvar för bolagets
            företrädare och aktieägare beträffande de skulder som uppkommer
            för bolaget när det är på obestånd.
          </p>
          <p xml:id="i-MBGUey4ufSZt7AkX16UzGq">
            Riksdagen bör mot den bakgrunden rikta ett tillkännagivande till
            regeringen om att se över reglerna om tvångslikvidation och personligt
            ansvar vid kapitalbrist och att återkomma till riksdagen med nödvändiga
            lagförslag.
          </p>
          <head xml:id="i-FD7oeDqGzAJhGt3kXpjWYA" type="h2">
            Digitala stämmor
          </head>
          <p xml:id="i-91Jp3457dDA7MWNyNeHNHp">
            Under coronakrisen infördes temporär lagstiftning för att möjliggöra
            för aktiebolag och ekonomiska föreningar att genomföra poströstning
            också när detta inte medgavs i bolagsordning eller stadgar samt
            att helt digitala stämmor kunde genomföras. I Sverige är vanligtvis
            endast så kallade hybridstämmor tillåtna, det vill säga att man
            kan delta i en stämma på distans men själva stämman måste genomföras
            i en fysisk lokal. Men det är sedan tidigare möjligt att genomföra
            helt digitala stämmor i bland annat USA och Danmark.
          </p>
          <p xml:id="i-Es6XxcB1wd49RDrAfdqX5p">
            Med tanke på att den lagstiftning som infördes under 2020 var
            temporär menar vi att regeringen också bör utreda hur helt digitala
            stämmor i aktiebolag och ekonomiska föreningar också kan tillåtas
            fortsättningsvis.
          </p>
          <head xml:id="i-GrMC7KdnHoqNAPYf75uQoh" type="h2">
            Reformering av företrädaransvaret
          </head>
          <p xml:id="i-46vD96NhrcRn2AWs46X4aG">
            I samband med coronakrisen och de ekonomiska efterverkningarna
            uppmärksammade flera företagarorganisationer problematiken som
            uppstår kring företrädaransvaret, då man som styrelseledamot eller
            näringsidkare kan bli personligt betalningsansvarig för skulder
            om företaget drabbas av likviditetsproblem i enlighet med antingen
            aktiebolags­lagens ansvarsregler i 25 kap. eller enligt reglerna
            om företrädaransvar i 59 kap. skatte­förfarandelagen.
          </p>
          <p xml:id="i-nuDX56qpQqmMU34HH2Pg4">
            Då man som styrelseledamot eller näringsidkare riskerar att bli
            personligt betal­ningsansvarig för bolagets skulder väljer många
            företrädare att ta det säkra före det osäkra och försätta bolaget
            i konkurs, trots att det kan finnas förutsättningar för att driva
            rörelsen vidare om likviditetsproblemen kan antas vara kortvariga.
            Detta skapar kort­siktigt trygghet för de berörda styrelseledamöterna
            och näringsidkarna men innebär samtidigt att i grunden livskraftiga
            företag läggs ner med negativa konsekvenser för såväl anställda,
            aktieägare och borgenärer som samhället i stort.
          </p>
          <p xml:id="i-SYuxwtREBCQyqBnS9AH7Ud">
            Regeringen bör därför se över reglerna kring företrädaransvar
            i såväl aktiebolags­lagen som skatteförfarandelagen i syfte att
            färre företag ska försättas i konkurs på grund av kortvariga likviditetsproblem.
          </p>
          <head xml:id="i-MDrwnSRvvcZYWpAMTBXvDX" type="h2">
            Regelförenkling
          </head>
          <p xml:id="i-PMvggjmNqa3ECZH1iXrnkn">
            Företagens administrativa kostnader till följd av regler ökade
            med cirka 600 miljoner kronor under 2018 enligt Tillväxtverkets
            rapport Regler som påverkar företagens kostnader och konkurrenskraft
            2018.
          </p>
          <p xml:id="i-WSJYdBMC2HtSexbNuvBpoz">
            Företagens årliga administrativa kostnader till följd av regler
            har i genomsnitt ökat med 1,2 miljarder kronor per år sedan 2013
            enligt rapporten och regeländringarna gäller vitt skilda områden
            och berör olika många och olika typer av företag.
          </p>
          <p xml:id="i-Y67cAPy65r8MzztkXUVt1T">
            Enligt en opinionsundersökning från Näringslivets Regelnämnd
            (NNR) utförd av Skop som publicerades 2018, tycker 37 procent
            av landets företagare att reglerna har blivit krångligare det
            senaste året. Det är fler än i någon tidigare undersökning. Endast
            tre procent anser att reglerna är enklare än för ett år sedan.
          </p>
          <p xml:id="i-CLn1XmmEUE3nVx6Kb4BEU1">
            En viktig del av regelbördan är regler kopplade till företagens
            associationsform. Regeringen bör därför genomföra ett omfattande
            arbete i syfte att minska regelbördan för företag. Arbetet bör
            fokusera på att genomföra genomgripande regelförenklingar för
            att underlätta för företagande.
          </p>
          <head xml:id="i-YPUuD9okd2cqtUG31iZind" type="h2">
            Stävja användandet av bolag som brottsverktyg
          </head>
          <p xml:id="i-DgkoHtFE6f1rrp7pgtyuQ8">
            Mycket av den organiserade brottsligheten såsom bedrägeribrott
            och bokföringsbrott sker genom att kriminella använder till synes
            legitima bolag som brottsverktyg. Brå lyfter och beskriver detta
            i sin rapport Kriminell infiltration av företag, från 2016. Där
            föreslår också författarna att samhället framförallt satsar på
            att motverka bolagsmål­vakter samt arbeta med tillståndsgivning
            och vandelsprövning i utsatta branscher, snarare än att försvåra
            att starta och driva företag generellt. Man lyfter också värdet
            av att olika myndigheter samverkar och delar kunskap för att motverka
            användandet av bolag som brottsverktyg.
          </p>
          <p xml:id="i-TtnwEpSvrUj1X5AknUBy9y">
            I ett projekt startat hösten 2019 har Kronofogden och Ekobrottsmyndigheten
            riktat in sitt arbete på att motverka bolagsmålvakter och meddela
            näringsförbud i ett tidigare skede än vad som hittills skett.
            Som regel har näringsförbud yrkats på i samband med att åtal väckts
            för grova ekonomiska brott, men regelverket medger också att Ekobrotts­myndigheten
            eller Kronofogden kan yrka på näringsförbud i ett tidigare skede,
            när myndigheterna misstänker bolagsmålvaktsupplägg i enskilda
            bolag.
          </p>
          <p xml:id="i-8ypcedcA6ta21a4AmNaDs8">
            Vi menar dock att lagstiftningen bör ses över så att Bolagsverket
            också ges ökade möjlighet att redan vid registrering neka misstänkta
            bolagsmålvakter eller bolagsmålvaktsupplägg.
          </p>
        </div>
        <div xml:id="i-JtrNdZ3Rbxu45KgA7ZL7yM" type="signatureBlock">
          <list xml:id="i-CZuLaFnQSa3PnUBCFva6nj">
            <item xml:id="i-VmkHqisJQVZ74sPbXXGex9" type="signature">
              Josefin Malmqvist (M)
            </item>
            <item xml:id="i-5JoL4sBq8qNb3aexrssVkX" type="signature">
              Cecilie Tenfjord Toftby (M)
            </item>
            <item xml:id="i-EgJsBUT3HjBegKD5uUM47e" type="signature">
              Lars Beckman (M)
            </item>
            <item xml:id="i-7m68veUx759aA5T44q2cqZ" type="signature">
              David Josefsson (M)
            </item>
            <item xml:id="i-PsdHsCRCV7ephu5S2XZJdG" type="signature">
              Ida Drougge (M)
            </item>
            <item xml:id="i-9WN1S4UTBx3Wiepe8Pq9D6" type="signature">
              Mikael Damsgaard (M)
            </item>
          </list>
        </div>
      </div>
    </body>
  </text>
</TEI>
