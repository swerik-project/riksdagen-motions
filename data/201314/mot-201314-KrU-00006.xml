<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KrU-00006">
  <teiHeader>
    <fileDesc>
      <titleStmt>
        <title>med anledning av prop. 2013/14:3 Läsa för livet</title>
        <author corresp="i-TJXJRG7PGZM8NUN9QQ1EdE">av Margareta Larsson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:3 Läsa för livet</title>
          <idno type="rdwebb">H102Kr6</idno>
          <rs type="number">Kr6</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H102Kr6/text</ref>
          <ref type="dokument_url_html">http://data.riksdagen.se/dokument/H102Kr6</ref>
          <ref type="dokumentstatus_url_xml">http://data.riksdagen.se/dokumentstatus/H102Kr6</ref>
          <ref type="doc">http://data.riksdagen.se/fil/A7A28FED-6858-4C73-80B4-A449CC80D0A9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TJXJRG7PGZM8NUN9QQ1EdE</idno>
            <name>Margareta Larsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2RhxHjQoqr6RBWb5tP1z3u" type="basedOn"/>
        <correspContext corresp="i-2RhxHjQoqr6RBWb5tP1z3u">
          <ref>Proposition 2013/14:3</ref>
        </correspContext>
        <correspAction xml:id="i-LbffQt4wcxBiau793WDLVZ" type="signed"/>
        <correspContext corresp="i-LbffQt4wcxBiau793WDLVZ">
          <note type="signatory" corresp="i-TJXJRG7PGZM8NUN9QQ1EdE"/>
        </correspContext>
        <correspAction xml:id="i-QFQsPJTzCNKqCCBgCN8MhA" type="referral">
          <date when="2013-10-23"/>
        </correspAction>
        <correspAction xml:id="i-TL82CSyj1Fk8VDtB3ZPYyi" type="referral">
          <date when="2013-10-23"/>
        </correspAction>
        <correspAction xml:id="i-MaYd1eYVibKpudnaragikm" type="dismissal">
          <date when="2013-10-22"/>
        </correspAction>
        <correspAction xml:id="i-GRaxS7e8abUAsHbjQqMuey" type="dismissal">
          <date when="2013-10-22"/>
        </correspAction>
        <correspAction xml:id="i-PnFRMCDaZ5NHTFu5mSBdCB" type="submission">
          <date when="2013-10-16"/>
        </correspAction>
        <correspAction xml:id="i-6NJQQhrpm1TqofedKGaRkt" type="transfer">
          <date when="2013-10-16"/>
        </correspAction>
        <correspAction xml:id="i-SncLebq31d2LdYyHgRrcdd" type="assigned"/>
        <correspContext corresp="i-SncLebq31d2LdYyHgRrcdd">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Lo9cjG7U5kUHkfNFZ3B6XY" type="motHeader"/>
      <div xml:id="i-QDCkeWM77P6k2FG4hGi784" type="motBody">
        <div xml:id="i-3itcP1MEYjf9T1UN2A7WBc" type="motProposal" subtype="förslag">
          <head xml:id="i-FTuP4vwrWxrWX41HZaWAVv">
            Förslag till riksdagsbeslut
          </head>
          <list xml:id="i-Gyaf6DXZQwjyjVx8cnuqev" style="ol">
            <item xml:id="i-PRDe4MkLHtFHffZfi4CAc5">
              Riksdagen tillkännager för regeringen som sin mening vad som
              anförs i motionen om att nationella mål för litteratur- och läsfrämjande
              ska följas upp och utvärderas av en parlamentarisk grupp och delredovisas
              för riksdagen 2018.
            </item>
            <item xml:id="i-Jc4mZWSSs7GVzHTjrXBhhb">
              Riksdagen tillkännager för regeringen som sin mening vad som
              anförs i motionen om att slå fast ett lämpligt antal böcker som
              varje elev i grund- och gymnasieskolan ska läsa och redovisa varje
              år.
            </item>
            <item xml:id="i-V5VYSBXXGm7THFf8LVyenW">
              Riksdagen tillkännager för regeringen som sin mening vad som
              anförs i motionen om att lagstifta om att varje skola ska ha ett
              skolbibliotek bemannat med kvalificerad personal.
            </item>
            <item xml:id="i-1MkEGdXEd1ZCFp9gwLEGz">
              Riksdagen tillkännager för regeringen som sin mening vad som
              anförs i motionen om att öronmärka de pengar som anvisas inom
              ramen för kultursamverkansmodellen så att det enbart går till
              läsfrämjande åtgärder.
            </item>
            <item xml:id="i-W7q9TdDhGs671DSJTcwi49">
              Riksdagen tillkännager för regeringen som sin mening vad som
              anförs i motionen om att ersättningen för e-böcker ska vara samma
              som för fysiska exemplar som lånas ut på bibliotek.
            </item>
            <item xml:id="i-LE91WgpYvjG7JcvoA1yzK4">
              Riksdagen tillkännager för regeringen som sin mening vad som
              anförs i motionen om att helt avskaffa stöd till evenemang inom
              bokhandeln.
            </item>
            <item xml:id="i-PpFUxKjRCedhWghLst8Hvc">
              Riksdagen tillkännager för regeringen som sin mening vad som
              anförs i motionen om att det bör införas ett högsta belopp på
              max 100 000 kronor som ska kunna beviljas i stöd till kulturtidskrifter.
            </item>
            <item xml:id="i-Gsr6zkAxxegMMPrNB1QKkF">
              Riksdagen tillkännager för regeringen som sin mening vad som
              anförs i motionen om att upphovsrätten till litterära verk bör
              sänkas i syfte att stimulera det kreativa skapandet och att göra
              litteraturen mer tillgänglig.
            </item>
          </list>
        </div>
        <div xml:id="i-UuJghiSjMsq9Bd1er5kLcx" type="motContent">
          <head xml:id="i-M5gd6v7S5rnAzxRtct4icx" type="h1">
            Motivering
          </head>
          <p xml:id="i-H11LnYW7FcdR8hgf28nWqU">
            För att kunna följa om målen för litteratur- och läsfrämjande
            verkligen nås och om de förslag som regeringen lägger verkligen
            får någon effekt, är det av vikt att det finns lätt kvantifierbara
            och tolkningsbara indikatorer. Sverigedemokraterna anser därför
            i likhet med Litteraturutredningen att målen bör utvärderas och
            redovisas 2018 för att se om några önskade resultat har uppnåtts
            och hur arbetet fortskrider. I likhet med Litteraturutredningen
            anser vi även att uppföljningen bör ske via en parlamentarisk
            grupp i stället för inom befintliga myndigheter. Risk finns annars
            att reformer som inte får avsedd effekt förlängs alternativt att
            reformer som gett gott genomslag inte får tillräcklig uppbackning.
          </p>
          <p xml:id="i-TchsjuUVc48EwFi6t1eDrk">
            Skolan har en viktig roll att fylla när det kommer till att nå
            de nationella målen. Skolan har dels daglig kontakt med barn och
            unga och även uppgiften att se till att dessa grupper får fullgoda
            färdigheter i att kunna ta till sig och uttrycka sig i skrift,
            dels lägger skolan grunden för den fortsatta läsningen hos vuxna
            och äldre. I dagsläget innehåller relevanta kursplaner förvisso
            lämpliga skrivningar om strategier och mycket om problematiseringen
            kring texter och dess bakgrund. Undertecknad anser dock att det
            vore lämpligt, möjligen tillsammans med en av Skolverket framtagen
            litteratur- och författarkanon, att undervisningen även inkluderar
            ett läskrav; med t.ex. 2 stycken skönlitterära verk per termin.
            Bokens innehåll bör givetvis vara anpassat till de olika årskurserna.
            För detta ändamål borde Skolverket komma med mål om vilken mängd
            böcker som det är lämpligt att läsa med avseende på vilken årskurs
            eleven hör till. I sammanhanget bör påpekas att Sverigedemokraterna
            i sin budget avsatt ytterligare 10 miljoner kronor till Skapande
            skola, medel vilka väl genom t.ex. författarbesök i skolorna kan
            ge synergieffekter med läskravet.
          </p>
          <p xml:id="i-7KM5fEcHpDUYRbrPYJwvMW">
            Med anledning av de skrivningar som förekommer i propositionen
            om att endast 18 procent av skolbiblioteken är bemannade på mer
            än halvtid, föreslår Sverigedemokraterna att det införs krav om
            bemannande skolbibliotek. Det är anmärkningsvärt att regeringen
            väljer att inte införa krav på bemannade skolbibliotek, trots
            uppgifter i propositionen om att läsresultaten ökar med mellan
            10–20 procent i skolenheter med utbildade bibliotekarier. I likhet
            med remissinstanser som Statens skolverk anser Sverigedemokraterna
            att kravet bör införas i lag.
          </p>
          <p xml:id="i-YANRHSciJJJVSEbzDFjCVA">
            Sverigedemokraterna anser att regeringen agerar kontraproduktivt,
            då den föreslår att pengar ska sättas av för läsfrämjande insatser
            inom ramen för kultursamverkan, men samtidigt inte vill öronmärka
            satsningen. Må så vara att syftet med kultursamverkansmodellen
            är att tillåta flexibilitet och lokalt ägande, men därmed inte
            sagt att satsningen för att stärka litteratur- och läsfrämjande
            på regional och lokal nivå är det. En öronmärkning kan mycket
            väl strida mot intentionerna med kultursamverkan, men är helt
            i linje med intentionerna i främjandet av läsning och litteratur.
            För att satsningen ska göra mesta möjliga nytta fordras att varje
            krona i satsningen verkligen går till läsfrämjande åtgärder. Det
            är därför angeläget att regeringen öronmärker, genom fördelningsnyckel
            eller särskilda anslag, pengarna som satsas inom projektet så
            att de verkligen används till läsfrämjande åtgärder.
          </p>
          <p xml:id="i-XqB4f2sgok9ZYvsgHBAyj2">
            Som framgår av Litteraturutredningen och propositionen är utlåningen
            och försäljningen av e-böcker något som troligen kommer att öka
            i framtiden. Om man bortser från eventuella frågor om blandade
            verk som kan vara såväl litterära som audiovisuella, torde det
            stå klart att e-böcker endast är litterära verk som distribueras
            i en annan form än vanliga böcker. Till detta kommer att distribution
            och framställning av en e-bok borde vara betydligt lägre än för
            ett fysiskt exemplar. Sverigedemokraterna anser att det är av
            vikt att folkbiblioteken kan ge så många som möjligt möjligheten
            att kunna ta del av den tillgängliga litteraturen kostnadsfritt.
            Det som lägger hinder i vägen är en arkaisk skrivning i upphovsrättslagen
            som på intet sätt är teknikneutral. Regeringen borde sträva efter
            att biblioteken inte i onödan belastas med extra kostnader enbart
            för att en bok levereras till en låntagare elektroniskt. Innehållet
            i den upplevda texten är ändock detsamma och kostnaderna för förlaget
            lägre. I första hand anser Sverigedemokraterna att överenskommelser
            borde kunna slutas mellan parterna, men Sverigedemokraterna ställer
            sig inte heller främmande till en förändring av upphovsrättslagen
            med vidhängande inskränkning i upphovsrätten.
          </p>
          <p xml:id="i-J2QPMgDULxX7H8FjZpiCJ6">
            Att öka läsandet är en hög och angelägen uppgift. Bidrag till
            evenemang i bokhandeln har däremot inget med läsandet i sig att
            göra. Oaktat frågor om kvalitetslitteratur och liknande, påverkas
            inte läsandet negativt av att läsare får tillgång till billig
            litteratur på fler ställen än i den traditionella lokala bokhandeln.
            Skattepengar bör inte användas till att sponsra privata bokhandlare
            och deras arrangemang. Om man argumenterar som regeringen gör
            kring att man vill stödja små bokhandlare på mindre orter, borde
            man även inse att som omställningsstöd är beloppen för ringa.
            Vill man sätta en tydlig koppling mellan det fysiska rummet och
            läsandet är folkbiblioteken en naturligare mottagare av riktat
            stöd. Sverigedemokraterna anser att de tidsbegränsade medlen som
            aviserats för event i bokhandeln inte bör förlängas efter 2014.
          </p>
          <p xml:id="i-BvmAuNFTTxG32w1Eor8FkK">
            Sverigedemokraterna anser att stödet till kulturtidskrifter ska
            vara ett grundstöd och ha som syfte att garantera en bredd i utbudet.
            Litteraturutredningens förslag om krav på ersättning går stick
            i stäv med detta, då ett sådant krav troligen leder till att det
            endast är de större etablerade kulturtidskrifterna som kommer
            att uppfylla kraven. Sverigedemokraterna har i sin budgetmotion
            föreslagit ett tak på stöd, i syfte att garantera såväl en miniminivå
            som en bredd i utgivningen. Det är inte rimligt att staten bidrar
            med belopp runt en halv miljon eller mer, till kulturtidskrifter
            som redan i dag har en bred publik och som får stöd och uppmärksammas
            även från annat håll. Vi föreslår därför ett tak på högst 100
            000 kronor per tidskrift och år. Inledningsvis torde detta leda
            till besparingar om runt 10 miljoner kronor. I likhet med regeringen
            instämmer vi dock i att det, i framtiden, kan finnas behov av
            att se över kriterierna för tilldelning.
          </p>
          <p xml:id="i-JQjzWwZnHcWA7EvKW67fDb">
            Intimt förknippat med frågan om litteratur och hur människor
            kan tillgodogöra sig den är frågan om skyddet för det litterära
            verket. Upphovsrättslagen är uppbyggd kring en balans som har
            till syfte att uppmuntra till litterärt skapande utan att innebära
            att man ger för stor exklusivitet åt upphovsmannen. Under 1900-
            och 2000-talet har vi sett en utökning av skyddstiden utan några
            egentliga bevekelsegrunder, förutom att skydda eftermarknaden
            och exploateringen av ekonomiska rättigheter, oftast genom större
            internationella bolags försorg. Med tanke på att den skapande
            processen vad avser just litterära verk inte alltid innebär att
            en författare kan ha en stabil inkomst med regelbunden utgivning,
            går det inte att ha för kort skyddstid. Däremot finns det samtidigt
            anledning att anta att fler personer skulle läsa fler böcker och
            framför allt klassiska böcker om priserna på dessa var lägre.
            Det sistnämnda stöds av storleken på upplagorna i t.ex. Penguin
            Classics. Upphovsrätten är till för att skydda författaren och
            ge denne möjlighet att kunna leva på sina verk. Rimligen finns
            det därför ingen anledning, förutom möjligen hänsyn till de efterlevande,
            att skyddstiden ska vara längre än författarens livslängd. Sverigedemokraterna
            anser att regeringen ska utreda möjligheterna till en minskning
            av skyddstiden och även lämna förslag på en rimlig skyddstid som
            står i paritet till författarens skyddsbehov.
          </p>
        </div>
        <div xml:id="i-NY3R41v4PNfb6L4dkCYPX5" type="signatureBlock">
          <list xml:id="i-UEFWk2381PUpuMAF5nxySy">
            <item xml:id="i-6M1FW7Fg283Qdrwhp7oMji" who="i-TJXJRG7PGZM8NUN9QQ1EdE" type="signature">
              Margareta Larsson (SD)
            </item>
          </list>
        </div>
      </div>
    </body>
  </text>
</TEI>
