<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SfU-03418">
  <teiHeader>
    <fileDesc>
      <titleStmt>
        <title>med anledning av prop. 2015/16:174 Tillfälliga begränsningar av möjligheten att få uppehållstillstånd i Sverige</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3418 av Johan Forssell m.fl. (M)</title>
          <idno type="rdwebb">H3023418</idno>
          <rs type="number">3418</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H3023418/text</ref>
          <ref type="dokument_url_html">http://data.riksdagen.se/dokument/H3023418</ref>
          <ref type="dokumentstatus_url_xml">http://data.riksdagen.se/dokumentstatus/H3023418</ref>
          <ref type="docx">http://data.riksdagen.se/fil/BBBCBCD0-65BF-42AC-B816-C0F3776E4DE0</ref>
          <ref type="pdf">http://data.riksdagen.se/fil/6E1ED52A-C418-493E-823A-AC7BC37E49E3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-PVeQcRvegJXJJo2H94BNti</idno>
            <name>Mikael Cederbratt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5BpKZwq8Nrrge7Ep1aDZB9</idno>
            <name>Lotta Finstorp</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-2DoVBtekXdY2ysRmE7Ujm9</idno>
            <name>Tina Ghasemi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9R8XqQCsaXmtdizGpFoT5q" type="basedOn"/>
        <correspContext corresp="i-9R8XqQCsaXmtdizGpFoT5q">
          <ref>Proposition 2015/16:174</ref>
        </correspContext>
        <correspAction xml:id="i-69N65cfZHwLDfHbMWbBD77" type="signed"/>
        <correspContext corresp="i-69N65cfZHwLDfHbMWbBD77">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-PVeQcRvegJXJJo2H94BNti"/>
          <note type="signatory" corresp="i-RNLiVMpCYiPgzxr2ERSxMt"/>
          <note type="signatory" corresp="i-5BpKZwq8Nrrge7Ep1aDZB9"/>
          <note type="signatory" corresp="i-2DoVBtekXdY2ysRmE7Ujm9"/>
        </correspContext>
        <correspAction xml:id="i-U2k5MXft535Af8bjeyWYQC" type="submitted">
          <date when="2016-05-13"/>
          <time when="17:16:24"/>
        </correspAction>
        <correspAction xml:id="i-MMmAfLWFL9dHZ1UofnEPtx" type="dismissed">
          <date when="2016-05-18"/>
        </correspAction>
        <correspAction xml:id="i-CV8k7iDLNHRr2SxvFuy5AQ" type="referred">
          <date when="2016-05-19"/>
        </correspAction>
        <correspAction xml:id="i-8xVipVz3QzwoXVvCS7RKEn" type="assigned">
          <date when="2016-06-21"/>
          <time when="17:35:55"/>
        </correspAction>
        <correspContext corresp="i-8xVipVz3QzwoXVvCS7RKEn">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-Mzm1KZqzc8ZLUpD2m7Kqgb" type="behandlas_i"/>
        <correspContext corresp="i-Mzm1KZqzc8ZLUpD2m7Kqgb">
          <ref type="uppgift">2015/16:SfU16</ref>
          <ref type="ref_dok_id">H301SfU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU16</ref>
          <ref type="ref_dok_titel">Tillfälliga begränsningar av möjligheten att få uppehållstillstånd i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:3418 av Johan Forssell m.fl. (M)
          med anledning av prop. 2015/16:174 Tillfälliga begränsningar av
          möjligheten att få uppehållstillstånd i Sverige
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-4F5Ey6Batbfs4e75TPD4qw">
            Förslag till riksdagsbeslut
          </head>
          <list style="ol">
            <item xml:id="i-ByikJD1vFmsW7x2FJQbgCc">
              Riksdagen ställer sig bakom det som anförs i motionen om att
              regeringen bör återkomma till riksdagen med lagförslag som ger
              förutsättningar för en tillfällig paus i flyktingmottagandet till
              Sverige och tillkännager detta för regeringen.
            </item>
            <item xml:id="i-JC2wfyhzhonfVbTXbK5nEY">
              Riksdagen ställer sig bakom det som anförs i motionen om att
              nuvarande ordning för urval av kvotflyktingar till Sverige ska
              fortsätta att gälla och tillkännager detta för regeringen.
            </item>
            <item xml:id="i-7gBUWoPpVFZ5xZX5j2NX5J">
              Riksdagen ställer sig bakom det som anförs i motionen om att
              även personer under 25 år som inte har fullföljt en gymnasieutbildning
              eller motsvarande ska ha möjlighet att få sitt tillfälliga uppehållstillstånd
              omvandlat till ett permanent vid försörjning genom anställning
              eller näringsverksamhet och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-GiMrSC6h8SejN6JykRieXA" type="h1">
            Motivering
          </head>
          <head xml:id="i-KRVF18dpGEWy3eb24BewgB" type="h1">
            Inledning
          </head>
          <p xml:id="i-TTRsBa668mea5YVccQcdjX">
            Moderaterna har varit pådrivande för en ansvarsfull svensk migrationspolitik.
            Vår omläggning av migrationspolitiken, som påbörjades i början
            av år 2015, har varit viktig för Sverige. Vi stödjer de lagförslag
            som riksdagen nu har att behandla. Moderaternas förslag om tillfälliga
            uppehållstillstånd och skärpta försörjningskrav vid anhöriginvandring
            blir verklighet genom dessa lagförslag.
          </p>
          <p xml:id="i-HhwRKCfNmfsF6fZB3Z65f2">
            Moderaternas uppfattning är dock att detta inte är tillräckligt.
            Sverige behöver en lagstiftning som ger förutsättningar för en
            tillfällig paus i flyktingmottagandet. Syftet är att tillfälligt
            begränsa antalet asylsökande till Sverige. Detta i sin tur för
            att skapa ordning i asylprocessen och för att få mottagandet och
            delar av välfärdsåtagandena att fungera bättre i Sverige.
          </p>
          <p xml:id="i-U9mmQLXpCtctnuTLPfTeCu">
            Vi ser ett stort lidande i världen och Sverige ska fortsätta
            att hjälpa människor i nöd och på flykt. Ett bra mottagande förutsätter
            att vi får på plats en migrationspolitik som är långsiktigt hållbar
          </p>
          <p xml:id="i-TZ2oVMjq2UfuMeGfeoALxS">
            Därtill riktar Moderaterna stark kritik mot regeringens senfärdighet.
            Vi vänder oss också mot att regeringen på två punkter bryter mot
            den migrationsuppgörelse som träffades i oktober 2015 mellan Alliansens
            partier och regeringen. Det gäller dels förslaget om att en andel
            av antalet kvotflyktingplatser ska gå till anhöriga till personer
            med tillfälliga uppehållstillstånd. Det gäller dels kravet på
            att en person som är under 25 år ska ha fullföljt en gymnasieutbildning
            eller motsvarande för att kunna få ett permanent uppehållstillstånd
            vid egen försörjning till följd av anställning eller näringsverksamhet.
            Vi tycker det är anmärkningsvärt att regeringen frånträder uppgörelsen.
            Vi anser också att regeringen har fel i sak.
          </p>
          <head xml:id="i-SDMrmAYGwMs5tbuGzMZS1v" type="h1">
            Tillfällig paus i flyktingmottagandet
          </head>
          <p xml:id="i-VmyqyJtgt2qFXwD4ANKuFd">
            Sverige behöver en lagstiftning som ger förutsättningar för en
            tillfällig paus i flyktingmottagandet. Detta mot bakgrund av det
            mycket stora flyktingmottagande vi har haft på senare år, de påfrestningar
            det innebär för situationen i Sverige, aktuell prognos från Migrationsverket
            samt den osäkerhet som präglar hur migrationsströmmarna till EU
            framöver kommer se ut och EU:s förmåga att hantera en gemensam
            asylpolitik. Flyktingkrisen kommer att påverka Sverige under lång
            tid oavsett vad regeringen vill göra gällande.
          </p>
          <p xml:id="i-Rb9YYkuxpgSE8DQTUeaRWz">
            Sverige har under lång tid haft en hög flyktinginvandring i förhållande
            till andra jämförbara länder. Situationen under år 2015 var dock
            exceptionell. Till Sverige kom i fjol 163 000 asylsökande. Totalt
            tog EU emot 1,3 miljoner asylsökande förra året. Nästan hälften
            av de ensamkommande barn och ungdomar som anlände till EU förra
            året valde att komma till Sverige. Tre av tio asylsökande som
            kom till Sverige år 2015 var från Syrien, vilket gör Syrien till
            det vanligaste land, följt av Afghanistan (25 %) och Irak (13
            %), från vilket asylsökande kom till Sverige. Även 2014 hade Sverige
            ett stort flyktingmottagande. 81 000 asylsökande sökte sig då
            hit. I jämförelse kan nämnas att Sverige under åren 2000 till
            2009 tog emot i genomsnitt 26 000 asylsökande per år. I fjol beviljades
            uppehållstillstånd i Sverige i över en majoritet av Migrationsverkets
            prövade asylärenden, i 32 600 av 58 800 fall. Uppehållstillstånd
            ges också till anhöriga till flyktinginvandrare. I fjol fick i
            Sverige 16 000 personer uppehållstillstånd som anhöriga till flyktinginvandrare.
            I Migrationsverkets mottagningssystem finns nu 170 000 personer
            inskrivna, varav det stora flertalet väntar på beslut om huruvida
            de ska få stanna i Sverige eller ej.
          </p>
          <p xml:id="i-2KSe7Vnu3xzYq3Zs23qBd7">
            Det mycket stora mottagandet av asylsökande har inneburit stora
            påfrestningar för asylsystemet i Sverige. Migrationsverket har
            haft svårt att genomföra inledande utredningsåtgärder i asylärenden,
            vilket är till nackdel för säkerhetsläget i Sverige. Väntan på
            beslut i asylärenden är nu lång. De genomsnittliga handläggningstiderna
            i asylärenden som avgörs i sak av Migrationsverket är nu över
            365 dagar. Om beslutet överklagas, vilket är vanligt vid avslagsbeslut,
            blir väntan ännu längre. Migrationsverket har i perioder haft
            mycket svårt att hitta boenden till asylsökande. Vid ett tillfälle
            under hösten 2015 lyckades man inte och asylsökande tvingades
            sova utomhus.
          </p>
          <p xml:id="i-AkGYgxp1suYdjuLpj4AkHS">
            Det stora antalet asylsökande som kommit på kort tid påverkar
            kvaliteten på mottagandet och delar av välfärdsåtagandena i Sverige.
            Socialtjänsten är i ett svårt läge. Fler än 70 kommuner har lex
            Sarah-anmält sig för att de inte klarar av sina lagstadgade åtaganden
            till följd av det stora mottagandet av ensamkommande barn och
            ungdomar. Det är i dag på många håll brist på skolplatser, lärare
            och annan skolpersonal. Även hälso- och sjukvården och polisen
            påverkas då antalet boende i Sverige nu ökar snabbt. Kostnaderna
            för migration och integration stiger kraftigt. På sikt handlar
            det om att människor som kommit hit ska få ett jobb, ha egen försörjning
            och någonstans att bo. I dag dröjer det länge innan nyanlända
            till Sverige har ett jobb och många kommer aldrig i arbete. Bristen
            på bostäder är akut.
          </p>
          <p xml:id="i-QX4jtoY8NT6T46jKyas6FZ">
            Antalet asylsökande till Sverige är i nuläget klart färre än
            vad som var fallet hösten 2015. Minskningen förklaras bland annat
            av ökade kontroller i Europa och av EU:s avtal med Turkiet. Migrationsverket
            beräknar i sin senaste prognos, med reservation för det svåra
            i att göra beräkningar, att 60 000 asylsökande väntas komma till
            Sverige under år 2016. Även det är ett högt antal historiskt sett.
            Under de senaste 30 åren har Sverige enbart år 1992, 2014 och
            2015 tagit emot fler än 60 000 asylsökande.
          </p>
          <p xml:id="i-NdrnWgtjw3vc6PsM16HY71">
            Vad som kommer hända framöver är mycket osäkert. Drivkrafterna
            att ta sig till Europa kan förväntas bestå. Situationen på Medelhavet
            är osäker och vi ser nu hur flyktingströmmarna till Italien ökar.
            Sverige är i stora delar beroende av hur andra EU-länder, hur
            unionen som helhet och av hur Turkiet agerar. EU arbetar nu fram
            ett nytt asylsystem. Efterlevandet av det nuvarande EU-gemensamma
            asylsystemet har dock över tid varit mycket bristfälligt. Nämnas
            kan också att den tillfälliga omfördelning av asylsökande som
            EU beslutat om i fjol, och som omfattar 160 000 asylsökande, hittills
            har resulterat i att enbart omkring 1 000 asylsökande har fördelats.
            Det går inte att utesluta att Sverige inom kort återigen hamnar
            i en situation där antalet asylsökande ökar kraftigt. Under utvecklingen
            det senaste året har det varit tydligt att regeringens migrationspolitik
            hela tiden legat steget efter.
          </p>
          <p xml:id="i-VrTnp3FKu9BP1bKxES56x9">
            Det är mot denna bakgrund Sverige behöver en lagstiftning som
            ger förutsättningar för att med kort varsel kunna besluta om en
            tillfällig paus i flyktingmottagandet. Att i det osäkra läget
            som är förlita sig på de åtgärder av regeringen som hittills,
            och i ett sent skede, vidtagits räcker inte. Vad gäller gränskontroller
            och ID-kontroller har för betydelse om andra länder tar bort eller
            reducerar sina kontroller vet vi inte. Vilka de samlade effekterna
            av nu aktuella lagförslag blir går först att bedöma då lagen har
            varit i kraft under en viss tid.
          </p>
          <p xml:id="i-3JzB6NVpi4kqAxVq4wAoeP">
            Moderaternas förslag om en tillfällig paus i flyktingmottagandet
            innebär att Sverige fortsättningsvis ska ta emot kvotflyktingar
            och asylsökande som kommer direkt från tredje land. Övriga asylsökande
            ska hänvisas till det land de kom ifrån, vilket i praktiken är
            Tyskland eller Danmark (direktavvisning).
          </p>
          <p xml:id="i-EiJgx43a4tHYJ6uMx5nS2W">
            Med en tillfällig paus ges Sverige möjlighet att få ordning i
            asylprocessen med bättre inledande utredningsåtgärder i asylärenden
            och förkortade handläggningstider. Det är i dag påfrestningar
            i bland annat socialtjänsten, skolan och hälso- och sjukvården.
            Integrationen fungerar dåligt. Bostadsbristen är akut. Vi måste
            få detta att fungera bättre. Sammantaget handlar det också om
            att Sverige ska ha en långsiktigt hållbar migrationspolitik. I
            det ligger att vi också framöver och på längre sikt på ett bra
            sätt ska kunna ta emot människor från andra länder som söker skydd
            från krig och förtryck. Vi ser ett stort lidande i världen och
            Sverige ska fortsätta att hjälpa människor i nöd. Det kräver reformer
            av migrations- och integrationspolitiken, som vi är beredda till,
            samtidigt som vi tar ansvar för situationen i Sverige.
          </p>
          <head xml:id="i-NkRnsAbAw44PH6xtWyTyaG" type="h1">
            Nu aktuell lagstiftning
          </head>
          <head xml:id="i-DyT1J4qwx2TEUzGWT3Rp4J" type="h1">
            Moderaterna stödjer lagstiftningen
          </head>
          <p xml:id="i-U6HTovXGSN8Pxd1Gaw3vu">
            Moderaterna stödjer de lagförslag som riksdagen nu har att behandla.
            Genom dessa förslag blir Moderaternas förslag om tillfälliga uppehållstillstånd
            och skärpt försörjningskrav vid anhöriginvandring verklighet.
          </p>
          <p xml:id="i-AAXxtcheJKUe9U472Lmpc8">
            Det är nödvändigt att Sverige tillfälligt anpassar det svenska
            regelverket till miniminivå enligt EU-rätten och internationella
            konventioner. Sverige skiljer i dag ut sig från andra jämförbara
            länder. Det gäller inte minst i fråga om tillfälliga uppehållstillstånd.
            Tillfälliga uppehållstillstånd finns redan i Tyskland, Danmark,
            Finland, Norge, Nederländerna, Frankrike och Storbritannien. I
            Sverige beviljas dock i dag permanenta uppehållstillstånd för
            i princip alla som får uppehållstillstånd i asylärenden. Nämnas
            kan också att Tyskland, Danmark, Finland och Norge nyligen har
            skärpt eller aviserat att de kommer att skärpa regelverket vad
            gäller familjeåterförening/försörjningsstöd. Vi konstaterar att
            det i regeringens proposition saknas en redogörelse för hur asylreglerna
            ser ut i dag i länder i vår närhet och för vilka skärpningar som
            där är på väg att införas. En sådan redogörelse hade i sammanhanget
            varit önskvärt, då andra länders regelverk påverkar hur många
            asylsökande som kan förväntas söka sig till Sverige.
          </p>
          <p xml:id="i-8DUwvm2nzPLff39BMfcwds">
            Det blir med den föreslagna lagen möjligt att omvandla ett tillfälligt
            uppehållstillstånd till ett permanent vid försörjning genom anställning
            eller näringsverksamhet. Det är en viktig del av migrationsuppgörelsen
            mellan regeringen och Alliansens partier. Att det dröjer så länge
            innan nyanlända till Sverige kommer i arbete och att många aldrig
            gör det är i dag ett omfattande problem. Den starka drivkraften
            till att få ett jobb som möjligheten till permanent uppehållstillstånd
            innebär kan därför antas vara till stor fördel. Det finns dock,
            som påpekats av flera remissinstanser, risker för missbruk av
            reglerna och att personer utnyttjas på arbetsmarknaden. Detta
            måste dock kunna hanteras bland annat genom en noggrann kontroll.
            Erfarenheter finns genom Migrationsverkets nuvarande hantering
            av förlängning av arbetstillstånd. Det kan trots detta finnas
            skäl att stärka upp regelverk och/eller tillämpning av existerande
            regelverk på detta område.
          </p>
          <p xml:id="i-NpkvFnkFHhsTVNq474eoYo">
            Betonas ska att ingen som har fått ett tillfälligt uppehållstillstånd
            här och har ett fortsatt skyddsbehov kommer att behöva lämna Sverige.
            Likaså att alla som beviljas permanenta uppehållstillstånd kommer
            att omfattas av dagens regler om rätt till familjeåterförening.
          </p>
          <head xml:id="i-Fh73miMCHHLMDaWV44z3Un" type="h1">
            Våra invändningar
          </head>
          <p xml:id="i-NVjWkC4zCCuNjjhgkHjRhs">
            Moderaterna riktar starkt kritik mot regeringens senfärdighet.
            Om regeringen i ett tidigare läge hade lyssnat till Moderaterna
            och agerat hade den panikomläggning av politiken som regeringens
            pressträff den 24 november 2015 gav uttryck för kunnat undvikas.
            I stället hade en skärpning av migrationspolitiken kunnat ske
            mer stegvis med mer genomarbetade förslag och i mer kontrollerade
            former.
          </p>
          <p xml:id="i-Gsb9W51f1KL1DDhVieJgoD">
            Vi invänder också mot förslagen i de delar de skiljer sig från
            den migrationsuppgörelse som i oktober 2015 träffades mellan Alliansens
            partier och regeringen, i enlighet med det följande. Vi tycker
            det är fel i sig att regeringen frånträder uppgörelsen. Vi anser
            också att regeringen har fel i sak.
          </p>
          <head xml:id="i-YThdkrEMCygWZXvRg84ak5" type="h1">
            Kvotflyktingsystemet
          </head>
          <p xml:id="i-5fBx4FJfhvHJUG9UGFFc1Z">
            Som en följd av förslaget om begränsningarna gällande anhöriginvandring
            har regeringen aviserat en ändring i urvalet i kvotflyktingsystemet.
            Sverige är ett av 30-tal länder i världen som ställer en årlig
            flyktingkvot till FN:s flyktingorgan UNHCR:s förfogande, i nuläget
            1 900 personer per år. Sveriges program för vidarebosättning,
            som går tillbaka till 1950-talet, syftar till att erbjuda skydd
            åt flyktingar och andra skyddsbehövande som inte kan återvända
            till hemlandet och inte kan garanteras varaktig bosättning och
            säkerhet där de befinner sig. Vidarebosättning är också ett sätt
            att underlätta för länder som har ett stort antal flyktingar.
          </p>
          <p xml:id="i-9Tsmx5DPefXYHrWLy2gMaG">
            Det är Migrationsverket som svarar för uttagningen av kvotflyktingar
            till Sverige. De närmare ramarna för uppdraget framkommer i regleringsbrev
            och i ett särskilt regeringsbeslut. Ett beslut om fördelning av
            kvotflyktingplatserna fattas årligen av Migrationsverkets generaldirektör
            efter samråd med Justitiedepartementet och mot bakgrund av UNHCR:s
            behovsanalys.
          </p>
          <p xml:id="i-JLVrFLrfkLAVs8FwwSxtUo">
            Regeringen har aviserat att kvotflyktingsystemet framöver delvis
            ska användas för anhöriga till personer som beviljas tillfälliga
            uppehållstillstånd i asylärenden i Sverige. Det är i praktiken
            anhöriga till skyddsbehövande med tillfälliga uppehållstånd, eftersom
            anhöriga till flyktingar med tillfälliga uppehållstillstånd med
            den nya lagen kommer ha rätt till familjeåterförening på samma
            villkor som i dag. Enligt statsrådet Morgan Johansson, enligt
            det besked han gav vid en pressträff då lagrådsremissen, som föregått
            nu aktuell proposition, presenterades, kan det vara rimligt att
            kanske ungefär hälften av kvotflyktingplatserna går till dessa
            anhöriga.
          </p>
          <p xml:id="i-9uRRAWKSv4KYaQgQLSLdqQ">
            Alliansen och regeringen kom i migrationsuppgörelsen överens
            om att öka antalet kvotflyktingplatser från 1 900 till 5 000 per
            år. Att då vika hälften av dessa platser till anhöriga, det vill
            säga 2 500 platser efter det att ökningen har skett, vore ett
            avsteg mot uppgörelsen.
          </p>
          <p xml:id="i-UFMCD87joKq5exNr6EBDe4">
            Det innebär dessutom en urholkning av kvotflyktingsystemet, något
            som Moderaterna vänder sig emot. Kvotflyktingsystemet är det mest
            rättvisa system vi i dag har. Att binda upp urvalet på det sätt
            som blir fallet med regeringens nya förslag vore enligt Moderaterna
            fel. Detta gäller även om de anhöriga som väljs ut också har skyddsbehov.
            Moderaterna anser att dagens ordning bör bibehållas och inte ändras
            på det sätt regeringen föreslår. Det innebär att urvalet av kvotflyktingar
            till Sverige, enligt vår uppfattning, ska ske på samma sätt som
            i dag med utgångspunkt i bland annat en behovsanalys av UNHCR.
          </p>
          <head xml:id="i-YNXD6K2fiLu9oVpjApQKa5" type="h1">
            Personer under 25 år
          </head>
          <p xml:id="i-MM3YgiLpq99L5aqsYuVb5n">
            I lagförslagen finns ett krav på att en person som är under 25
            år ska ha fullföljt en gymnasieutbildning eller motsvarande för
            att permanent uppehållstillstånd vid egen försörjning till följd
            av anställning eller näringsverksamhet. Även detta är ett avsteg
            från migrationsuppgörelsen, enligt vilken en taxerad inkomst på
            en nivå som det går att försörja sig på ska kunna leda till ett
            permanent uppehållstillstånd.
          </p>
          <p xml:id="i-DyZtMWKs9i59CbK9XEBVyT">
            Moderaterna anser att den drivkraft till arbete, som möjligheten
            till permanent uppehållstillstånd vid anställning och egen försörjning
            innebär är en mycket viktig del av nu aktuella lagförslag. Regeringen
            bör därför under år 2016 återkomma med förslag som innebär att
            även personer under 25 år utan fullföljd gymnasieutbildning eller
            motsvarande ska kunna beviljas permanent uppehållstillstånd vid
            egen försörjning till följd av anställning eller näringsverksamhet.
            Problemet i dag är inte att det är för många som arbetar, utan
            att det är få som gör det.
          </p>
        </div>
        <div type="motSignatures">
          <list>
            <item xml:id="i-PScbMEZbJAZ4AvCpgNGeqF" who="i-NRWqqo7iPdzBV8QrJyKnQb">
              Johan Forssell (M)
            </item>
            <item xml:id="i-212mokgiZq4QKAeP88XmeV" who="i-PVeQcRvegJXJJo2H94BNti">
              Mikael Cederbratt (M)
            </item>
            <item xml:id="i-Y4iYK4jEYyV7QYC7Q2gEcC" who="i-RNLiVMpCYiPgzxr2ERSxMt">
              Lars-Arne Staxäng (M)
            </item>
            <item xml:id="i-U4LgR8u4Jdo1o3enVFcCHZ" who="i-5BpKZwq8Nrrge7Ep1aDZB9">
              Lotta Finstorp (M)
            </item>
            <item xml:id="i-FopgrPBaHXttnEnjEFhHr8" who="i-2DoVBtekXdY2ysRmE7Ujm9">
              Tina Ghasemi (M)
            </item>
          </list>
        </div>
      </div>
    </body>
  </text>
</TEI>
