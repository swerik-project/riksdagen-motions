<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SkU-00011">
  <teiHeader>
    <fileDesc>
      <titleStmt>
        <title>med anledning av prop. 2006/07:94 Skattelättnader för hushållstjänster, m.m.</title>
        <author corresp="i-H5HJUuQkcmeBKzDKgSJFMx">av Lars Johansson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:94 Skattelättnader för hushållstjänster, m.m.</title>
          <idno type="rdwebb">GU02Sk11</idno>
          <rs type="number">Sk11</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GU02Sk11/text</ref>
          <ref type="dokument_url_html">http://data.riksdagen.se/dokument/GU02Sk11</ref>
          <ref type="dokumentstatus_url_xml">http://data.riksdagen.se/dokumentstatus/GU02Sk11</ref>
          <ref type="doc">http://data.riksdagen.se/fil/3A9DEC71-16F2-49DB-8005-259AEF897894</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RV58z4JKLyvuKAyG2XobP8</idno>
            <name>Laila Bjurling</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9xcMYrrML4AzXQ6jGcD6e2</idno>
            <name>Christin Hagberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DKVEwjAedaaDyvZjYRUhUM</idno>
            <name>Britta Rådström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HXbqFEyQ3cDBEvGisHaWzR</idno>
            <name>Birgitta Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MF7Hd6q9HHXoNro9m8Viro" type="basedOn"/>
        <correspContext corresp="i-MF7Hd6q9HHXoNro9m8Viro">
          <ref>Proposition 2006/07:94</ref>
        </correspContext>
        <correspAction xml:id="i-3Xjgbe79H85ZsrK2s752GM" type="signed"/>
        <correspContext corresp="i-3Xjgbe79H85ZsrK2s752GM">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-RV58z4JKLyvuKAyG2XobP8"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-9xcMYrrML4AzXQ6jGcD6e2"/>
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-DKVEwjAedaaDyvZjYRUhUM"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-HXbqFEyQ3cDBEvGisHaWzR"/>
        </correspContext>
        <correspAction xml:id="i-4JokhghCuscTEBqgSvsuJf" type="referral">
          <date when="2007-04-23"/>
        </correspAction>
        <correspAction xml:id="i-WxbWjDrJ1JCuBRqpHmUYgZ" type="dismissal">
          <date when="2007-04-20"/>
        </correspAction>
        <correspAction xml:id="i-GQLLmh3B2tAHPrBN3TABTg" type="dismissal">
          <date when="2007-04-20"/>
        </correspAction>
        <correspAction xml:id="i-GrgFF6L4QzH4NWgiyKxjW7" type="transfer">
          <date when="2007-04-19"/>
        </correspAction>
        <correspAction xml:id="i-FBYcdZDpFEwv6W5jEndDKS" type="submission">
          <date when="2007-04-19"/>
        </correspAction>
        <correspAction xml:id="i-MzDASZTkorBN6c7Cc2mKwS" type="assigned"/>
        <correspContext corresp="i-MzDASZTkorBN6c7Cc2mKwS">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3hibsodttcqsX5b3YZX1aa" type="motBody">
        <div xml:id="i-TjviERKw9h9PpkCfaXijnJ" type="motProposal" subtype="förslag">
          <head xml:id="i-HucbKsoVjtjPpdgfjRnnDJ">
            Förslag till riksdagsbeslut
          </head>
          <list xml:id="i-VtHTPmuXs5V9GFgcTzpqSD" style="ol">
            <item xml:id="i-DAooU78BgPVQKttyzi3n4L">
              Riksdagen avslår proposition 2006/07:94 i den del som avser skattelättnader
              för hushållstjänster.
            </item>
          </list>
          <list xml:id="i-HAcaGnDXvvhNnTXHAT1vqH" style="ol">
            <item xml:id="i-RN4Eyg1QnziHNJY4SroVQq">
              Riksdagen tillkännager för regeringen som sin mening vad som
              i motionen anförs om stöd för tjänster till äldre.
            </item>
          </list>
          <list xml:id="i-GBHW5Db7KxafaqnS5LrSmi" style="ol">
            <item xml:id="i-TqX6ZbuVgaV5jHLMLJbe1E">
              Riksdagen tillkännager för regeringen som sin mening vad som
              i motionen anförs om förslag om informationsinsatser, skattekontroll
              och förenklingar.
            </item>
          </list>
        </div>
        <div xml:id="i-9k7cn5nWMKBuRJ5xzew5vM" type="motContent">
          <head xml:id="i-WVBwciygox6HXBV2DYkwMj" type="h1">
            med anledning av prop. 2006/07:94 Skattelättnader för hushållstjänster,
            m.m.
          </head>
          <head xml:id="i-VciLX69cj7GduNnVSjFAby" type="h1">
            Motivering
          </head>
          <p xml:id="i-ABVesjGuddjnzMKHPB52us">
            Skattesystemet ska vara effektivt utformat samtidigt som det
            främjar rättvisa. Genom generellt inriktade åtgärder undviks snedvridningar
            av ekonomin och avgränsningsproblem. Utgångspunkten är att skapa
            så enkla, neutrala och likformiga skatteregler som möjligt. Det
            säkrar den långsiktiga finansieringen av vår gemensamma välfärd.
            Den borgerliga regeringens skattepolitik går i dessa avseenden
            i motsatt riktning. Genom nya subventioner, nya undantag, nytt
            krångel och oförmåga att vårda stabila skattebaser hotas välfärdens
            finansiering.
          </p>
          <p xml:id="i-QnE8AvmNFUvxckhEJMC4NG">
            Regeringen har lagt fram flera förslag om direkta skattesubventioner
            till enskilda branscher. I stället för att ge alla branscher och
            företag goda och likvärdig villkor anser sig regeringen vara lämpad
            att peka ut i vilka branscher framtidens jobb ska komma. Särregler
            för enstaka branscher eller yrkesområden skapar alltid krångel
            och gränsdragningsproblem. Det skapar också ett tryck från andra
            branscher att få motsvarande förmåner. Särregler är dessutom i
            allmänhet orättvisa: Varför ska de som jobbar i icke gynnade branscher
            betala högre skatter än övriga? Varför ska man genom särskilda
            skatteregler gynna konsumtion av t.ex. vissa tjänster framför
            annan konsumtion?
          </p>
          <p xml:id="i-R5zd2StrEjp2UwGnorSUq1">
            Den privata servicesektorn är en viktig bransch som kommer att
            växa med eller utan skatte­subventioner. Att med skattemedel styra
            vilken inriktning denna expansion ska ha är direkt felaktigt.
            Skattepolitiken ska i stället, utan onödig klåfingrighet, skapa
            goda generella villkor. Det är rimligt att anta att tjänstesektorn
            kommer att vara en växande andel i vår framtida ekonomi. Att bygga
            in skattesubventioner i den sektorn kan på sikt undergräva välfärdssamhällets
            finansiering.
          </p>
          <p xml:id="i-EyFwEEbDksVXuewTy8jBnp">
            Förslaget om skattesubventionerade hushållstjänster som regeringen
            lägger fram i sin proposition Skattelättnader för hushållstjänster,
            m.m. (prop. 2006/07:94), är ett sådant exempel och är en subvention
            direkt riktad till höginkomsttagarna. Det är de med högre inkomster
            som främst kommer att efterfråga denna typ av tjänster och därmed
            få del av skattesubventionen. Förslagets konstruktion ger en familj
            med två vuxna full skattereduktion vid en konsumtion av köpta
            hushållstjänster på 200 000 kr. Den inriktningen förstärker bilden
            av att förslaget gynnar högavlönade familjer.
          </p>
          <p xml:id="i-SuqddQz9BdwCnUZW15daGS">
            De nya jobb som regeringen beräknar att förslaget ska generera
            är mycket få och mycket dyra eftersom subventionen medför stora
            s.k. dödviktsförluster, dvs. den största delen av skatteavdraget
            tillfaller dem som redan idag köper tjänsterna vitt utan subvention.
          </p>
          <p xml:id="i-Si6UxwqD8igbuGfTBr6K7Q">
            Avdraget för hushållsnära tjänster ska även ses mot bakgrund
            av regeringens ambitioner att skapa en låglönemarknad. För att
            öka efterfrågan på låglönejobb inför regeringen ett avdrag för
            hushållsnära tjänster. Tillsammans med de brutala försämringarna
            i a-kassan, arbetsmarknadspolitiken och utbildningspolitiken samverkar
            den borgerliga skattepolitiken till att skapa en ny arbetsmarknad
            där lönerna är mycket låga. Svensk arbetsmarknad har de senaste
            tolv åren förmått att producera högre sysselsättning samtidigt
            som reallönerna har ökat ordentligt. Med den borgerliga regeringens
            politik byter Sverige inriktning samtidigt som konfliktnivån i
            samhället höjs.
          </p>
          <p xml:id="i-RwWRo1eFDD5BSk9Tc6Sbea">
            Tillsammans med andra skatteförändringar förstärker det nu aktuella
            förslaget om avdrag för hushållsnära tjänster bilden av att regeringen
            med stor nit minskar rättvisan i skattesystemet, bl.a. genom avskaffad
            förmögenhetsskatt, ett jobbavdrag som missgynnar pensionärer,
            sjuka och arbetslösa samt omläggningen av fastighetsskatten som
            gynnar dem med dyra villor. Med den borgerliga regeringens politik
            ökar klyftorna. Sverige blir ett hårdare samhälle att leva i.
          </p>
          <p xml:id="i-2oj1eMTviueJTB5T9yDQz7">
            En ansvarstagande regering måste ständigt vårda skattesystemet.
            Den måste vårda och bevara skatteuttaget på viktiga skattebaser
            för att långsiktigt kunna finansiera vår gemensamma välfärd. En
            ansvarstagande regering måste kunna stå emot kraven på särregler
            för specifika branscher eller grupper. Den borgerliga regeringen
            lever inte upp till de kraven. Det kommer i förlängningen att
            leda till försämrad välfärd. Socialdemokraterna anser därför att
            propositionen (prop. 2006/07:94) ska avslås.
          </p>
          <p xml:id="i-S4CRXRDayghSV4hq1KU51f">
            Den borgerliga regeringens förslag om hushållsnära tjänster kan
            negativt påverka de olika system som nu i kommunernas regi växer
            fram och utvecklas över hela landet för att bistå äldre personer
            med servicetjänster i hemmet. En del av den socialdemokratiska
            regeringens nationella utvecklingsplan för vård och omsorg var
            att kommunerna fick rätt att tillhandahålla enklare servicetjänster
            åt äldre i deras hem utan behovsprövning. Lagändringen trädde
            i kraft den 1 juli 2006 och kommunerna kan tillhandahålla servicetjänster
            åt alla personer över 67 år. Med servicetjänster avses tjänster
            som är avsedda att förebygga skador, olycksfall eller ohälsa och
            som inte utgör personlig omvårdnad. Möjligheten att begära behovsprövad
            hemtjänst inskränks inte utan kvarstår som tidigare. Kommunerna
            kan ta ut avgift för servicetjänsterna.
          </p>
          <p xml:id="i-Ab8ZrydKzcFmaSP5LH2HzX">
            Det finns ett stort intresse och behov av kommunernas servicetjänster,
            och utformningen gör det möjligt att rikta hjälpen till den grupp
            i samhället som har de största behoven av servicetjänster de äldre.
            De eventuella avgifter som en person betalar för kommunala servicetjänster
            är inte avdragsgilla. Eftersom den borgerliga regeringens förslag
            om hushållsnära tjänster innebär att kostnader är avdragsgilla
            och tjänsterna inte kan utföras av kommuner är risken stor att
            all servicehjälp åt äldre privatiseras. Många kommuner kommer
            inte längre att vilja erbjuda kommunala servicetjänster utan hänvisa
            till hushållsnära tjänster, som för många äldre kommer att vara
            en dyrare lösning. Kvar i kommunerna blir den tunga hemtjänsten.
            Det är uppenbart att regeringens utformning av hushållsnära tjänster
            riskerar att försämra servicen för många äldre i stället för att
            förbättra den. Från Socialdemokraternas sida vill vi att regeringen
            återkommer med förslag som gör att alla äldre garanteras denna
            typ av tjänster utan att det innebär stora subventioner till yngre
            familjer med hög betalningsförmåga.
          </p>
          <p xml:id="i-Vh6JHcey48NCkeKS12vKxT">
            Vi anser även att det är av stor vikt att bekämpa skattefusk
            och ekonomisk brottslighet. Den föreslagna skattereduktionen på
            50 procent är dock så stor att det närmast motsvarar hela skatteinnehållet
            i marknadsproducerade hushållstjänster som i dag är 55 procent.
            Hushållstjänster blir sålunda nästan en obeskattad sektor. Regeringen
            bekämpar problemet med svarta tjänster inom hushållstjänster med
            att ta bort all skatt. Genom att det inte längre finns någon skatt
            att smita ifrån kan regeringen påstå att man avskaffat problemet
            med skattefusk inom hushållsarbetet. Att bekämpa skattefusk genom
            att erbjuda skattebefrielse är en märklig åtgärd, och om det är
            regeringens svar på allt svartarbete är den skattefinansierade
            välfärden allvarligt hotad.
          </p>
          <p xml:id="i-CGN2PuTT13y64gXqjY2ias">
            Vi vill att regeringen ökar informationsinsatserna och genomför
            åtgärder för att påverka attityder och värderingar i förhållande
            till skattemoralen samt att man förenklar regelverk och ökar kontrollinsatserna
            på skatteområdet. Skatteverket har i en nyligen presenterad rapport
            (Svartköp och svartjobb i Sverige, Del 2: Möjliga åtgärder mot
            svartarbete och bidragsfusk, Rapport 2007:1) tagit upp en rad
            åtgärder för att förenkla möjligheterna att göra rätt för sig
            med skatteinbetalningar och som gör skattesystemet enklare och
            mer legitimt i stora grupper. Två sådana exempel är att ersättningar
            upp till 3 000 kr och ersättningar till barn upp till 16 år inte
            ska vara skattepliktiga. Regeringen bör återkomma till riksdagen
            med förslag i denna balanserade riktning samt med förslag om ökade
            kontrollinsatser, i stället för att abdikera inför svartarbetet.
          </p>
        </div>
        <div xml:id="i-4TXAJBMZvxfPsJkgDnbZAN" type="motSignatures">
          <list xml:id="i-C2M4Hrfh9P7JrYWU5JxBDL">
            <item xml:id="i-C84ViW4aGCMudXeczcNinH" who="i-H5HJUuQkcmeBKzDKgSJFMx">
              Lars Johansson (s)
            </item>
            <item xml:id="i-Up2XLyGFaFUNqR1CSV2wXx" who="i-RV58z4JKLyvuKAyG2XobP8">
              Laila Bjurling (s)
            </item>
            <item xml:id="i-52gaWqyC2nrKZKgN4AR6WX" who="i-YMP8nuJqySuXaujevkGpSV">
              Raimo Pärssinen (s)
            </item>
            <item xml:id="i-HnEbY5cghjc2W481CmdQfG" who="i-9xcMYrrML4AzXQ6jGcD6e2">
              Christin Hagberg (s)
            </item>
            <item xml:id="i-RT5aBwcbYSfRW4fzCffjGy" who="i-Q8hYBES3N7Q4fZnAATRjsd">
              Fredrik Olovsson (s)
            </item>
            <item xml:id="i-N81XCB33iQJsiScjNuBkD" who="i-DKVEwjAedaaDyvZjYRUhUM">
              Britta Rådström (s)
            </item>
            <item xml:id="i-4HBgb11NbHet7osQHeMgcQ" who="i-V3GjREvdYiesCjNn7quoGc">
              Hans Olsson (s)
            </item>
            <item xml:id="i-S2XpnUeDvt6n4WU4ENEgJE" who="i-HXbqFEyQ3cDBEvGisHaWzR">
              Birgitta Eriksson (s)
            </item>
          </list>
        </div>
      </div>
    </body>
  </text>
</TEI>
