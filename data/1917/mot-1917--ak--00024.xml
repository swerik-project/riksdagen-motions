<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1917--ak--00024">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__24/mot_1917__ak__24-001.pdf"/>
      <div xml:id="i-Jt4qNGkTHxxaDsP9cpxpU6" type="motHeader">
        <div xml:id="i-TDCweTCaPAkzFgzQoG1nhM" type="motTitle"/>
        <div xml:id="i-3Cpnfi2EFfwYUT2B1Dhovh" type="motSubmissionInfo"/>
      </div>
      <div xml:id="i-6143rT8Te9p6Z17ho6Uzys" type="motBody">
        <div xml:id="i-STqWznKzQZp2LGWB8VwqSm">
          <p xml:id="i-U4yZRkekparyUe7kAvdF4D">
            Motioner + Andra kammaren, Nr 24. 5
          </p>
          <p xml:id="i-YPbAH4TJfmXPGkTPVVnVUC">
            Nr 24.
          </p>
          <p xml:id="i-Y2K94oWGeKyaTpuBkQfuaW">
            Av herr Widlund, om skrivelse till Kungl. Maj:t i fråga om upphävande
            av pastors självskrivenhet såsom ord-
          </p>
          <p xml:id="i-PKNAaLEzPpWNYstmXr2RXq">
            förande å kyrkostämma.
          </p>
          <p xml:id="i-RttgmqWXPmLKVMjLLsUoc7">
            Vid flere olika tillfällen hava till riksdagen avlåtits motioner,
            av- seende att åstadkomma förslag till ändringar i förordningen
            om kyrko- stämma samt kyrkoråd och skolråd av den 21 mars 1862,
            i ändamål att pastors självskrivenhet såsom ordförande i kyrkostämma
            måtte upphöra. Redan år 1870 motionerade herr A. W. Uhr härom,
            och sedan dess har motion i ärendet åter avgivits med olika tidsmellanrum.
            Då undertecknad upptog saken och till 1912 års riksdag första
            gången framförde den- samma i motion 131, ställde sig konstitutionsutskottet
            särdeles välvilligt till motionen och anhöll i sitt utlåtande,
            att riksdagen måtte besluta om skrivelse till Kungl. Maj:t i enlighet
            med vad som föreslogs. Vid be- handling i kamrarna den 20 april
            uttalade sig bland andra herr Persson i Tofta i andra kammaren
            dels framhållande en del omständigheter, på- visande att pastors
            självskrivenhet såsom kyrkostämmas ordförande kan föranleda till
            vissa mindre lämpliga anordningar beträffande sättet för stämmornas
            hållande, dels föredrogs ett stämmoprotokoll, givande vid handen
            att pastors självskrivenhet som kyrkostämmoordförande ej alltid
            är lämplig. Dåvarande herr vice talmannen frih. Bonde framhöll,
            att det vore av avsevärt större betydelse, att församlingen erhölle
            goda präst- män i kyrkligt hänseende än goda ordförande eller
            expeditionsmän. Tala- ren påvisade tillika, att om pastor befriades
            från ordförandeskap, skulle han bliva mera obunden och kunde kraftigare
            deltaga såväl i debatten som i ärendens behandling. Att pastor
            erhållit självskriven ställning så- som kyrkostämmoordförande
            hade berott på de förhållanden, som varit rådande vid tiden för
            förordningens utgivande. Nu vore tiderna och för-
          </p>
          <pb facs="riksdagen-motions-pdf/data/1917/mot_1917__ak__24/mot_1917__ak__24-002.pdf"/>
          <p xml:id="i-D2wJjevf6fwv3MKqfoKNZL">
            6 Motioner i Andra kammaren, Nr 24.
          </p>
          <p xml:id="i-JEAaNYMMkQUg4DG5myjuxz">
            hållandena annorlunda, och lämpliga ordförande kunde nästan överallt
            erhållas. Herr Jansson i Djursätra yttrade bland annat: »— — —
            Lika litet kan jag förstå, att man behöver betrakta den som ett
            misstroende- votum mot prästerskapet, utan är det ju helt enkelt
            en allmän fråga, som avser att vara till nytta för den kyrkliga
            kommunens samfälligheter. Det är bara fråga om att finna lämpligaste
            personen för ett visst upp- drag, en viss befattning. — — — Således
            är det icke sagt, att kyrko- stämman icke skulle välja honom om
            han är en duglig person, utan för- slaget innebär blott den möjligheten,
            att, där det visat sig, att pastorn i följd av sjuklighet eller
            andra förhållanden icke är lämplig att vara ordförande i kyrkostämma,
            det då skall stå församlingen fritt att få en annan person, som
            är lämplig; och för att undvika att reformen blir stötande, innebär
            förslaget att självskrivenhet skall upphöra, d. v. s. att i alla
            församlingar skola sådana val ske, antingen prästen är duglig
            och lämplig eller motsatsen, och däri ligger väl intet förnedrande
            för prästerskapet. Jag kan därför ej förstå annat, än att motionen
            åsyftar införandet av god ordning, något som vi borde och kunde
            vara med om allesamman — — —.» Vid behandlingen i första kammaren
            yttrade bland annat herr Hag- ström: »— — — Min visshet grundar
            sig därpå, att det nuvarande samhället icke gärna kan förlika
            sig med självskrivenhetsprincipen, en prin- cip som också står
            illa tillsammans med självstyrelsens princip. Denna självskrivenhetsprincip
            verkar ju också såsom ett obehörigt förmynderskap, den uppväcker
            reaktion och den verkar så att man gärna vill bli den kvitt; såsom
            belysande exempel härpå ber jag att få erinra om de stridig- heter,
            som på sin tid förekommo med anledning av överståthållarens självskrivenhet
            såsom ordförande i Stockholms stadsfullmäktige. Dessa stridigheter
            känna vi till. De ledde slutligen därhän att överståthållarens
            självskrivenhet avskaffades. Jag undrar om det finnes någon i
            denna kammare, som skulle vilja vara med om att åter införa nämnda
            ordning, vilken dock på sin tid ansågs vara så naturlig och nödvändig.
            — — —&gt; Vice talmannen, herr Billing, som ansåg motionen vara
            mera en partisak än en fråga av reell betydelse, talade mot densamma.
            Man kan, måhända ej utan skäl, påstå att sådana händelser icke
            inträffat, som nödvändiggöra ett steg i den riktning motionen
            syftar. Även om så synes vara fallet, torde detta måhända mera
            bero därpå, att en noggrannare och mera ingående undersökning
            av dessa förhållanden icke ägt rum. Om man, i stort sett, kan
            anse att anmärkningar ej före- finnas, så torde dock härmed ingalunda
            vara bevisat att allt är som sig
          </p>
          <pb facs="riksdagen-motions-pdf/data/1917/mot_1917__ak__24/mot_1917__ak__24-003.pdf"/>
          <p xml:id="i-YZgbimTdVwVJeacaDHaStz">
            Motioner i Andra kammaren, Nr 24. 7
          </p>
          <p xml:id="i-SwVvmrBKFcD5QW7BbykxPZ">
            borde på alla håll. Det är bekant, att tjänsten dels uppehålles
            av äldre prästmän, dels av unga vikarierande eller biträdande,
            och att i båda fallen kvalifikationerna för ordförandeposten väl
            kunna lämna övrigt att önska. Härmed är ej sagt att personerna
            i sig själva äro odugliga, utan kunna helt andra skäl, såsom hög
            ålder o. d. eller, varför icke, en viss subjek- tivitet vid ärendenas
            behandling, som icke lämpligen låter förena sig med ordförandeskapet,
            vara orsaker härtill. Exempel härpå saknades ej heller vid föregående
            motions behandling i första kammaren, där herr Hellberg bland
            annat gent emot herr vice talmannen, herr Billing, yttrade: »—
            — — — Ty det lär herr vice talmannen icke kunna förneka, att många
            fall förekommit, där prästerna varit olämpliga som kyrkostämmoordförande.
            — — — Ajo, de äro rätt många. Prästerna kunna vara olämpliga som
            ordförande på olika sätt. De kunna sakna naturlig fallenhet och
            begåvning. Utskottets ordförande har +t. ex. berättat, att han
            såsom patronus tillsatte en rad av präster och att bland dessa
            — de voro icke så många —— funnits åtskilliga för övrigt hyggliga
            män och duktiga i sin prästerliga gärning, men omöjliga som ordförande.
            De kunna också vara omöjliga på ett annat sätt, de äro nämligen
            ibland benägna att driva igenom sin egen vilja mot församlingens.
            Då skriva de sina protokoll icke som det beslutats, utan mer eller
            mindre efter sin önskan — — —» Herr Hellbergs yttrande blev ej
            heller av herr vice talmannen eller någon annan i kammaren motsagt.
            Andra kammaren biföll utan votering utskottets hemställan, under
            det första kammaren avslog med 56 röster mot 44. Aven torde konsekvensen
            numera väl fordra ett dylikt steg. Av 1913 års riksdag beslöts
            nämligen sådan ändring i förordningen av 21 mars 1862 om kommunalstyrelse
            på landet, att ordinarie kommunalstämma i december månad äger
            besluta om, att följande års ordinarie stämmor skola hållas på
            sön- eller helgdag, eller utsätta vissa bestämda dagar för dessa
            stämmor, — en befogenhet, som förut tillkommit kommunalstämmas
            ord- förande ensam. Desslikes beslöts, att kommunalstämma äger
            förordna om tillkännagivande av efterföljande stämmor i tidningarna,
            och skall, förutom i de tidningar, som av stämmans majoritet förordats,
            likaledes tillkännagivande göras i sådan tidning, som förordats
            med minst en tredje- del av de avgivna rösterna. Av 1916 års riksdag
            beslöts, med anledning av den av herr Venner- ström väckta motion
            nr 56 angående förändring av $ 12 i Kungl. För- ordningen den
            21 mars 1862 om kyrkostämma samt kyrkoråd och skol- råd, och vilken
            motion konstitutionsutskottet enhälligt tillstyrkt, enahanda
          </p>
          <pb facs="riksdagen-motions-pdf/data/1917/mot_1917__ak__24/mot_1917__ak__24-004.pdf"/>
          <p xml:id="i-M4RLHUNPSkJ52aPonSaVcJ">
            8 Motioner i Andra kammaren, Nr 24.
          </p>
          <p xml:id="i-NzTZHmiU781kELUJEuTuKM">
            bestämmelser angående kyrkostämmas tillkännagivande. Dessa beslut,'av
            vilka det senare tydligen är en logisk följd av det förra, framhäva
            med all önskvärd tydlighet, att såväl konstitutionsutskottet som
            riksdagen funnit det förenligt med självstyrelsens principer att
            på vederbörande stämmor överflytta den befogenhet, som förut legat
            endast i ordförandens händer. Att under dessa förhållanden bibehålla
            förordningen om ordförandes själv- skrivenhet står synbarligen
            i konflikt med utvecklingen på ifrågavarande område. Det huvudsakliga
            skälet för den år 1862 utfärdade Kungl. För- ordningen torde numera
            kunna sägas hava, praktiskt taget, upphört att existera. Även
            ett par andra synpunkter torde böra framhållas. Då pastor förberett
            de ärenden, som skola föreläggas kyrkostämma, och han givetvis
            på grund därav är fullt insatt i ärendena, är det naturligen av
            allra största vikt, att han fritt och otvunget må få yttra sig
            över desamma i debatten utan att hindras av de band, ordförandefunktionen
            pålägger honom, band, vilka, om han vill noga följa parlamentariska
            seder och bruk, tvinga honom till så gott som fullständig tystnad
            i fråga om själva den sakliga behandlingen. Dessutom är, som förut
            framhållits, icke meningen att beröva pastor rätten till ordförandeskap,
            han är lika valbar som varje annan stämmodeltagare, och jag förmodar,
            att pastor alltjämt i stor utsträckning kommer att bibehålla ordförandeplatsen,
            utan endast att hans egen eller andras önskningar i fråga om stämmans
            ledning vid varje tillfälle fullt och helt respekteras. Förutom
            dessa skäl finnes även ett, som, ehuru lyckligtvis mera sällsynt,
            dock kan vara av tillräckligt stor betydelse. Möjligheten är icke
            utesluten, att pastor av en eller annan anledning kan komma att
            stå på mindre god fot med några församlings- bor. I medvetande
            härom måste det förefalla honom pinsamt att på grund av en mer
            än femtioårig förordning tvingas att intaga ordförande- platsen,
            då han måhända själv hälst skulle föredraga att försvara sin ståndpunkt
            eller att förhålla sig passiv. Ytterligare må anföras, att det
            expeditionella arbetet, som ålägges honom i egenskap av ordförande
            i kyrkostämma, i vissa fall kan inverka hindrande på hans verkliga
            uppgift. Av vad som anförts, torde sålunda med tydlighet hava
            framkommit, att det, som i motionen åsyftas, ingalunda är av den
            art, att riksdagen kan anses hava tillräckliga skäl att motsätta
            sig detsamma, utan fastmer genom beslut i motionens riktning konsekvent
            fullföljer förändrandet till modernare former av föråldrade bestämmelser.
            Mitt återupptagande av motionen under dessa förhållanden är sålunda
            i full överensstämmelse med riksdagens förut härvidlag vidtagna
            åtgärder.
          </p>
          <pb facs="riksdagen-motions-pdf/data/1917/mot_1917__ak__24/mot_1917__ak__24-005.pdf"/>
          <p xml:id="i-ThYnbpmX9jiGRoPqowzcnA">
            Motioner i Andra kammaren, Nr 24. 9
          </p>
          <p xml:id="i-U3C5GgJVBkzmhEe6CYQM1B">
            På grund av ovanstående får jag härmed vördsamt hemställa, att
            riksdagen ville i skrivelse till Kungl. Maj:t anhålla, det Kungl.
            Maj:t täcktes låta utarbeta och för riksdagen framlägga förslag
            till lagändringar i ända- mål, att pastors självskrivenhet såsom
            ordförande i kyrkostämma må upphöra.
          </p>
          <p xml:id="i-CptPdGpYaQTCXMvbTbKJ6U" type="date">
            Stockholm den 23 januari 1917.
          </p>
          <div xml:id="i-XLW2hz5eqqDLLUdiSF48Ns" type="signatureBlock">
            <p xml:id="i-RkCRWJnzdMAEv2BLGUMy2G" who="i-7obXNCmoo5c3sVuUBAurF8" type="signature">
              Thure Widlund
            </p>
          </div>
          <p xml:id="i-36B6qJJicRDrtQtkFs5nWt">
            Bihang till riksdagens protokoll 1917. 4 saml. 12 häft. (Nr 22—24)
            2
          </p>
        </div>
      </div>
    </body>
  </text>
</TEI>
