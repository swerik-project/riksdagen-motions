<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00006">
  <teiHeader>
    <fileDesc>
      <titleStmt>
        <title>med anledning av redog. 2009/10:RRS22 Riksrevisionens styrelses redogörelse om studenters anställningsbarhet</title>
        <author corresp="i-6Yv6bDMEdGpsmCZBFnnZk4">av Björn von Sydow (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av redog. 2009/10:RRS22 Riksrevisionens styrelses redogörelse om studenters anställningsbarhet</title>
          <idno type="rdwebb">GX02Ub6</idno>
          <rs type="number">Ub6</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub6/text</ref>
          <ref type="dokument_url_html">http://data.riksdagen.se/dokument/GX02Ub6</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub6</ref>
          <ref type="doc">http://data.riksdagen.se/fil/16302A94-A389-4E82-946C-17F4A10D4DE6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6Yv6bDMEdGpsmCZBFnnZk4</idno>
            <name>Björn von Sydow</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Gk9LqkTYpUaKL7Yf9G7k2e"/>
        <correspContext corresp="i-Gk9LqkTYpUaKL7Yf9G7k2e">
          <ref>Redogörelse 2009/10:RRS22</ref>
        </correspContext>
        <correspAction xml:id="i-3VSJ4BUVW52mTrVxGYAywz" type="signed"/>
        <correspContext corresp="i-3VSJ4BUVW52mTrVxGYAywz">
          <note type="signatory" corresp="i-6Yv6bDMEdGpsmCZBFnnZk4"/>
        </correspContext>
        <correspAction type="referral" xml:id="i-BhVURR7H2y4eei8CCTAFAp">
          <date when="2010-03-19"/>
        </correspAction>
        <correspAction type="referral" xml:id="i-Y65jSmGgF8WYgC1XqoDor6">
          <date when="2010-03-19"/>
        </correspAction>
        <correspAction type="dismissal" xml:id="i-L6m8cVbCfLrR2GGNuvVKD3">
          <date when="2010-03-18"/>
        </correspAction>
        <correspAction type="dismissal" xml:id="i-4weTZ7smbJgjSTnunAmydd">
          <date when="2010-03-18"/>
        </correspAction>
        <correspAction type="transfer" xml:id="i-YPFVugnAWTKChyrwCVfQSR">
          <date when="2010-03-17"/>
        </correspAction>
        <correspAction type="submission" xml:id="i-W1YLjVwmRvze25U6m5zyMk">
          <date when="2010-03-17"/>
        </correspAction>
        <correspAction type="assigned" xml:id="i-4skNRXWSc4Msc1Gi1PBXMP"/>
        <correspContext corresp="i-4skNRXWSc4Msc1Gi1PBXMP">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-MAcpfhqEQft1seaBx6Lhqs">
            Förslag till riksdagsbeslut
          </head>
          <p xml:id="i-iTAEYRDm45KtE1jK4tdsP">
            Riksdagen tillkännager för regeringen som sin mening vad som
            anförs i motionen om vikten av att regeringen tar till sig såväl
            Riksrevisionens rekommendationer om hur studenternas anställningsbarhet
            kan främjas som oppositionens förslag till hur kvaliteten i den
            högre utbildningen kan förbättras.
          </p>
        </div>
        <div type="motContent">
          <head type="h1" xml:id="i-BQa5S8FtgV6BunxkyKcKWe">
            Motivering
          </head>
          <p xml:id="i-KZ5eV9FwqDF1y4V5V3AH5R">
            Stockholm och Sverige står mitt uppe i en omfattande omvandling.
            Den nya och ständigt förändrade arbetsmarknaden som vi nu ser,
            innebär ett knivskarpt konkurrenstryck i många branscher. Förändringstakten
            ökar och universitetens roll att förse arbetsmarknaden med välutbildad
            och rätt utbildad arbetskraft blir allt viktigare. Stockholm ska
            vara en region där varje människa ges utrymme och möjlighet att
            utvecklas och förverkliga sina drömmar. Där företag och investerare
            ser de bästa av möjligheter till tillväxt och framgång. En region
            där drömmar kan bli verklighet. En region där framtiden ständigt
            finns närvarande med investeringar i forskning, miljö och entreprenörskap.
          </p>
          <p xml:id="i-3uFVKM4Ti6Fn16yTHUymjd">
            Riksrevisionen har granskat regeringens och berörda myndigheters
            insatser för att främja studenternas anställningsbarhet. Resultatet
            av granskningen har redovisats i granskningsrapporten Studenternas
            anställningsbarhet regeringens och högskolans insatser (RiR 2009:28).
            Med hänvisning till den stora samhälleliga investering som görs
            i högre utbildning, har Riksrevisionen ansett att granskningsresultatet
            bör vara av intresse för riksdagen. Jag instämmer till fullo.
          </p>
          <p xml:id="i-JhYvdFmKRtx7kA2dfUvRVH">
            Riksrevisionens granskning visar att det finns stora variationer
            mellan olika utbildningsprogram när det gäller i vilken utsträckning
            studenterna under utbildningen får möjlighet att etablera kontakt
            med arbetslivet. Granskningen visar också att lärosätenas uppföljning
            av sina insatser för att främja studenternas anställningsbarhet
            är outvecklad och att den arbetsmarknadsrelaterade informationen
            till blivande studenter är otillräcklig.
          </p>
          <p xml:id="i-3Bv1GnH6efD8FaJ31Am1Cj">
            Jag instämmer i Riksrevisionens bedömning att den stora investering
            som samhället och den enskilde gör i högre utbildning bör leda
            till att studenternas anställningsbarhet efter genomgången utbildning
            bör öka väsentligt. Riksrevisionens styrelse är medveten om den
            frihet lärosätena har att själva bestämma om kursutbud och om
            kursinnehåll. Lärosätena kan således besluta om i vilken utsträckning
            arbetsmarknadsrelevans ska vägas in då utbildningar planeras och
            också i vilken utsträckning man genomför arbetslivsinformation.
            Granskningen visar att det föreligger stora skillnader mellan
            lärosätena i dessa avseenden.
          </p>
          <p xml:id="i-QafKUeKHLeU1ZBsf8fa92u">
            Den sammanfattande redogörelse som Riksrevisionen har överlämnat
            till riksdagen är intressant ur flera aspekter, och jag anser
            att regeringen bör ta fasta på dessa rekommendationer:
          </p>
          <list style="ul">
            <item xml:id="i-H5sffN9xw5TdrErNbVF4LG">
              Regeringen bör ge Högskoleverket i uppdrag att mot bakgrund av
              högskolelagens bestämmelser utvärdera i vilken mån de nya kursmålen
              stöder insatser som främjar studenternas anställningsbarhet.
            </item>
            <item xml:id="i-4pUx1SUvjSbQTuqGtXkPjp">
              Regeringen bör ge Högskoleverket i uppdrag att utvärdera hur
              lärosätena hanterar den del av samverkansuppgiften som rör dialogen
              med det omgivande samhället om utbildningarnas innehåll och dimensionering
              samt studenternas omvärldskontakter under utbildningen.
            </item>
            <item xml:id="i-YDUS317znAY2G82axo6aHR">
              Regeringen bör ge Högskoleverket i uppdrag att i samarbete med
              universitet och högskolor utveckla hur den arbetsmarknadsrelaterade
              informationen till blivande studenter bör utformas.
            </item>
            <item xml:id="i-14r5tpUtVnBvRUUbMMGMb2">
              Regeringen bör i högskoleförordningen förtydliga lärosätenas
              ansvar för vägledning när det gäller såväl studier som yrken och
              framtida karriär på arbetsmarknaden.
            </item>
          </list>
          <p xml:id="i-5CJegPgkoVxwgm4o7rDRLL">
            Anställningsbarhet förutsätter därutöver enligt min mening mer
            undervisning och bättre kvalitet i högskolan. Det gäller särskilt
            inom de ämnesområden som i dag har liten andel lärarledd tid.
            På många utbildningar behöver studenterna fler föreläsningar och
            seminarier, och uppsatsstudenter behöver mer tid med sina handledare.
          </p>
          <p xml:id="i-D9B8t3rCGkK98dq12CFJns">
            Särskilt inom områdena samhällsvetenskap, juridik, humaniora
            och teologi är resursbristen framträdande. Det gäller bl.a. för
            Stockholms universitet och Södertörns högskola. Antalet studenter
            per lärare har ökat, och det är inte ovanligt med så lite lärarledd
            tid som fyra timmar per vecka. TCO har publicerat en undersökning
            som visar att tre av tio heltidsstudenter har sex timmars lärarledd
            undervisning i veckan eller mindre. Över hälften av dem som svarat
            på undersökningen säger att de får mindre än nio timmars undervisning
            i veckan, den miniminivå som det nuvarande resurstilldelningssystemet
            för högre utbildning bygger på. Den bilden stärks av en aktuell
            undersökning som fackförbundet Jusek nyligen gjort bland sina
            medlemmar, som visar att studenter inom de samhällsvetenskapliga
            och juridiska fakulteterna i genomsnitt har så lite som sex timmar
            (åtta studietimmar) undervisning i veckan. En sjättedel av studenterna
            har undervisning fyra och en halv timme eller mindre i veckan.
            Flera av landets studentkårer har gjort lokala granskningar med
            likalydande resultat. I valrörelsen hade de borgerliga partierna
            en hög svansföring i frågan. Men de stora kvalitetsförstärkningarna
            har uteblivit, och de medel regeringen ändå tilldelat har tagits
            från högskolornas övriga anslag. Man har tagit med den ena handen
            och gett med den andra.
          </p>
          <p xml:id="i-9sph9b8cmqpG1jYVr7LgSb">
            Det är inte acceptabelt. Självklart blir kvaliteten i utbildningarna
            lidande om studenterna är hänvisade till självstudier i så stor
            utsträckning. Att genomföra en högskoleutbildning är en stor investering
            för den enskilde studenten, både i tid och i pengar. De har rätt
            att förvänta sig en utbildning av hög kvalitet. Ett utbildningsupplägg
            som innebär mycket självstudier och lite lärarledd undervisning
            missgynnar dessutom de som kommer från studieovana miljöer.
          </p>
          <p xml:id="i-9fZmSiZT4ahqLzvjVKqYi2">
            Att stärka kvaliteten i den högre utbildningen var ett av de
            första områden som s, v och mp lade skarpa gemensamma förslag
            i efter att vi beslutat att gå till val på att bilda regering
            ihop. Det säger något om hur viktigt vi tycker att det här området
            är.
          </p>
          <p xml:id="i-5rjL6xbEaVNiBJfgUbkYuV">
            Exempel på satsningar:
          </p>
          <list style="ul">
            <item xml:id="i-7vM7e6PC3HUrVGrmHJgyL5">
              Kvalitetssatsning för utbildning med lite lärarledd tid. Vi vill
              ge 400 mkr till grundutbildning inom samhällsvetenskap, juridik,
              humaniora och teologi. Det motsvarar ungefär 2 500 kr per student
              och år, vilket motsvarar 60 föreläsningar/år eller 3 per vecka.
              (s, v, mp)
            </item>
            <item xml:id="i-RjBMWWBqWFW76RFdaCrn9P">
              Förbättra och kvalitetssäkra rådgivning så att studenter kan
              välja rätt och komma vidare. Vi föreslår riktade medel till högskolornas
              studie- och karriärvägledningar, 100 mkr per år. (s, v, mp)
            </item>
            <item xml:id="i-9xCrjH4HeNL2wV5yQAG2NJ">
              Praktik i statliga myndigheter för nyutexaminerade studenter.
              Vi föreslår 200 mkr per år, vilket motsvarar 1 800 personer. (Ej
              att förväxla med regeringens nyligen påkomna, slarviga och oplanerade
              utplacering av arbetslösa på statliga myndigheter).
            </item>
            <item xml:id="i-RwTAYujVhhxE6hA9NVP4Cj">
              Socialdemokraterna föreslår mer resurser till forskningen än
              vad regeringen gör. Bland annat till högskolornas och universitetens
              fakultetsanslag.
            </item>
          </list>
          <p xml:id="i-XqXMzzEefMyW2vyHZYq3xA">
            Det här är en politik som avsevärt skulle stärka förutsättningarna
            att förbättra studenternas anställningsbarhet i linje med Riksrevisionens
            utmärkta redogörelse.
          </p>
          <p xml:id="i-Ec8Z6jzqfjtyVTiMhHHfxQ">
            Jag har begränsade förväntningar på att regeringen kommer att
            ansluta sig till oppositionen och vår betydligt ambitiösare högskolepolitik.
            Men min förhoppning är ändå att regeringen tar fasta på Riksrevisionens
            rekommendationer till regeringen. Därutöver skulle jag önska att
            regeringen uppmanar de ledande företrädarna för Stockholmsregionens
            lärosäten att hörsamma Riksrevisionens rekommendationer och arbeta
            för en bättre koppling mellan akademi och arbetsliv. Stockholm
            ska kunna vara en motor för Sverige och hävda sig mot starka tillväxtregioner
            runt om i Europa. En konjunkturuppgång kommer förhoppningsvis
            snart och i en storstadsregion kan den komma snabbt. Välutbildade
            och direkt anställningsbara akademiker kan på ett avgörande sätt
            både stimulera och förstärka tillväxt och välstånd i Stockholmsregionen
            och Sverige. En klok regering bör därför ta till sig såväl Riksrevisionens
            rekommendationer till regeringen som oppositionens förslag till
            hur kvaliteten i den högre utbildningen kan förbättras.
          </p>
        </div>
        <div type="motSignatures">
          <list>
            <item xml:id="i-HTMeY24E43TN7aD2cbUdEb">
              Björn von Sydow (s)
            </item>
          </list>
        </div>
      </div>
    </body>
  </text>
</TEI>
