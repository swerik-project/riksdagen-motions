<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00335">
  <teiHeader>
    <fileDesc>
      <titleStmt>
        <title>Vissa åtgärder mot förorening av luft, vatten och mark</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa åtgärder mot förorening av luft, vatten och mark</title>
          <idno type="rdwebb">G602335</idno>
          <rs type="number">335</rs>
          <ref type="dokument_url_text">http://data.riksdagen.se/dokument/G602335/text</ref>
          <ref type="dokument_url_html">http://data.riksdagen.se/dokument/G602335</ref>
          <ref type="dokumentstatus_url_xml">http://data.riksdagen.se/dokumentstatus/G602335</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W7FQJvSv9N8pSGx9ff4aKX" type="signed"/>
        <correspContext corresp="i-W7FQJvSv9N8pSGx9ff4aKX">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-BiXbgRR8YzdywCma6BzTez"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__335/mot_198283__335-001.pdf"/>
      <fw xml:id="i-33TXJgXY1Y1P7DE8rGTcHt">
        Motion 1982/83:335
      </fw>
      <div xml:id="i-Bgd3GZ94M7vsFXALdSaKcC" type="motHeader">
        <div xml:id="i-Gd6wDjpG6dH8wqTCYZLBKi" type="motTitle"/>
        <div xml:id="i-NDctQVAq45JRNdKDtAv3DL" type="motSubmissionInfo"/>
      </div>
      <div xml:id="i-WT4GGEW6uTNkojMNnQN9kU" type="motBody">
        <div xml:id="i-XTmD5uZF5wjLLohfnpgogb">
          <p xml:id="i-6Szux7HvgtCTivgwdin6sU">
            Lars Werner m. fl. Vissa åtgärder mot förorening av luft, vatten
            och mark
          </p>
          <p xml:id="i-Tma3j2eFZPe3CAiat4duD4">
            ”Miljöförstörande utsläpp av skilda slag måste stoppas och redan
            uppkomna skador åtgärdas i ett långsiktigt program.” Så börjar
            skrivningen i det avsnitt av vänsterpartiet kommunisternas miljöpolitiska
            program som behandlar samma frågor som tas upp i denna motion.
            ”Att trygga alla människors rätt till en god livsmiljö är ett
            övergripande mål för miljöpolitiken. Miljöförstörelse måste hejdas
            och förstörd miljö så långt möjligt återställas.” Detta citat
            är hämtat från avsnittet miljövård inom översikten till bilaga
            11 till budgetpropositionen 1983. Samstämmigheten är här betydande
            i vad gäller den allmänna synen på miljöpolitiken. Vad som kan
            skilja oss från regeringens syn är hur långt det är möjligt att
            gå i dagens bekymmersamma ekonomiska situation och hur vi vill
            prioritera olika frågor i förhållande till varandra.
          </p>
          <p xml:id="i-W29LjUPkwuCgEADGb6D2Sq">
            Försurningen
          </p>
          <p xml:id="i-WPXsYsXDJhUbgq98SMyAy9">
            Många av industrisamhällets föroreningsproblem i den yttre miljön
            är internationella. Detta gäller särskilt föroreningar till luften
            som kan vara långväga och gränsöverskridande. Luftföroreningarna
            kan vara gaser, men också mycket små partiklar som kan innehålla
            bl. a. tungmetaller som kvicksilver och kadmium. Aktuella ur försurningssynpunkt
            är främst svavel- dioxiden (SO,) men också kväveoxider, som kan
            komma från motorfordon och kemiska industrier. De långväga gränsöverskridande
            luftföroreningar vilkas nedfall över svensk mark förorsakar försurning
            utgör ett av våra allra största och allvarligaste miljöproblem.
            Kan inte försurningen hejdas och på sikt bringas att vända i positiv
            riktning kan verkningarna bli allvarliga. Skogens tillväxt kan
            komma att hämmas och för miljön giftiga metaller kommer loss när
            pH-värdet i marken sjunker. Fiskbestånden i de försurade vattnen
            slås ut, och ekosystemen förändras helt och blir mycket fattigare
            på arter än tidigare. Luftföroreningarna får också direkt negativa
            effekter på byggnader som vittrar sönder och på bilar och andra
            metallföremål som rostar mera än i ren luft. Dessa korrosionsskador
            förorsakar kostnader som sammanlagt uppgår till mycket stora belopp.
            Bara en kraftig minskning av korrosionsskadorna borde vara ett
            viktigt skäl för att minska de försurande utsläppen. Men skall
            vi komma till rätta med försurningen varaktigt, måste den angripas
            vid källorna som ligger i ett flertal europeiska länder. Men samtidigt
            som vi konstaterar att bara 20-25 26 av svaveldioxiden som faller
            ned över Sverige
          </p>
          <p xml:id="i-Ym6orx6Qpg474gKpV3dFW">
            1 Riksdagen 1982/83. 3 saml. Nr 335-341
          </p>
          <p xml:id="i-QNYciJygcQiyHcME6wJQCt">
            Mot. 1982/83 335-341
          </p>
          <pb facs="riksdagen-motions-pdf/data/198283/mot_198283__335/mot_198283__335-002.pdf"/>
          <fw xml:id="i-RSkCdTfhruzKCHSJpEijzh">
            Mot. 1982/83:335 2
          </fw>
          <p xml:id="i-GzQU2UyjScEFveizm9KBxa">
            kommer från svenska källor, måste vi också vara klara över att
            det svenska bidraget ändå är mer än dubbelt så stort som bidraget
            från något annat enskilt land. Det totala nedfallet över Sverige
            beräknas till drygt 900 000 ton svaveldioxid, av vilket det svenska
            bidraget är ca 200 000 ton. Bidraget är ojämnt fördelat över landet,
            vilket innebär att det i söder är ca 5 70, men ca 30 96 i Mellansverige
            och Norrlands kustland. Insikten om att något måste göras åt utsläppen
            av försurande luftförore- ningar i de europeiska industriländerna
            har ökat. Konventionen om långväga gränsöverskridande luftföroreningar,
            som Sverige tillträtt, håller på att träda i kraft. Konventionen
            är inte tvingande, utan endast en målsättning som konventionsländerna
            uttalat sig för. Det är därför viktigt att Sverige fortsätter
            att aktivt verka bland dessa länder för att de försurande utsläppen
            planvis minskas. Skall Sverige härvid vara trovärdigt måste vi
            gå före med gott exempel, då det gäller att minska våra egna utsläpp,
            som till två tredjedelar faller ned över andra länder. Huvuddelen
            av svaveldioxidutsläppen i Sverige kommer från anläggningar som
            förbränner svavelhaltiga bränslen. Dessa svavelhaltiga bränslen
            är främst eldningsolja, men efter hand kommer kol att utgöra ett
            viktigt inslag. För eldningsolja gäller att svavelhalten får vara
            högst 1,0 96 i hela landet, utom de tre nordligaste länen som
            får samma krav på sig den 1 oktober 1984. Detta är ett betydande
            framsteg jämfört med den första begränsningen som infördes 1968,
            då taket sattes till 2,5 96 svavel. Det är emellertid nödvändigt
            att driva forskningen vidare för att få fram teknik för ytterligare
            sänkning av svavelhalten i oljan. Skulle det inte gå att komma
            fram den vägen måste krav ställas på svavelavskiljning vid större
            förbränningsanläggningar för svavel- haltig eldningsolja. Kol,
            som under mellankrigstiden var ett viktigt bränsle, håller nu
            på att på nytt introduceras som bränsle i Sverige. Enligt riksdagens
            energipolitiska beslut år 1981 skall en försiktig kolintroduktion
            äga rum under 1980-talet som en del av oljeersättningsprogrammet.
            I riksdagsbeslutet låg att svaveldioxidutsläppen inte fick öka
            jämfört med den oljeeldning som koleldningen ersatte. I stället
            avsåg man att efter hand minska utsläppen. Hur detta skall gå
            till och vilka krav som skall gälla utreds f. n. och förslag kommer
            att föreläggas riksdagen. Utan att avvakta slutförandet av detta
            utredningsarbete förelade den dåvarande regeringen riksdagen proposition
            1981/82:151 om åtgärder mot försurningen. Propositionen, som behandlades
            av 1982 års vårriksdag, vann inte riksdagens bifall i vad gällde
            kolriktlinjerna. Riksdagen anslöt sig i stället till ett yttrande
            från näringsutskottet och godkände följande skrivning från jordbruksutskottet:
            ”Liksom näringsut- skottet finner emellertid utskottet att de
            riktlinjer som nu följs av koncessionsnämnden för miljöskydd vid
            fastställande av svavelreningskrav för större anläggningar bör
            tillämpas även fortsättningsvis fram till dess att pågående utredningsarbete
            redovisats och remissbehandlats. Dessa riktlin- jer överensstämmer
            enligt vad utskottet inhämtat nära med dem som
          </p>
          <pb facs="riksdagen-motions-pdf/data/198283/mot_198283__335/mot_198283__335-003.pdf"/>
          <fw xml:id="i-HasTKxfcvYd72Bs3AF4FKq">
            Mot. 1982/83:335 3
          </fw>
          <p xml:id="i-WhNxjLSwBStY5L8om8mrZC">
            förordats av statens naturvårdsverk.” I motion. 1981/82:1141
            (vpk) hade yrkats på att naturvårdsverkets riktlinjer skulle gälla
            utan inskränkning t. v. Detta krav hade sålunda delvis tillgodosetts.
            Vårt motionskrav från föregående år håller vi fortfarande fast
            vid. Vi utgår från att de kolriktlinjer som kommer, när utredning
            och remissbehandling är slutförda, inte kommer att tillåta större
            utsläpp än vad statens naturvårds- verk redan rekommenderat. Inriktningen
            måste vara att få fram allt bättre teknik så att utsläppen efter
            hand kan bli allt mindre. Vi anser också att kol skall ersätta
            olja endast i så stora anläggningar att svavelreningsåtgärder
            blir obligatoriska. Vi anser det också viktigt med en samlad bedömning
            för hela landet vad gäller kolanvändningen. Vi anser att teknik
            skall utvecklas för avskiljande av tungmetaller och stoft i samband
            med kolförbränning. Deponeringen av kolaskan ägnas särskild uppmärksamhet
            för att undvika miljöstörningar. Forskning bedrivs i syfte att
            finna nyttig användning för kolaska och stoft. Själva kolhanteringen
            skall vara så sluten som möjligt för att undvika neddammning av
            omgivningen.
          </p>
          <p xml:id="i-EU9k5fsP6xqEedixes6CAK">
            Kalkning
          </p>
          <p xml:id="i-JduJizoL1fymyvgUpzmVfZ">
            I de inledande citaten till denna motion sägs att förstörd miljö
            så långt möjligt skall återställas. En försurad vattenmiljö kan
            återställas genom kalkning, det visar hittills vunnen erfarenhet.
            Därför anser vi, i likhet med regeringen, att det treåriga kalkningsprogram
            för sjöar och vattendrag som riksdagen beslutade om i fjol skall
            genomföras. Både vpk och socialdemo- kraterna hade då högre anslagskrav
            än den dåvarande regeringen. Nu nöjer sig den nuvarande regeringen
            med att fullfölja treårsprogrammet i stället för det mera ambitiösa
            femårsprogram som naturvårdsverket föreslagit och som föregående
            år skulle ha krävt 50 milj. kr. i stället för 40 milj. kr. enligt
            treårsprogrammet. Med hänsyn till årets mycket ansträngda budgetläge
            avstår vi denna gång från att yrka högre anslag än det av regeringen
            föreslagna. Kalkningen är viktig, men är bara ett uppehållande
            försvar mot den alltjämt pågående försurningen. Det primära måste
            vara att angripa de försurande utsläppen vid deras källor.
          </p>
          <p xml:id="i-EL8mdUibCgkAFJbx7DYMYx">
            Åtgärder för att minska luftföroreningar från motorfordon
          </p>
          <p xml:id="i-NtRPE12LkLPrdovFTQ6q3D">
            Utöver de emissionskällor som nämnts ovan i samband med redogörelsen
            för försurningen tillkommer i tätorterna utsläppen från motorfordon.
            Dessa utsläpp kan lokalt höja halten luftföroreningar till klart
            hälsofarliga nivåer. De försurande luftföroreningarna från motorfordon
            utgörs av kväveoxider. Utöver dessa innehåller också bilavgaserna
            andra hälsofarliga ämnen. Den volymmässigt största luftföroreningen
            från motorfordonen är kolmonoxiden som beräknas uppgå till ca
            1,1 miljoner ton. Att den bildas och släpps ut visar att förbränningsmotorerna
            inte förmått utnyttja sitt bränsle fullt ut.
          </p>
          <p xml:id="i-LC3FLmdYanYbhzCH1BAvA6">
            1" Riksdagen 19821/83. 3 saml. Nr 335-341
          </p>
          <pb facs="riksdagen-motions-pdf/data/198283/mot_198283__335/mot_198283__335-004.pdf"/>
          <fw xml:id="i-8evYrcsMEQ7f8imCNjk4Kd">
            Mot. 1982/83:335 4
          </fw>
          <p xml:id="i-44n9iVZJrA3X9E9ToCdMn1">
            Ytterligare ett sådant tecken är förekomsten av den volymmässigt
            näst största luftföroreningen, kolväten, som beräknas uppgå till
            ca 0,2 miljoner ton. En del av dessa kolväten är cancerframkallande.
            Volymen på kväveoxiderna är ungefär densamma som för kolväten.
            Ytterligare en allvarlig förorening från bensindrivna motorfordon,
            som är omkring 90 96 av alla sådana fordon, är bly. För att medge
            högre kompression i motorerna, utan att det inträffar för tidig
            tändning genom kompressionsvärmet och därmed s. k. knackning,
            har man försett bensinen med organiska blyföre- ningar. Dessa
            gör bensinen i sig giftig och det leder till att blyet sprids
            ut i naturen efter förbränningen i fordonens motorer. Blyet är
            ett allvarligt miljöhot i våra tätorter och kan inte negligeras
            vid en diskussion om luftföroreningar från motorfordon. De här
            nämnda hälsofarliga och miljöskadliga luftföroreningarna från
            motorfordon, med tillskott från det allmänna försurande nedfallet
            och nedfall av tungmetaller som förut här nämnts, skulle motivera
            att det infördes hygieniska gränsvärden för dessa skadliga ämnen
            i utomhusluften i våra tätorter och kring våra industrier. Sådana
            värden har införts i en del andra länder som USA, Canada och Sovjetunionen.
            Mätningar har visat att vii vissa av våra tätorter har överskridit
            de hygieniska gränsvärden som gäller i vissa av dessa länder.
            För att få ned luftföroreningarna från motorfordon behöver motortrafiken
            minskas i de centrala delarna av våra tätorter. Det kan ske genom
            att den kollektiva trafiken där byggs ut. En utbyggd kollektiv
            trafik ger också en mera socialt jämlik trafikförsörjning. Glesbygdernas
            trafikbehov kan inte lösas med bara kollektiv trafik, men där
            utgör inte heller motortrafiken något miljöproblem. Ett annat
            sätt att minska luftförorening- arna från bilarna är att kräva
            effektivare motorer och rening av avgaserna. Den senare vägen
            är påbörjad genom bilavgaskungörelsen (1972:596). Den gäller bilar
            av 1976 års modell och senare. Enligt kungörelsen är det tänkt
            att en avsevärd reducering av luftföroreningarna skall kunna ske.
            Ca 70 96 för kolmonoxid och kolväten och ca 45 96 för kväveoxider.
            I praktiken torde så inte bli fallet. Det beror på att testningen
            sker på typbilar och inte på varje enskilt fordon. Bilindustrin
            är motståndare till långtgående avgasrening därför att det gör
            bilarna dyrare. Man vill inte ha avgasbestämmelser som är strängare
            än de som gäller på denna industris marknad. Man vill i första
            hand rätta sig efter de normer som gäller inom EG. Vi menar att
            detta inte får vara avgörande för de svenska normerna. På längre
            sikt kan vi emotse att avgasnormerna kommer att skärpas i industriländerna,
            och då borde det vara en fördel också för svensk bilindustri att
            kunna tillverka bilar som tillgodoser höga miljökrav. Tillsatser
            till motorbränsle, som organiska blyföreningar, regleras i lagen
            om hälso- och miljöfarliga varor (1973:29). Här begränsas blyhalten
            i bensin till 0,15 gram per liter. Vi anser för vår del att inriktningen
            skall vara att avveckla blytillsatsen i bensinen. En tidsplan
            för införande av blyfri bensin bör snarast läggas fast.
          </p>
          <pb facs="riksdagen-motions-pdf/data/198283/mot_198283__335/mot_198283__335-005.pdf"/>
          <fw xml:id="i-K2zhUpNtkB7LCN88K4xvJT">
            Mot. 1982/83:335 5
          </fw>
          <p xml:id="i-6R1mHE5cvBvin8EEaNmymw">
            Åtgärder till skydd för mark och grundvatten
          </p>
          <p xml:id="i-8UchXKzt26aeL67f4YDBaD">
            Den försurning som här inledningsvis redogjorts för får effekter
            också för mark och grundvatten på längre sikt. Dessa effekter
            bli sannolikt ännu svårare att åtgärda än vad gäller försurningen
            av vattnen. Ett tänkbart uppehållande försvar är också här kalkning.
            Hur denna skall utföras för att få effekt torde vara betydligt
            svårare att avgöra än i fallet med vattnen. Det är ändå viktigt
            att försök med kalkning av mark och grundvatten nu provas. Mark
            och grundvatten påverkas också av gödselmedelsanvändningen i skog
            och jordbruk. Det har lett till att nitrathalten i vissa dricksvattentäkter
            blivit så hög att vattnet blivit otjänligt för human konsumtion.
            För små barn har vattnet blivit direkt hälsofarligt. Det är därför
            angeläget att alla hot mot landets grundvatten kartläggs och metoder
            utvecklas för att möta dessa hot. Vattenförsörjningen i landets
            tätorter sker kollektivt genom vattenverk. Vid dessa verk finns
            möjligheter att behandla konsumtionsvattnet så att det blir tjänligt
            för human konsumtion. Dessa möjligheter finns inte för glesbygden
            där dricksvattnet måste tas från lokala brunnar. Det är viktigt
            att samhället bidrar till att ge de människor som bor utanför
            tätorterna samma möjligheter till en godtagbar kvalitet på sitt
            dricksvatten som de som bor i tätorterna. Då frågan om konsumtionsvatten
            nu skall ligga hos livsmedels- verket är det viktigt att en ordning
            etableras som innebär att vattenkvaliteten utanför våra tätorter
            kan hållas under kontroll utan oskäliga kostnader för de berörda
            människorna.
          </p>
          <p xml:id="i-Mb2NsZnNV6wEVUq2xizbPd">
            Hemställan
          </p>
          <p xml:id="i-GtxoUPSpsdYVcBbdczWrdi">
            Mot bakgrund av det anförda föreslås 1. attriksdagen hos regeringen
            hemställer om förslag om bestäm- melser om svavelavskiljning vid
            oljeförbränningsanläggning av viss storlek och forskning för att
            finna metoder till ytterligare sänkning av svavelhalten i eldningsolja,
            2. att riksdagen som sin mening ger regeringen till känna vad
            i motionen anförts om riktlinjer för kolanvändning i avvaktan
            på regeringsförslag baserat på nu pågående utredningsarbete; 3.
            att riksdagen som sin mening ger regeringen till känna vad i motionen
            anförts om åtgärder för att minska luftföroreningarna från motorfordon,
            innebärande att det av riksdagen år 1979 begärda åtgärdsprogrammet
            genomförs och en tidsplan för övergång till blyfri bensin fastläggs,
            4. att riksdagen hos regeringen begär ett program för att skydda
            grundvattnet och ett system för kontroll av konsumtionsvatten-
            täkterna utanför tätorterna i enlighet med vad som anförts i motionen.
          </p>
          <pb facs="riksdagen-motions-pdf/data/198283/mot_198283__335/mot_198283__335-006.pdf"/>
          <fw xml:id="i-3TPm1s2Voz7yc95KQ74Snz">
            Mot. 1982/83:335
          </fw>
          <p xml:id="i-W9noBouivWd2JEddncPh2V" type="date">
            Stockholm den 17 januari 1983
          </p>
          <p xml:id="i-VXCAKZFrSZzHgRaxUsqY3V">
            LARS WERNER (vpk) KARIN NORDLANDER (vpk) NILS BERNDTSON (vpk)
            EVA HJELMSTRÖM (vpk)
          </p>
          <p xml:id="i-QtLjYx8keJKMWbgEZz4q25">
            C.-H. HERMANSSON (vpk) BERTIL MÅBRINK (vpk) PER ISRAELSSON (vpk)
          </p>
        </div>
      </div>
    </body>
  </text>
</TEI>
