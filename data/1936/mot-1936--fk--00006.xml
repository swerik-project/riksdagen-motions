<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1936--fk--00006">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__6/mot_1936__fk__6-001.pdf"/>
      <fw xml:id="i-CdAR9VyvjPLUNLNk7aSRLw">
        Motioner i Första kammaren, Nr 6. 1
      </fw>
      <div xml:id="i-HdQQaWbGRY3SWGi7DkBMHK" type="motHeader">
        <div xml:id="i-9VqALphckv4DfdrfwHv4md" type="motTitle"/>
        <div xml:id="i-RvHtkKJH5urP3vAM1YTXKK" type="motSubmissionInfo"/>
      </div>
      <div xml:id="i-RHGsYkspbaF9xL4KQczuPR" type="motBody">
        <div xml:id="i-VdB1xojxDJg9t2goBgf4gm">
          <p xml:id="i-JnGhr8wvAFAoa75kfw4F3M">
            Nr 6.
          </p>
          <p xml:id="i-9KahCGa3UZjRSUmMwwXCYc" type="titleString">
            Av herr Lindhagen, om värnandet av ett demokratiskt statsskick
            även i handläggningen av utrikes ärenden.
          </p>
          <p xml:id="i-DiCemUby29axKXaQU4a75k">
            Sverige vill ju vara ett demokratiskt land och hävda denna sin
            ställning gent emot tidens diktaturssträvanden. Det bör då vara
            en angelägenhet av vikt att riksdagens inflytande behörigen stärkes
            bland annat även genom en effektiv samverkan mellan regering och
            riksdag i utrikespolitiska ärenden. Det är så mycket större skäl
            därtill, som den utrikespolitiska situationen allt mer behärskande
            och hotfullt ingriper i staternas inre förhållanden. I sin nyligen
            utkomna bok om »den svenska riksdagen under femhundra år» redogör
            den förre liberale statsministern Nils Edén om den av hans ministär
            framlagda författningsrevisionen av år 1921. »Därmed var», säger
            han, »den stora demokratisering, som begynts vid urtima riksdagen
            1918, fullständigt genomförd.» I denna demokratisering ingick
            även »riksdagens medverkan 1 utrikes- politiska ärenden». Demokratiseringen
            i denna del innefattar, såsom Edén erinrar, »två huvudsakliga
            nyheter». Den ena var inrättandet av »utrikes- nämnden». Den andra
            var riksdagens »direkta andel i utrikespolitiska av- göranden»,
            som kom till uttryck i 56 $ riksdagsordningen. Med denna författningsrevision
            slutförde liberalismen sina glänsande upp- gifter i Sverige. Programmet
            var uttömt. Ytterligare uppgifter, som kunde sägas vara speciellt
            liberala, stodo icke att uppleta ur de av sjuttonhundra- talets
            filosofer och ekonomer i Frankrike utstakade programmen. Försök
            ha visserligen gjorts att utfinna nya partiliberala kallelser,
            som nutiden kunde bära i sitt sköte och ej tillgodoses av andra
            partier. Det har icke lyckats. Varje mänsklighetsrörelse med partipolitisk
            utformning för stunden följer nämligen solvarvets lagar. Den börjar
            med födelsen och slutar med, att det en gång tidsbetonade bemödandet
            fullgjort sitt värv. Och det är väl vackert så. Den spillra av
            den gamla liberala stormakten, som fortfarande söker efter ett
            existensberättigande, kan icke göra det omöjliga. Dess enskilda
            medlemmar, som ännu ej gått till andra håll, äro dock fullt tidsbetonade.
            En del äro mera lagda för de konserverande värdena och andra mera
            för framtidsnödvändig- heterna. Parlamentarismen är emellertid
            ett av de liberala frihetssträvandenas största verk. Liberalismen
            har därför icke en ny, men fortsatt uppgift att även i dag skydda
            sin skapelse mot förfall. Det kan endast ske genom dennas fullkom-
            nande.
          </p>
          <p xml:id="i-BYePzMqSeZmsA8gCtfm8jv">
            Det skall icke förnekas, att den sista liberala regeringshandlingen
            av år 1921, stödd även från andra partier, blev ett framsteg,
            så långt en redan då försvagad parlamentarism förmådde. Men det
            var på samma gång ett varsel Bihang till riksdagens protokoll
            1936. 3 saml. Nr 6. 114 36
          </p>
          <pb facs="riksdagen-motions-pdf/data/1936/mot_1936__fk__6/mot_1936__fk__6-002.pdf"/>
          <fw xml:id="i-8nUbenCxRwELb6Zhf2BBFo">
            2 Motioner i Första kammaren, Nr 6.
          </fw>
          <p xml:id="i-PdLtQGVthZcWPvVtyn4bFb">
            om en fortsättning och en fulländning. Denna fulländning är,
            även så vitt utrikesärenden angår, en betingelse för att en demokrati,
            uttryckt i effektiv parlamentarism, ej skall för någon förspilld
            tid störtas av förtäckta eller uppen- bara diktaturssträvanden.
            Denna framfärd har också efterlysts i riksdagen alltsedan 1921.
            De ständiga påfrestningarna från stormakters våldspolitik och
            diktaturer böra väl leda till ett handgripligt uppvaknande någon
            gång, innan det är för sent. Den nuvarande statsministern tog,
            så vitt jag kunde förstå, i sitt interpella- tionssvar den 30
            april 1934 ett ganska påfallande avstånd från att tilldela riks-
            dagen ett med regeringen någorlunda jämbördigt inflytande, varom
            diskus- sionsprotokollet lämnar närmare belysningar. Det skulle
            glädja mången, om jag farit vilse. Och partiledarna — förr kallade
            partiordförandena — ansågo, skyddade av utrikesnämndens sekretess,
            att icke ens Sveriges förpliktelser att öva våld, enligt folkförbundets
            sanktionsbestämmelser med egna äventyr tillika, be- hövde underställas
            svenska folkets representanter. Sådana förpliktelser, helst om
            de tillika drabba ett helt lands oskyldiga folk, äro för övrigt
            icke särdeles förpliktande. Det beror som sagt på omständigheterna,
            och därom tillkommer det ytterst riksdagen att döma. Enligt civil
            lagstiftning och rättskipning be- traktas dylikt avtal till och
            med som ett »pactum turpe» och anses ogiltigt. Ett ytterligare
            bevis för den officiella världsordningens rättslöshet.
          </p>
          <p xml:id="i-R31HfgxhZT79zkGxSYpvWZ">
            Utvägarna för samverkan i utrikespolitiska ärenden enligt 1921
            års reform äro följande. Först möter 56 $ riksdagsordningen. Den
            tillkom 1921 och innehåller, att ett sådant samarbete kan äga
            rum i fråga om rikets förhållande till främ- mande makt eller
            i annat ärende av större intresse. Det får ske endast, om Konungen
            prövar det lämpligt. Det skall framföras genom muntligt med- delande
            i vardera kammaren. Konungen bestämmer, om meddelandet skall lämnas
            inom lyckta dörrar. Den enda befogenhet, riksdagen tillerkänts,
            är att ledamot av kammaren ej är förmenat, som det står i grundlagstexten,
            att yttra sig. Något beslut eller annan åtgärd kan icke ifrågakomma.
            Samarbetet stannar således gemenligen i en gest, då det någon
            gång undantagsvis före- kommer. Regeringarna finna nämligen även
            i de brydsammaste situationer vanligen ett sådant meddelande,
            såsom det synes, »icke lämpligt». En icke ovanlig följd av en
            makttilldelning. Kommer samarbete någon enstaka gång till stånd,
            sker det av nåd eller efter privat påtryckning. I de fall, som
            förekommit, ha föreskrivits lyckta dörrar, enligt min mening merendels
            utan begriplig anled- ning. Protokoll föres icke heller; vad som
            förekommer går till spillo för samtid och eftervärld. Värdet för
            landet och det allmänna medvetandet ute- blir så gott som alldeles.
            Konstitutionsutskottet har på senare tider gemenligen stött regeringens
            maktfullkomlighet och avstyrkt förslag att till vidgande av riksdagens
            in- flytande skänka något värdefullt innehåll åt förenämnda nullitet
            i författ-
          </p>
          <pb facs="riksdagen-motions-pdf/data/1936/mot_1936__fk__6/mot_1936__fk__6-003.pdf"/>
          <fw xml:id="i-2kdrwy9UP19v7W547NSN1h">
            Motioner i Första kammaren, Nr 6. 3
          </fw>
          <p xml:id="i-GbvK8j7rz9D3UkoGzdoQFS">
            ningen. Det bör då icke förvåna, att även regeringar, vilka måste
            merendels vara benägna till riskfri maktutövning, vända ryggen
            åt riksdagsordningens ifrågavarande karikatyr av parlamentariskt
            inflytande och demokratisk orga- nisation. Emellertid föll konstitutionsutskottet
            i dechargebetänkandet 1934 ur rollen för ett ögonblick och förklarade
            på förekommen anledning, att 1921 års grundlagsändring vore av
            värde för landet och för regeringen. Så utvecklades vidare detta
            värde, och det slutade med ett glorifierande av det, som konstitu-
            tionsutskottet förut icke ägnat någon vidare uppmärksamhet. Där
            ser man i alla fall, att frågan om tillämpningen av 56 8 och dess
            formulering på ett sådant sätt, att den icke blir en nullitet,
            kan någon gång komma till tals. En ändring måste emellertid någon
            gång genomföras, åtminstone ifall riksdagen får äga bestånd. Den
            andra utvägen till utrikespolitisk samverkan, varmed grundlagen
            be- stått svenskarna, ligger i utrikesnämnden. Den representerar
            riksdagens ut- rikespolitiska inflytande genom förtroendemän.
            I varje annat s. k. kultur- land, där parlamentet icke avskaffats,
            lär numera finnas ett ordentligt parla- mentariskt utrikesutskott.
            Den svenska utrikesnämnden är en enastående konturlös, oorganiserad
            bastard mellan regeringskonselj och parlamentarisk ordning. Land
            och folk kunna väl ej vara betjänta med en organisation, som ej
            får beredelsetid, ej får fatta beslut, ej får yrka något, ej underställes
            riks- dagsmotioner i utrikes ärenden, ej eljest står på något
            sätt i kontakt med sina kommittenter i riksdagen, ej får välja
            ordförande, ej får föra protokoll och praktiskt taget ej får yppa
            något av vad som förekommit. Inläggen även inom utrikesnämnden
            bliva i brist på protokollföring tillspillogivna för samtid och
            eftervärld. Konstitutionsutskottets ordförande yttrade 1932 i
            första kam- maren, att nämnden ej vore en parlamentarisk nämnd,
            enär den vänder ryggen åt parlamentet. Andra lagutskottets ordförande,
            herr Westman, kallade nämnden vid samma tillfälle en förgylld
            råttfälla. Jag hoppas, att detta senare yttrande kan föranleda
            något samarbete mellan bondeförbundet och den socialdemokratiska
            regeringen i fråga om att åstadkomma effektivare bestäm- melser.
            Även en opinion inom utrikesdepartementets tjänstemän betraktar
            nämnden som en kuriös, ointressant och förspilld inrättning utan
            auktoritet. Den höres företrädesvis närmast för formens skull,
            anser mången. Nu var det emellertid så, att »en stor parlamentarisk
            kommitté» år 1931 förordade ett utrikesutskott. En frisinnad,
            liberal regering har sedan, år 1932, föreslagit riksdagen en sådan
            demarche, och konstitutionsutskottet till- styrkte saken. Den
            föll då på tre partiledares motstånd i första kammaren, nämligen
            herrar Trygger, Möller och Löfgren. Dagen därpå stod nuvarande
            ecklesiastikministern Engberg i andra kammaren och klandrade högeligen
            de tre talarna i första kammaren. Men han slutade med att, därför
            att de ställt sig på den ståndpunkten, icke yrka något. Med erinran
            dock att »frå- gan kommer igen». Kanske måste emellertid den nuvarande
            generationen dö ut, innan landet får en utrikespolitisk institution,
            som är parlamentarisk och verkligen kan höja riksdagens parlamentariska
            sakkunskap, samvete och självmedvetande, vilket behöves mycket
            i dessa tider.
          </p>
          <pb facs="riksdagen-motions-pdf/data/1936/mot_1936__fk__6/mot_1936__fk__6-004.pdf"/>
          <fw xml:id="i-6o2ManiXS2KwCMgLsg9p38">
            4 Motioner i Första kammaren, Nr 6.
          </fw>
          <p xml:id="i-Eni6hkF3ruhP2KzV59BCS">
            En tredje utväg möter i interpellationsrätten. Det är den enda
            utvägen, med möjligheter till effektivitet, om det tillåtes att
            framställa interpellation och vederbörande statsråd komma ned
            till riksdagen för att besvara dem. Det senare har varit regel,
            om än något enstaka obehörigt undantag givits. Emellertid ha tre
            statsråd — Sandler, Schlyter och Engberg — år 1934 och två — Sandler
            och Sköld — år 1935 underlåtit att besvara av första kamma- ren
            beviljade interpellationer i frågor av stor vikt. Härom erinrades
            när- mare i kammaren till dess protokoll den 21 juni 1934 och
            den 15 juni 1935. Även på denna punkt synes ett riksdagens och
            dess medlemmars prerogativ av tidsandan ställas på avskrivning.
            Om jag vore statsråd, skulle det aldrig kunna komma i fråga att
            ej besvara en beviljad interpellation. Interpella- tionsrätten,
            grundad på parlamentarisk praxis, bör, synes mig, betryggande
            inskrivas även i grundlagen. Slutligen måste trots allt även räknas
            med folkopinionen. Den är den viktigaste fredsgrundvalen. Detta
            betonades av konstitutionsutskottet en gång i flydda dagar. Hos
            oss är emellertid den folkliga fredsrörelsen splitt- rad efter
            politiska schatteringar. Vid fredsorganisationernas resolutioner
            fästes därför föga avseende i de officiella instanserna. Men de
            upprätthålla dock hos folket medvetandet om att landet och världen
            behöver fred.
          </p>
          <p xml:id="i-D3DLzXnqDS9HqZiprbw32P">
            Uppbyggandet och värnandet av ett demokratiskt statsskick även
            i hand- läggningen av utrikespolitiska ärenden är således en högviktig
            sak. Det är fara i dröjsmål på grund av förvirringen i världssituationen.
            Då andra kam- marval skall äga rum år 1936, bör således en tillbörlig
            grundlagsreform an- tagas av samma års riksdag. Det kan väl ej
            vara försvarligt, att möjligheterna till en sådan reform förhalas
            i ytterligare fem år, under vilka mycket kan inträffa. Till detta
            må här endast i förbigående erinras, att det demokratiska styrelsesättet
            även i inrikesärenden kräver en skyddande revision av grund- lagarna
            i flera avseenden, som jag avstår från att här specificera. Till
            närmare lagteknisk utveckling om det nu åter i demokratiens ödes-
            timma ifrågasatta värnandet av ett demokratiskt statsskick i handläggningen
            av utrikesärenden får jag åberopa mina många tidigare motioner
            i ämnet och särskilt motionen IT: 289 år 1917, I:208—220 år 1924,
            I:310 år 1932 och I: 244 år 1933. Motionen från 1924 på 54 sidor
            i riksdagstrycket innefattar den mest ingående behandlingen av
            ämnet. Denna framställning och de yngre av 1932 och 1933 borde
            rätteligen vidfogas motionen som bilagor. Med hän- syn till den
            stora tryckningskostnaden särskilt av 1924 års motion får jag
            hoppas att konstitutionsutskottet tager del även av dessa motioner
            ur riks- dagstrycket. Det har av tryckeriexpeditionen ställts
            i utsikt att möjligen kunna tillhandahålla utskottets ledamöter
            ett erforderligt antal exemplar. På grund av vad sålunda anförts
            hemställes,
          </p>
          <p xml:id="i-RzLg1UpW6pn6yRW77oUE9W">
            att riksdagen — till gagn för ett demokratiskt statsskick även
            1 handläggningen av utrikespolitiska ärenden — ville, efter när-
            mare formulerat förslag av konstitutionsutskottet, antaga till
            vilande i grundlagsenlig ordning:
          </p>
          <pb facs="riksdagen-motions-pdf/data/1936/mot_1936__fk__6/mot_1936__fk__6-005.pdf"/>
          <fw xml:id="i-RGKCb2gkP7GjazKwbhxhkr">
            Motioner i Första kammaren, Nr 6. 2 1) en revision, på sätt ovan
            sägs, av riksdagsordningens 56 $ om omedelbar samverkan mellan
            regering och riksdag i utrikes- ärenden; 2) — till efterföljd
            av övriga parlamentariskt styrda länders exempel och regeringens,
            av en parlamentarisk kommitté och konstitutionsutskottet stödda
            initiativ 1932 i sådant syfte — grundlagsstadganden om inrättandet
            av ett riksdagens utrikes- utskott; 3) — till efterföljd av parlamentarismens
            gamla program om den hemliga diplomatiens avskaffande samt riksdagens
            hem- ställan 1921 om beskärning av sekretessen bland annat i utrikes-
            ee ärenden — en ingående revision av grundlagens sekretess över
            utrikesärendena.
          </fw>
          <p xml:id="i-Pe1qLVotgkimDxmca1LkhY" type="date">
            Stockholm den 13 januari 1936.
          </p>
          <div xml:id="i-BSHousC8d3u5dDMWprme6j" type="signatureBlock">
            <list xml:id="i-nDqoLLJoF4XPhzxAxWsRd">
              <item xml:id="i-NxvYgtjDVaG9jBWEAXQqGM" who="i-XzSzFtnrtwQBSXHVwVhrCf" type="signature">
                Carl Lindhagen
              </item>
            </list>
          </div>
        </div>
      </div>
    </body>
  </text>
</TEI>
