<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--fk--00666">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__fk__666/mot_1966__fk__666-001.pdf"/>
      <fw xml:id="i-Tf23Em5wYu6TREgPNd9zAL">
        12 Motioner i Första kammaren, nr 666 år 19656
      </fw>
      <div xml:id="i-ERMEqMSrNvnaauGhAwGE2b" type="motHeader">
        <div xml:id="i-KhoHmgEmEsuBytgaDB7Pnr" type="motTitle"/>
        <div xml:id="i-9CvDSpkqMGhDRp5gdkwb1U" type="motSubmissionInfo"/>
      </div>
      <div xml:id="i-2ZLRqNHTkof5UoaMxaB3Up" type="motBody">
        <div xml:id="i-7tAwwHZaetZtWXMHnQ558a">
          <p xml:id="i-9sK3jAx33wVGw1ircx7vSu">
            Nr 666
          </p>
          <p xml:id="i-MQDQxba8gRLhhx9Ho3BGyx">
            Av herr Holmberg m. fl., i anledning av Kungl. Maj:ts proposition
            nr 34, angående ökat statligt stöd till barnstugor, m. m.
          </p>
          <p xml:id="i-BGAMxhX4AMAPypdobwGPgQ">
            (Lika lydande med motion nr 815 i Andra kammaren)
          </p>
          <p xml:id="i-FidrHFpvT32hKERgh5aXD6">
            I det moderna, rikt differentierade samhället har hemmen kommit
            i en ny situation. Nya mönster för familjeorganisation och arbetsfördelning
            har tillkommit. Det är naturligt att lika möjlighet skapas för
            män och kvinnor att göra sina insatser i samhälls- och arbetslivet.
            Samhället har behov av inte endast männens utan också kvinnornas,
            inte minst gifta kvinnors, ar- betskraft i produktionen. Samtidigt
            gäller med oförminskad styrka föräld- rars vård- och tillsynsplikt
            gentemot sina barn. Här uppstår lätt en konflikt mellan olika
            skyldigheter och önskemål, en konflikt som långtifrån alltid är
            lätt att lösa. Alldeles särskilda problem karakteriserar situationen
            för det växande antalet ofullständiga familjer, där den ensamma
            barnförsörjaren sällan har något val mellan hemarbete och förvärvsarbete
            utan för utkoms- tens skull måste kombinera båda. Det råder numera
            inga delade meningar om att samhället har både intres- se av och
            skyldighet att underlätta för den enskilde att på bästa sätt lösa
            den antydda konflikten. Samhället har därvid att först och främst
            tillse, att hänsynen till barnens bästa inte eftersättes. Därnäst
            bör det allmännas åta- ganden syfta till att skapa verklig valfrihet
            för den enskilde, dvs. att ge möjlighet till individuella lösningar
            inom den ram som hänsynen till barnen och samhällets nödvändiga
            intressen anger. I detta sammanhang måste man se de frågor om
            barnens tillsyn och vård som aktualiseras i proposition nr 54
            angående ökat statligt stöd till barn- stugor m. m. Om behovet
            av dessa institutioner torde stor enighet råda, i synnerhet med
            tanke på ensamstående barnförsörjare, men också som den kanske
            enda möjligheten för ytterligare en stor grupp kvinnor till verklig
            valfrihet mellan hemarbete och förvärvsarbete. Samtidigt vill
            vi bestämt hävda det egna hemmets primära betydelse som uppväxtmiljö.
            Föräldrar- nas uppgift och ansvar som fostrare kan aldrig fråntagas
            dem. Detta hind- rar inte, att för åtskilliga barn barnstugan
            som komplement till det egna hemmet kan ge värdefull social anpassning,
            under förutsättning att kva- lificerad personal knytes till verksamheten.
            I proposition nr 54 anföres i huvudsak fyra motiv för den föreslagna
            kraftigt ökade satsningen på barnstugeverksamheten, särskilt på
            barndag- hemmen:
          </p>
          <pb facs="riksdagen-motions-pdf/data/1966/mot_1966__fk__666/mot_1966__fk__666-002.pdf"/>
          <fw xml:id="i-2THVZTByAbkF4zawbtnyK1">
            Motioner i Första kammaren, nr 666 år 1966 13
          </fw>
          <p xml:id="i-WRaAiZqNPRY8WDbxerx471">
            1) En konstaterad faktisk brist på barnstugeplatser, manifesterad
            i långa väntelistor; 2) För barnen är tillsyn i grupp nyttig genom
            att den grundlägger goda samarbetsvanor och genom modern lekpedagogik
            främjar även barnens individuella utveckling; 3) Tillgång till
            organiserad barntillsyn ger familjerna valfrihet mellan hemarbete
            och förvärvsarbete. För ensamstående barnförsörjare skärps detta
            motiv därhän, att samhällsorganiserad barntillsyn ofta är en förut-
            sättning för försörjning genom egna arbetsinsatser; 4) För samhället
            öppnar den organiserade barntillsynen möjlighet att mobilisera
            de arbetskraftsresurser som de gifta kvinnorna anses utgöra. Av
            dessa argument kan de två första med större styrka anföras för
            ökat stöd åt lekskolor än åt daghem. Den icke täckta efterfrågan
            på lekskoleplatser torde vara mångdubbelt större än den konstaterade
            bristen på daghemsplatser. Detta konstateran- de innebär inte,
            att vi inte skulle vara på det klara med att lekskolor och daghem
            fyller helt skilda uppgifter och på intet sätt kan ersätta varandra.
            Eftersom den föreliggande propositionen behandlar båda slagen
            av insti- tutioner och avvägning dem emellan, bör det emellertid
            framhållas, att om endast den konstaterade efterfrågan skulle
            vara vägledande för avväg- ningen, så borde resurserna i första
            hand sättas in på att tillgodose behovet av lekskolor. Det pedagogiska
            programmet är i huvudsak detsamma för lekskolor och daghem, men
            förutsättningarna för ett gott resultat bör rimligen vara bäst
            i lekskolorna, där barnen inte tröttas av den flerdubbelt längre
            vistelseti- den i daghemmen och en gruppsamvaro som, utsträckt
            över så många tim- mar, måste vara en svår påfrestning för många
            barn. De två sistnämnda av de ovan återgivna motiven är inte helt
            oomstridda. Då det gäller valfriheten kan vi inte utan vidare
            acceptera att föräldrars vård- och tillsynsplikt gentemot sina
            barn skall stå tillbaka ens för för- äldrars önskan att fritt
            välja mellan hemarbete och yrkesarbete. Dessutom är det uppenbart,
            att den önskade valfriheten kan tillgodoses genom annan form för
            barntillsyn än i daghem, former som i många fall torde vara bättre
            för barnen, som för samhället är mycket billigare och som för
            föräldrarna skulle te sig fullt konkurrenskraftiga, om inte samhället
            så ensidigt som nu subventionerade just daghemsformen. Det ojämförligt
            största antalet barn till förvärvsarbetande mödrar tor- de få
            sin vård och tillsyn i det egna hemmet genom anställd personal
            eller med hjälp av anhöriga och vänner till familjen. Kostnaderna
            för sådan barntillsyn får helt bäras av familjen själv och är
            endast till en mindre del avdragsgilla vid beskattningen. En större
            generositet från samhällets sida i detta avseende skulle sannolikt
            göra det möjligt och lönsamt för betyd-
          </p>
          <pb facs="riksdagen-motions-pdf/data/1966/mot_1966__fk__666/mot_1966__fk__666-003.pdf"/>
          <fw xml:id="i-8n3XDMFQceLibhXwFUobqq">
            14 Motioner i Första kammaren, nr 666 år 1966
          </fw>
          <p xml:id="i-5rSmS714JkJJC5YwJ2ai5w">
            ligt fler familjer än nu att ordna barntillsynen på detta sätt.
            Detsamma gäller familjedaghemmen. Vi är medvetna om att familjedaghemsverksam-
            heten på många håll lider av avsevärda brister, främst den bristande
            konti- nuiteten, men det torde vara både angeläget och lönsamt
            för samhället att på alla sätt bidraga till att undanröja dessa
            svårigheter för att få till stånd en avsevärt ökad familjedagshemsverksamhet
            som alternativ till den myc- ket dyrare tillsynen i fasta institutioner.
            Uppfattningen om de gifta kvinnorna, inklusive småbarnsmödrarna,
            som en stor outnyttjad arbetskraftsreserv torde till stor del
            bygga på före- ställningen att hemarbete inte är en produktiv
            sysselsättning. Men just daghemsverksamheten visar ju att om mödrarna
            går ut i förvärvsarbete, så måste deras arbetsinsats i hemmet
            övertas av annan arbetskraft. Och eftersom just barndaghemmen
            är mycket personalkrävande i förhållande till barnantalet, blir
            nettotillskottet av arbetskraft ganska blygsamt. Det är beklagligt
            att ingen utredning finns rörande nettoeffekten av att mödrarna
            tar förvärvsarbete och överlämnar en stor del av sina uppgifter
            med barnens vård och tillsyn till annan arbetskraft. Vissa ungefärliga
            be- räkningar kan göras på grundval av tillgängliga uppgifter.
            Enligt i propo- sitionen återgivna uppgifter från Stockholms barnavårdsnämnd
            kostar driften av en daghemsplats ca 7000 kr. per år. Härtill
            bör läggas andra tjänster som en familj måste efterfråga i samband
            med att husmodern tar arbete utanför hemmet. Det torde inte vara
            för högt räknat om man förutsätter att en kvinna med ett barn,
            som lämnar större delen av hem- arbetet, därmed tar i anspråk
            arbetsinsatser till ett värde av åtminstone 8 000 kr. per år.
            Häremot skall ställas värdet av den produktiva insats hon själv
            får tillfälle att utföra. Här är statistiken ofullständigare,
            men bl. a. på grund av storleken av de förvärvsavdrag som utnyttjas
            av kvinnor med barn under 16 år torde kunna grundas ett antagande,
            att 10 000 kr. om året i varje fall inte är ett för lågt beräknat
            värde av den arbetsinsats här ifrå- gavarande kvinnor i genomsnitt
            får möjlighet att utföra. Det skulle inne- bära att de totala
            produktiva resurserna i samhället ökas med värdet av 2 000 kr.
            per år för varje kvinna med ett barn, som på detta sätt går ut
            på arbetsmarknaden. Med en eller annan timmes arbete per dag,
            som kunde ut- föras utan behov av barntillsyn i institution, skulle
            en sådan kvinna sanno- likt tillföra arbetsmarknaden en lika stor
            nettoeffekt som genom heltidsar- bete kombinerat med barntillsyn
            i daghem. Vi vill understryka att detta räkneexempel, på grund
            av det bristfälliga grundmaterialet, inte kan göra anspråk på
            exakthet. Det tjänar mer till att ställa ett problem än till att
            lösa det. Arbetsmarknadsmotivet får enligt vår mening icke överbetonas
            och skall avvägas mot andra synpunkter t. ex. den individuella
            önskan till förvärvsarbete eller familjens ekonomiska be- hov
            därav. Men det torde ändå illustrera behovet av grundlig utredning
            på
          </p>
          <pb facs="riksdagen-motions-pdf/data/1966/mot_1966__fk__666/mot_1966__fk__666-004.pdf"/>
          <fw xml:id="i-2nBeCybrf8A7imu9HodcR7">
            Motioner i Första kammaren, nr 666 år 1966 15
          </fw>
          <p xml:id="i-3inV9XPvPhhGsERpcgrBqJ">
            detta område innan behovet av nya tillskott av arbetskraft anföres
            som ett bärande motiv för en kraftigt ökad samhällelig satsning
            på den mycket personalkrävande form av barntillsyn som daghemmen
            utgör. Särskild uppmärksamhet förtjänar det ofta framförda argumentet,
            att en starkt utbyggd kollektiv barntillsyn skulle kunna bidraga
            till att lösa den sg. k. vårdkrisen. Här torde nettoeffekten bli
            obetydlig. Det är ju just vårdpersonal, till icke obetydlig del
            kvalificerad sådan, som sysselsätts i daghemmen. Dock tillföres
            vårdyrkena med daghemmens hjälp särskilt genom de daghem som är
            anslutna till sjukvårdsinrättningar viss kvalifi- cerad personal,
            som annars inte skulle vara tillgänglig.
          </p>
          <p xml:id="i-SXRyV5Qm9HaqqR7Sv6jmwn">
            Utbyggnad nödvändig Vi har inte för avsikt att motsätta oss ett
            ökat stöd till barnstugeverk- samheten. Även om behovet av kollektiv
            barntillsyn starkt överdrives i propositionen och familjeberedningens
            däri intagna PM, är det uppenbart att det nuvarande antalet daghemsplatser
            på många orter är för litet och en viss ökad satsning på denna
            tillsynsform därför motiverad. Tre utredningar — familjeskatteberedningen,
            familjeberedningen och familjepolitiska kommittén — överväger
            frågor av betydelse för hur sam- hällets stöd till barnfamiljerna
            skall utformas. Då dessa utredningar fram- lägger resultatet av
            sitt arbete torde det bli möjligt att säkrare än nu be- döma även
            frågan om den kollektiva barntillsynen. I avvaktan härpå till-
            styrker vi ett ökat statligt stöd till barnstugeverksamheten med
            syfte att täcka den aktuella bristen. Därvid bör emellertid eftersträvas
            att statsmak- terna inte, genom stödets storlek eller på annat
            sätt, binder sig så hårt vid en viss fördelning och utformning
            av stödet att en omprövning senare för- svåras eller omöjliggöres.
            Redan i anslutning till det nu aktuella förslaget har vi avvikande
            mening på flera punkter, såväl beträffande stödets utformning
            och fördelning som i fråga om barnstugornas organisation och verksamhet,
            varom mera i det följande.
          </p>
          <p xml:id="i-YuDyM3Wp2UcpuFVVuthbu">
            Daghemmen Föredragande statsrådet gör inget försök att själv
            närmare analysera behovet av utbyggd daghemsverksamhet utan nöjer
            sig med att under- stryka det behov som säges vara dokumenterat
            i familjeberedningens i slu- tet av 1965 framlagda promemoria.
            I denna PM anges det nuvarande anta- let daghemsplatser motsvara
            endast en plats för vart femtonde förskole- barn till förvärvsarbetande
            mödrar. Därvid utgår beredningen från att mödrar till bortåt 200
            000 förskolebarn arbetar utanför hemmet. Denna siffra är uppenbart
            för hög. Den grundar sig på arbetskraftsundersökning- en i maj
            1965. Denna undersökning räknar emellertid som förvärvsarbetan-
          </p>
          <pb facs="riksdagen-motions-pdf/data/1966/mot_1966__fk__666/mot_1966__fk__666-005.pdf"/>
          <fw xml:id="i-KiCJxtMaUbXbc1svE6nz3P">
            16 Motioner i Första kammaren, nr 666 år 1966
          </fw>
          <p xml:id="i-6McN2psWsoj5UoNCNjYbj2">
            de alla som under undersökningsveckan haft någon enda timmes
            betalt ar- bete utanför hemmet. Av beredningens egen tabell nr
            5 (s. 42 i prop.) framgår att 1965 116 800 mödrar till förskolebarn
            förvärvsarbetade på hel- tid eller halvtid (folkräkningens definition
            på förvärvsarbete). Halvtids- arbete torde i de flesta fall vara
            det minsta som konstituerar behov av barntillsyn i daghem eller
            motsvarande. Även en korrekt siffra på antalet förvärvsarbetande
            mödrar ger givetvis ingen säker uppfattning om behovet av kollektiv
            barntillsyn. Efterfrågan på daghemsplatser beror i minst lika
            hög grad på i vilken mån denna tillsynsform genom ensidiga statliga
            och kommunala subventioner kommer att te sig ekonomiskt fördelaktigare
            för familjerna än andra former av barntillsyn. I propositionen
            föreslås ett kraftigt ökat statligt stöd till barnstugor, så-
            väl till anordnande som till drift av institutionerna. I båda
            avseendena fa- voriseras daghemmen och fritidshemmen starkt i
            jämförelse med leksko- lorna. Vi motsätter oss inte det ökade
            investeringsstödet till barnstugor i form av anordningsbidrag
            med 5 000 kr. och statligt lånestöd med 4 000 kr. per plats. Däremot
            avvisar vi förslaget att stödet skall göras beroende av att minst
            två tredjedelar av platserna i barnstugan används för barntillsyn
            minst 5 timmar per dag, dvs. för daghem eller fritidshem. Som
            flera re- missinstanser påpekat skulle en sådan bestämmelse leda
            till besvärliga gränsproblem, och vi finner det för övrigt inte
            befogat att på detta sätt missgynna lekskoleverksamheten. Vad
            beträffar driftbidraget till daghem förordar vi att det bestämmes
            till oförändrat 1 200 kr. per plats och år. Vår motivering för
            att inte god- taga den föreslagna höjningen till 1 600 kr. är
            det enligt vår mening angeläg- na önskemålet att stärka även stödet
            till lekskolorna utan att fördenskull gå utanför den i propositionen
            beräknade totala medelsramen. Att inte nu höja driftbidraget till
            daghem finner vi motiverat även av önskemålet att inte låsa subventionerna
            till daghem på en så hög nivå att en ny avvägning av samhällets
            stöd i olika former till barnfamiljer försvåras, då pågående utredningsarbete
            givit material för säkrare bedömning än nu av hela frå- gan om
            samhällets familjepolitik.
          </p>
          <p xml:id="i-WKX4sHVLnzQ6yEF48VKVNw">
            Familjedaghem Vi noterar med tillfredsställelse, att våra tidigare
            framförda synpunk- ter på familjedaghemsverksamheten nu till stor
            del accepteras av familje- beredningen och regeringen. Det gäller
            utbildningen av daghemsvårdare, tillsyn och hälsokontroll och
            över huvud taget åtgärder som syftar till höj- ning av kvalitén
            på familjedaghemmen. Samtidigt kan man vid läsningen av propositionen
            emellertid inte undgå intrycket av en allmänt negativ in-
          </p>
          <pb facs="riksdagen-motions-pdf/data/1966/mot_1966__fk__666/mot_1966__fk__666-006.pdf"/>
          <fw xml:id="i-9RWwcJQ1zfwXAhfyE1HExB">
            Motioner i Första kam maren, nr 666 år 1966 17
          </fw>
          <p xml:id="i-TbFRmzRbXu9geZLgNCbpte">
            ställning till familjedaghem som tillsynsform. Alla nackdelar
            redovisas omsorgsfullt, medan familjedaghemmens uppenbara fördelar
            helt förbigås. Den största bristen hos famil jedaghemmen anges
            vara den bristande kon- tinuiteten. Enligt vår mening skulle i
            detta avseende mycket kunna vinnas om ersättningen till dagbarnsvårdare
            vore någorlunda marknadsmässig. Dagbarnsvårdare, som efter viss
            utbildning finge rimlig ersättning, skulle med kontrakt kunna
            knytas till verksamheten, varigenom man genom över- enskommen
            uppsägningstid finge trygghet mot alltför snabba skiftningar i
            tillgången på familjedaghem. Eftersom en särskild sakkunnig tillsatts
            för att utreda familjedaghems- verksamheten och frågan om statsbidrag
            kommer att tas upp i detta sam- manhang, skall vi inte nu ta ställning
            till den frågan. Vi vill dock framhålla, att familjedaghem i jämförelse
            med barndaghem är så mycket billigare även för kommunerna, att
            det också utan statsbidrag borde vara möjligt att betala rimliga
            ersättningar till dagbarnsvårdare. Skulle ett särskilt statsbidrag
            trots allt övervägas, måste det, för att få avsedd effekt, göras
            beroende av en viss minimiersättning till vårdarna.
          </p>
          <p xml:id="i-7Uyj2w1sPamorY5DfB8TZm">
            Lekskolorna
          </p>
          <p xml:id="i-DGpzEhLf7JsF1h1KMpgcXw">
            Propositionens förslag till fördelning av det statliga stödet
            missgynnar klart lekskolorna. Vi kan inte acceptera en sådan fördelning.
            Vi delar emellertid föredragande statsrådets uppfattning att det
            nu utgå- ende statsbidraget till driften av lekskolor, 100 kr.
            per år och plats, är så obetydligt, att det sannolikt inte nämnvärt
            påverkar kommunernas vilja och förmåga att tillgodose behovet
            av lekskolor. Ett investeringsstöd av, i pro- portion till kostnaderna,
            samma storlek som stödet till daghem vore troli- gen betydligt
            effektivare, och under förutsättning av ett sådant stöd skul-
            le vi kunna acceptera en avveckling av det statliga driftbidraget.
            Hittills har visst stöd till anordnande av lekskolor utgått ur
            allmänna arvsfonden. Då den nu arbetande arvsfondsutredningen
            fullgjort sitt upp- drag och det blir klart i vad mån sådana bidrag
            är att påräkna i framtiden, bör frågan om investeringsstöd till
            lekskolor prövas på nytt. I avvaktan härpå har vi för närvarande
            inget yrkande om sådant stöd men vill föreslå, att som en provisorisk
            förbättring av stödet till lekskolor det statliga drift- bidraget
            behålles och höjes till 200 kr. per plats och år.
          </p>
          <p xml:id="i-3WtF8uA8WjWia5G4Lw1Ne5">
            Kostnadsfördelning Daghemssubventionerna utgör, för de familjer
            som kommer i åtnjutan- de därav, det i särklass största familjestöd
            som över huvud taget förekom- mer i vårt land. Som tidigare nämnts
            beräknas i propositionen den faktiska driftkost- naden för en
            daghemsplats i Stockholm till 7 000 kr. per år. Härav betalar
          </p>
          <pb facs="riksdagen-motions-pdf/data/1966/mot_1966__fk__666/mot_1966__fk__666-007.pdf"/>
          <fw xml:id="i-8EfZdp5hV6MJ8tfsMGRXBd">
            18 Motioner i Första kammaren, nr 666 år 1966
          </fw>
          <p xml:id="i-J97UzEdbHaRZUNXnj1qNc8">
            familjerna själva högst 1400 kr. Enbart driftkostnaden subventioneras
            alltså av stat och kommun med 5 600 kr. per år. även med låg beräkning
            av kapitalkostnaden och med hänsyn tagen till att driften kan
            vara något bil- ligare på andra orter än i Stockholm står det
            klart, att de familjer som kan utnyttja daghemmens tjänster får
            ett extra samhällsstöd av storleksord- ningen minst 6 000 kr.
            per barn och år, dvs. ett stöd ungefär lika stort som sju extra
            barnbidrag. Detta stora stöd fördelas inte efter sociala grunder.
            Det tillfaller inte de familjer som bäst behöver det med hänsyn
            till inkomst och barnantal utan dem som råkar bo på en plats där
            daghem finns och som — i varje fall tillämpas en sådan praxis
            på de flesta orter med daghem — inte har mer än ett eller högst
            två barn förskoleåldern. Den absoluta majoriteten barn till förvärvsarbetande
            mödrar får tillsyn i annan form än i av samhället anordnade daghem.
            Verklig valfrihet skulle givetvis innebära, att alla godtagbara
            tillsynsformer vore ekonomiskt lik- värdiga för familjen. Det
            betyder att samhällets stöd bör utgå i förhållan- de till de verkliga
            kostnaderna, oavsett hur tillsynen ordnas, och inte fa- vorisera
            en tillsynsform framför andra. Enligt vår mening bör varje familj
            själv bekosta tillsynen av barnen då föräldrarna förvärvsarbetar.
            Kostnaderna härför bör betraktas som nödvändig utgift för intäkternas
            förvärvande och alltså vara avdragsgilla vid taxeringen. Även
            de som utnyttjar daghem borde alltså betala den fuila, faktiska
            kostnaden. Eftersom denna tillsynsform är den ojämförligt dy-
            raste men ändå i en del fall sannolikt den enda möjliga finge
            man dock här tänka sig en reducering av avgifterna med hänsyn
            till betalningsförmågan, dvs. en nedsättning i förhållande till
            inkomst och barnantal. Samhällets stöd till daghemmen skulle då
            komma att utgå efter verkligt sociala grun- der. Som framgått
            av det tidigare anförda har vi inte för avsikt att nu ställa något
            yrkande om nya grunder för fördelning av barntillsynskostnader.
            Vi vill emellertid erinra om att hela denna fråga måste komma
            upp till ny prövning då de pågående utredningarna på familjepolitikens
            område slut- förts.
          </p>
          <p xml:id="i-3AiV9UoYgbT5X3HtrEUbK7">
            Barnstugornas verksamhet De riktlinjer för barnstugeverksamheten
            som dras upp i propositionen inger på flera punkter allvarliga
            betänkligheter. Detta gäller bl. a. förslaget om s. k. integrerade
            barnstugor. Av de sex exempel på integration som anföres i familjeberedningens
            promemoria är de tre första omöjliga att acceptera med hänsyn
            till barnens bästa. Alla tre exemplen går ut på att en daghemsgrupp
            skulle under dagens lopp sam- manföras med två lekskolegrupper.
            Påfrestningen på daghemsbarnen, om
          </p>
          <pb facs="riksdagen-motions-pdf/data/1966/mot_1966__fk__666/mot_1966__fk__666-008.pdf"/>
          <fw xml:id="i-u3HfrWRYdRJPLzMhxKhFm">
            Motioner i Första kammaren, nr 666 år 1966 19
          </fw>
          <p xml:id="i-PdXc1y25eMDLfgAC31L6B">
            de två gånger per dag skall anpassa sig till en ny gruppbildning
            som sys- selsättes likartat på förmiddagen och eftermiddagen,
            måste bli mycket stor. En barnstugeverksamhet av denna typ bör
            i varje fall inte få komma till stånd i större omfattning utan
            föregående grundlig försöksverksamhet och forskning om hur daghemsvistelse
            med detta innehåll verkar på bar- nen. De tre återstående exemplen
            på integration går ut på att kombinera en- dast en lekskole- eller
            fritidshemsgrupp per dag med en daghemsgrupp. Det systemet inger
            mindre betänkligheter i sak men torde å andra sidan ställa sig
            lika dyrt som fristående lekskolor och fritidshem, varför det
            knappast kan ha någon större uppgift att fylla. Beträffande daghemmens
            öppethållande föreslås en utsträckning av ti- den till kl. 19
            med skyldighet och rättighet för barnavårdsnämnderna att anpassa
            öppethållandet till föreliggande behov och omständigheter. Här
            skymtar möjligheten av en mycket sen daghemsvistelse för vissa
            barn, troligen natthem och kanske t. o. m. treskifthem. Detta
            är ett ytterst oro- ande perspektiv. Samhället bör inte medverka
            till att barn i förskoleålder vistas på daghem under tid då de
            normalt borde ha kommit till ro i sina hem. Med hänvisning till
            vad sålunda anförts hemställer vi, att riksdagen måtte besluta
            a) att bidrag till driften av barnstugor skall utgå med 1 200
            kr. per plats och år för barndaghem, 500 kr. per plats och år
            för fritidshem och 200 kr. per plats och år för leksko- lor samt
            att inget villkor om vissa minimiantal dag- och fri- tidshemsplatser
            i en barnstuga skall gälla för rätt till stats- bidrag; b) att
            i skrivelse till Kungl. Maj:t uttala, att integrerade barnstugor,
            som kan medföra risk för ökad påfrestning på barnen, icke bör
            anordnas utan föregående försöksverksam- het och forskning samt
            att detsamma bör gälla beträffande öppethållande av barnstugor
            på sen kvällstid, nattetid eller i skift; c) att motionen såvitt
            avser kostnadsfördelningen mellan samhälle och enskilda samt avvägningen
            mellan olika stöd- former måtte överlämnas till familjeberedningen
            och famil- jepolitiska kommittén för beaktande.
          </p>
          <p xml:id="i-8y5VnhdHfdmboAbK7Se4Gn" type="date">
            Stockholm den 29 mars 1966
          </p>
          <div xml:id="i-RGyhbhUJJnHggyp4MusMkW" type="signatureBlock">
            <p who="i-MTA6YhhXtmnmGGwd2tXXRL" type="signature">
              Yngve Holmberg (h)
            </p>
            <p who="unknown" type="signature">
              Ebon Andersson (h)
            </p>
            <p who="i-VJEkk4hYQan6syE9gekBfS" type="signature">
              Rolf Kaijser (h)
            </p>
            <p who="i-KT2UA8hC1LWZ3pQJRawYHv" type="signature">
              Carl Eskilsson (h)
            </p>
            <p who="i-GFTRsNqinZi5u1Qbi8pmh8" type="signature">
              N. Yngve Nilsson (h)
            </p>
            <p who="i-XdricRvZKp8jwbwrxEgcha" type="signature">
              Allan Hernelius (h)
            </p>
          </div>
          <p xml:id="i-BX5XG4BG735JUXbLeHNBBh">
            Ragnar Sveningsson (h) G. Ivar Virgin (h)
          </p>
          <p xml:id="i-H7s57zh1dTxuU3uZbNo6T9">
            Vfa Boktryckeri AP, Sihlm 1966
          </p>
        </div>
      </div>
    </body>
  </text>
</TEI>
