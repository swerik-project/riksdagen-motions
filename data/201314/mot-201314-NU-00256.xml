<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00256">
  <teiHeader>
    <fileDesc>
      <titleStmt>
        <title>Stoppa kontanter på skroten</title>
        <author corresp="i-PyYxwdbw2KYpXyCWKWHmmT">av Johan Pehrson (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stoppa kontanter på skroten</title>
          <idno type="rdwebb">H102N256</idno>
          <rs type="number">N256</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N256/text</ref>
          <ref type="dokument_url_html">http://data.riksdagen.se/dokument/H102N256</ref>
          <ref type="dokumentstatus_url_xml">http://data.riksdagen.se/dokumentstatus/H102N256</ref>
          <ref type="doc">http://data.riksdagen.se/fil/BD45E5FE-B708-4724-BB5F-782C664CCA4C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Feqe5pqF9PQtuDwmzKFQbd" type="signed"/>
        <correspContext corresp="i-Feqe5pqF9PQtuDwmzKFQbd">
          <note type="signatory" corresp="i-PyYxwdbw2KYpXyCWKWHmmT"/>
        </correspContext>
        <correspAction xml:id="i-JJUmmFea2gitG6kbUYVBd1" type="numbering">
          <date when="2013-10-03"/>
        </correspAction>
        <correspAction xml:id="i-FeTwi94PUsAzHv2XtfQRMF" type="submission">
          <date when="2013-10-02"/>
        </correspAction>
        <correspAction xml:id="i-4PZcFrj5YBcLcR3JJpWbjC" type="transfer">
          <date when="2013-10-02"/>
        </correspAction>
        <correspAction xml:id="i-Km8uAc1HZhgBnkN5af1Pin" type="assigned"/>
        <correspContext corresp="i-Km8uAc1HZhgBnkN5af1Pin">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-YbA3DcGgWJfksSFVUU3Shi">
            Förslag till riksdagsbeslut
          </head>
          <p xml:id="i-Ntfz7Ky2sMmjjPfyhQQn1W">
            Riksdagen tillkännager för regeringen som sin mening vad som
            anförs i motionen om behovet av att stoppa kontanter i skrothanteringsbranschen.
          </p>
        </div>
        <div type="motContent">
          <head xml:id="i-Pd6xPn4hkKETFx522TAtus" type="h1">
            Motivering
          </head>
          <p xml:id="i-FYFyHCLjYR2u89AKZnepZi">
            Stölder av metall av olika slag utgör ett allt större problem
            såväl nationellt som internationellt. Stölderna förorsakar årligen
            mångmiljonskador i Sverige. De ekonomiska skadorna omfattar det
            direkta godsvärdet av stulna metaller och återställningskostnader.
            De indirekta kostnaderna är inte mindre betydelsefulla för samhälle
            och näringsliv exempelvis genom tågförseningar, förseningar av
            leveranser samt ödeläggelse av kulturarv (kyrkor).
          </p>
          <p xml:id="i-ULqU2x6LaM2bFrxShQjzi4">
            Förutom de omfattande kostnaderna innebär metallstölderna många
            gånger väsentligt ökade risker för människors liv och hälsa exempelvis
            genom att ledningar längs järnvägar riskerar att bli strömförande.
            Metallstölderna riskerar också allvarligt skada andra viktiga
            samhällsfunktioner såsom elförsörjning och kommunikationer.
          </p>
          <p xml:id="i-PCzCiZRLrRQZwSbKfaD8p1">
            Stölderna omfattar all slags metall där koppar utgör den kvantitativt
            största kategorin. Orsakerna till att problemet med metallstölder
            är så omfattande kan i huvudsak sägas vara höga marknadspriser
            på metaller på grund av stor efterfrågan, stor tillgänglighet
            på stöldbegärliga metaller och bristande stöldskydd av metaller.
            Därtill finns det många oseriösa skrothandlare som är villiga
            att köpa upp såväl små som stora mängder metaller, ofta mot kontant
            betalning. Slutligen är den rättsliga regleringen av marknaden
            för handel med skrot otillräcklig, innebärande bland annat bristande
            myndighetstillsyn av verksamheten.
          </p>
          <p xml:id="i-RB3Zq67PQRSFvpMuTJMjD7">
            Något förenklat kan man tala om två kategorier av gärningspersoner
            vid metallstölder. För det första handlar det om lokala livsstilskriminella
            personer som stjäl för att finansiera sitt narkotikamissbruk.
            För det andra finns det mer organiserade kriminella nätverk som
            ofta är kopplade till andra länder. Gemensamt för båda kategorierna
            gärningspersoner är att det stulna godset säljs vidare till uppköpare,
            ofta skrothandlare. Efter att ha passerat ett varierat antal led
            återförs metallen, som nu har tvättats till den legala marknaden.
          </p>
          <p xml:id="i-UYZ18ZArxwVriQMdYdh4Q4">
            Det finns viktiga internationella erfarenheter på området som
            vi kan dra lärdom av. Det har bland annat visat sig att den brottsbekämpande
            och brottsförebyggande verksamheten på området i första hand bör
            inriktas mot dem som köper upp metall d.v.s. skrothandlarna. Kan
            avsättningsmöjligheterna för stulen metall begränsas kommer även
            metallstölderna väsentligt att minska. Vidare är erfarenheterna
            från de länder som infört förbud eller begränsning av kontanthantering
            mycket goda. En sådan reglering begränsar problemet påtagligt.
          </p>
          <p xml:id="i-4sa5YL3JGwdrtRwCCcVkjL">
            I Storbritannien har antalet metallstölder vid järnvägsnätet,
            till följd av bland annat förbud mot kontanthantering och skärpt
            tillståndshantering och tillsyn av uppköpare, minskat med två
            tredjedelar på bara några år. Ett förbud mot kontanthantering
            är den enskilt viktigaste åtgärden för att minska stölder och
            hälerier av metallskrot. Skulle möjligheterna att sälja metall
            mot kontant betalning väsentligt begränsas, kommer en stor del
            av metallstölderna att förebyggas.
          </p>
          <p xml:id="i-QA2KZN1V7bt4JpwhpsTBkQ">
            Det är glädjande att regeringen nyligen meddelade att man kommer
            att tillsätta en utredning för att undersöka möjligheterna till
            att förbjuda kontanthantering i skrotbranschen. Dock är det oklart
            om denna utredning även kommer att ta upp frågorna om återinförande
            av krav på tillstånd för handel med metallskrot kombinerat med
            skärpt anteckningsskyldighet samt tillskapande av någon eller
            några tillsynsmyndigheter över företag som bedriver handel med
            metallskrot.
          </p>
          <p xml:id="i-2ecCn4Jxr7xviDFhJB9uiG">
            Något som skulle bidra till att minska problemets omfattning
            är ett återinförande av tillståndskrav för att få handla med metallskrot.
            Detta skulle förhindra att tidigare straffade personer (för brott
            i samband med handel med metall) startar skrothandel. Möjligheten
            att återkalla sådana tillstånd vid bristande regelefterlevnad
            skulle också ha stor preventiv betydelse.
          </p>
          <p xml:id="i-5Rh1oMXaBsRoKr2QceQXna">
            Polisen och andra myndigheter måste få utökade möjligheter att
            genomföra relevanta kontrollåtgärder hos skrothandlare som bedöms
            oseriösa. Detta skulle ha stor betydelse för såväl den brottsförebyggande
            som den brottsbekämpande verksamheten. Idag kan polisen på eget
            initiativ endast ta sig in på en skrothandel om man har skälig
            misstanke om att brott har skett. Det är därför angeläget att
            någon eller några myndigheter får ett uttalat tillsynsuppdrag
            över företag som bedriver handel med metallskrot. Ett sådant tillsynsuppdrag
            skulle då göra det möjligt att gå in på en skrothandel i ett förebyggande
            kontrollsyfte.
          </p>
          <p xml:id="i-Gu6AtmjzuJjvsFgHJQs3Ln">
            Stöldbrott kan bestraffas med fängelse i upp till sex år. Sabotage
            kan medföra fängelsestraff i fyra år eller, om brottet är grovt,
            i tio år eller på livstid. Straffskalorna ger alltså utrymme för
            stränga straff om till exempel sabotage skulle kunna bevisas.
          </p>
          <p xml:id="i-o7g3HqraavvfnErbjXWVy">
            Domstolarnas straffmätning måste avspegla allvaret i de skador
            som orsakas av metallstölder. Förutom att det är angeläget att
            flerfaldig brottslighet och återfall i brott generellt sett bestraffas
            hårdare, måste en särskild straffskärpningsgrund vid förstörelse
            eller stölder från infrastrukturanläggningar övervägas. Det är
            inte orimligt att straffvärdet fördubblas när det gäller denna
            typ av brott då konsekvenserna blir omfattande för kanske tiotusentals
            människor vid varje brott.
          </p>
        </div>
        <div type="motSignatures">
          <list>
            <item xml:id="i-UikuKSpBd6CY7sJuGKw2Wf">
              Johan Pehrson (FP)
            </item>
          </list>
        </div>
      </div>
    </body>
  </text>
</TEI>
