<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02713">
  <teiHeader>
    <fileDesc>
      <titleStmt>
        <title>Polisen</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2713 av Andreas Carlson m.fl. (KD)</title>
          <idno type="rdwebb">H3022713</idno>
          <rs type="number">2713</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022713/text</ref>
          <ref type="dokument_url_html">http://data.riksdagen.se/dokument/H3022713</ref>
          <ref type="dokumentstatus_url_xml">http://data.riksdagen.se/dokumentstatus/H3022713</ref>
          <ref type="docx">http://data.riksdagen.se/fil/446EC35C-C42B-434A-85B9-9930CDC7D527</ref>
          <ref type="pdf">http://data.riksdagen.se/fil/C276D32D-334E-4FA4-82FC-2E8AE2415CDD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KWvJmi1CVTUSp4zwNRmWH8" type="signed"/>
        <correspContext corresp="i-KWvJmi1CVTUSp4zwNRmWH8">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction type="submitted" xml:id="i-7hmJ8Shbq7Z4zKU4HPxhsT">
          <date when="2015-10-06"/>
          <time when="14:32:06"/>
        </correspAction>
        <correspAction type="referred" xml:id="i-H67fDGYGeThvBRZbKTzw47">
          <date when="2015-10-13"/>
        </correspAction>
        <correspAction type="assigned" xml:id="i-WyEUNkjN4ktiCn6Uz7beZp">
          <date when="2016-07-19"/>
          <time when="15:20:33"/>
        </correspAction>
        <correspContext corresp="i-WyEUNkjN4ktiCn6Uz7beZp">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-938wMA6BhReX2Gaz6UQbrH"/>
        <correspContext corresp="i-938wMA6BhReX2Gaz6UQbrH">
          <ref type="uppgift">2015/16:JuU1</ref>
          <ref type="ref_dok_id">H301JuU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-L59pJSYL6BY27Pjjyy3mNc"/>
        <correspContext corresp="i-L59pJSYL6BY27Pjjyy3mNc">
          <ref type="uppgift">2015/16:JuU20</ref>
          <ref type="ref_dok_id">H301JuU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU20</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-SuXZQ3TYaha9P1ToYcWnSX"/>
        <correspContext corresp="i-SuXZQ3TYaha9P1ToYcWnSX">
          <ref type="uppgift">2015/16:FiU25</ref>
          <ref type="ref_dok_id">H301FiU25</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2713 av Andreas Carlson m.fl. (KD) Polisen</div>
      </div>
      <div type="motBody">
        <div type="motProposal" subtype="förslag">
          <head xml:id="i-MssnxSAnDpqvaqAEeDk3xi">
            Förslag till riksdagsbeslut
          </head>
          <list style="ol">
            <item xml:id="i-5NDfFcPcifoZcYiqvvmwwq">
              Riksdagen ställer sig bakom det som anförs i motionen om 20 000
              poliser och tillkännager detta för regeringen.
            </item>
            <item xml:id="i-WKn5a1GMSMSLXSzwDfVgnd">
              Riksdagen ställer sig bakom det som anförs i motionen om polisens
              närvaro i brottsutsatta områden och tillkännager detta för regeringen.
            </item>
            <item xml:id="i-Tqbcm2GxtMrAjLgp4g5x6x">
              Riksdagen ställer sig bakom det som anförs i motionen om att
              renodla polisens uppgifter och tillkännager detta för regeringen.
            </item>
            <item xml:id="i-XobpUYnyzhfb48SK4CKd9k">
              Riksdagen ställer sig bakom det som anförs i motionen om en effektiv
              avrapportering och tillkännager detta för regeringen.
            </item>
            <item xml:id="i-KMCG3FSS9Vh91G5LEd1Kut">
              Riksdagen ställer sig bakom det som anförs i motionen om polisens
              tekniska arbetsverktyg och tillkännager detta för regeringen.
            </item>
            <item xml:id="i-TmpFDr9jhV6niagXtuc98V">
              Riksdagen ställer sig bakom det som anförs i motionen om vikten
              av en lokalt förankrad polis och tillkännager detta för regeringen.
            </item>
            <item xml:id="i-Gk9mFYWDRZ9UPRiRSt4kpm">
              Riksdagen ställer sig bakom det som anförs i motionen om vikten
              av uppföljning av polisomorganisationen och tillkännager detta
              för regeringen.
            </item>
            <item xml:id="i-SGLgjpQpjzEBNqPRvWmfsR">
              Riksdagen ställer sig bakom det som anförs i motionen om s.k.
              social impact bonds och tillkännager detta för regeringen.
            </item>
            <item xml:id="i-VdUQf5M7BRy5NZ2o6GGXvs">
              Riksdagen ställer sig bakom det som anförs i motionen om internationellt
              samarbete och tillkännager detta för regeringen.
            </item>
            <item xml:id="i-RJm9xHDmwiEfw3Gegkfdx2">
              Riksdagen ställer sig bakom det som anförs i motionen om administrativa
              åtgärder mot brott för att ”gå på pengarna” och tillkännager detta
              för regeringen.
            </item>
          </list>
          <list>
            </list>
        </div>
        <div type="motContent">
          <head type="h1" xml:id="i-SpcA2Z61SqQ89mZbpzUNH">
            Motivering
          </head>
          <p xml:id="i-25AF29UMCR6p1woMUWkWr8">
            Sverige ska vara ett tryggt land att leva i, oavsett om man bor
            på landsbygden, i en stad eller i en förort. En av statens viktigaste
            uppgifter är att genom ett väl fungerande rättsväsen ge medborgarna
            trygghet.
          </p>
          <p xml:id="i-XfMnCmys4ZYfPMUu69NGAY">
            Att förebygga brott och att ungdomar hamnar i brottsliga aktiviteter
            och att tidigt reagera mot, och bryta, kriminellt beteende är
            av största vikt. För att lyckas med detta behövs en politik med
            ett helhetsperspektiv på barn och ungdomar. Det behövs en stödjande
            familjepolitik, en bra skola, satsningar på ungas uppväxtmiljö
            och en offensiv kriminalpolitik.
          </p>
          <p xml:id="i-JyZGb84yfPRUDgop6gk7nG">
            Åren innan Allians för Sverige kom till makten 2006 hade polisen
            stora problem. Alliansen genomförde en stor satsning på polisen
            och höll också sitt vallöfte 2006 om att polisen skulle ha 20
            000 poliser senast 2010. Detta var ett viktigt steg för att polisen
            skulle leva upp till människors befogade förväntningar.
          </p>
          <p xml:id="i-JUf31uSqi68Lveog6KVsNu">
            Nu har vi en ny regering, en regering som i sin första genomförbara
            budgetproposition direkt skjuter i sank det som Alliansen byggt
            upp. Beskedet om att avskaffa målet om minst 20 000 poliser avhandlas
            i ett par meningar i den tusensidiga budgetpropositionen. Polisförbundet
            har protesterat högljutt och Kristdemokraterna delar uppfattningen
            att målet om 20 000 poliser bör stå kvar.
          </p>
          <p xml:id="i-973MeSNrtqAtZbsZ8yUDTW">
            I en annan kommittémotion utvecklar vi vår syn på brottsoffer.
            Brottsoffers situation är central för Kristdemokraterna. Bemötande
            och omhändertagande av brottsoffer genom hela rättsprocessen är
            viktigt att förbättra.
          </p>
          <head type="h1" xml:id="i-72wRzGC7U9BAQHdbeK9CnD">
            Ny organisation
          </head>
          <p xml:id="i-Kt7AL2R3RVrCj92UYjPrHG">
            Polisen fick den 1 januari i år en helt ny organisation. Polisen
            var tidigare uppdelad i 21 polismyndigheter och Rikspolisstyrelsen.
            Dessa slås nu samman och bildar Polismyndigheten. Samtidigt blir
            Säkerhetspolisen en självständig myndighet.
          </p>
          <p xml:id="i-U1YjXuTjPwM4Kto7GY2YZX">
            Syftet med omorganisationen har varit att skapa en tydligare
            styrning och bättre förutsättningar för högre kvalitet, ökad kostnadseffektivitet,
            större flexibilitet och förbättrade resultat i polisens verksamhet.
            Uppgiftsfördelningen mellan polisen och Säkerhetspolisen förändras
            inte.
          </p>
          <p xml:id="i-4Kfoe4zZBGkrPaHbp5Xkgi">
            Kristdemokraterna välkomnar polisens nya organisation. Det är
            nu viktigt att organisationen sätter sig och att effektiviteten
            höjs. Ett av syftena med omorganisationen är att fler resurser
            ska finnas ”långt fram” i lokalsamhället, närmare medborgarna.
            Det är av största vikt att de problem som polisen brottats med
            nu lyfts fram och ställs tillrätta. Kristdemokraterna följer omorganisationen
            noga. Det är viktigt att ombildningen leder till effektivisering
            av verksamheten för att frigöra fler resurser exempelvis till
            fler synliga poliser, i synnerhet i brottsutsatta områden. Några
            områden nämns här där den nya organisationen måste komma till
            ett bättre arbetssätt.
          </p>
          <head type="h1" xml:id="i-9ko54ziWd1LjLhxPET3qzv">
            Synliga poliser i brottsutsatta områden
          </head>
          <p xml:id="i-7JxftXUkWDwTZEHWkSRGd2">
            Internationell forskning visar att ökad direkt patrullering i
            områden med hög kriminalitet fungerar brottsförebyggande. Fler
            synliga poliser är mycket viktigt för att ungdomsgäng inte ska
            få känslan av att ha kontroll över vissa bostadsområden och för
            att öka tryggheten för övriga boende i området. Kristdemokraterna
            är som angetts ovan angelägna om att polisen har kvar målet att
            ha 20 000 poliser i organisationen. Vi följer också noga omorganisationen
            som syftar till att få fler poliser närmare medborgarna i lokalsamhället.
          </p>
          <p xml:id="i-KRY1NMcRhvEjNccAKtfjVn">
            Den nya polisorganisationen gör det lättare att rikta nationella
            resurser till särskilt utsatta områden. Sådana förstärkningar
            har exempelvis genomförts i Malmö och Göteborg. Det är något som
            vi ser positivt på. Men det är viktigt att det finns en kontinuerlig
            polisiär närvaro, med synliga poliser, i brottsutsatta områden.
          </p>
          <p xml:id="i-Pvr71o4EMMyjmQbXYgf9c">
            I polisens rapport ”Kriminella nätverk med stor påverkan i lokalsamhället”
            från 2014 konstaterar polisen att det finns 55 geografiska områden
            fördelade över 22 städer där lokala kriminella nätverk anses ha
            negativ påverkan på lokalsamhället. Polisen ser situationen i
            områdena som allvarlig. I rapporten lyfts tre områden fram som
            viktiga för att komma till bukt med problemen, nämligen kontinuerlig
            polisiär närvaro och strategiskt inriktade insatser, samverkan
            och kommunikation.
          </p>
          <p xml:id="i-QE6uKLrpXYhLZgoQCUf7hj">
            Kristdemokraterna vill att det ska vara fler synliga poliser
            i brottsutsatta områden och prioritera polisens närvaro i dessa
            områden, vilket stöds av forskning och den nämnda rapporten. Det
            bör ges regeringen tillkänna. Genom att renodla polisens arbetsuppgifter
            och effektivisera avrapporteringssystemet kan personella resurser
            användas bättre för att få fler poliser i yttre tjänst, närmare
            medborgarna.
          </p>
          <head type="h1" xml:id="i-NN9CLTJ844rTevAX1wif4t">
            Renodla polisens uppgifter
          </head>
          <p xml:id="i-5KTBRAeibokn723t3ne1Fb">
            Polisens uppdrag är att minska brottsligheten och öka tryggheten
            i samhället. Även om tryggheten, enligt den nationella trygghetsundersökningen
            2015, NTU, har ökat är polisens utredningsresultat fortfarande
            för dåliga. Vi har dessutom en nedåtgående trend med färre antal
            personuppklarade brott på senare år. Polisen måste lägga fokus
            på kärnuppgifterna: brottsförebyggande arbete, utryckning och
            utredning. Fler brott ska utredas och leda till fällande dom.
          </p>
          <p xml:id="i-Au9TsBMvNuXeHuEh5GdPrj">
            Polisen har många uppgifter som inte självklart skulle behöva
            utföras av polisen utan kunna övergå till andra myndigheter. Exempel
            på detta är att pröva ansökningar av olika slag, tillsyn av verksamheter,
            ge handräckning åt andra myndigheter, hantera passansökningar
            osv.
          </p>
          <p xml:id="i-5n4vZgMMH5nivbpbTscdXU">
            Vi vill renodla polisens uppgifter, t.ex. genom att pröva om
            vissa av polisens uppgifter kan läggas på andra myndigheter. I
            syfte att renodla polisens arbetsuppgifter tillsatte alliansregeringen
            en utredning med uppgift att se över vilka verksamheter som kan
            utföras av någon annan i syfte att frigöra resurser för att förstärka
            den centrala polisverksamheten. En delredovisning om polisens
            uppgifter på djurområdet skulle redovisas i ett delbetänkande
            i januari 2015, uppdraget i övrigt senast den 31 oktober 2015.
            Regeringen beslutade emellertid att lägga ned utredningen i samband
            med delredovisningen. Vi anser att den bör återupptas för att
            undersöka hur mer resurser kan frigöras för att förstärka den
            centrala polisverksamheten.
          </p>
          <head type="h1" xml:id="i-GrRNZ2nigch1rUKGjfZ23Q">
            Avrapporteringssystemet
          </head>
          <p xml:id="i-S1zdh5dJRTUeXy2s23nK5h">
            En viktig del i att förenkla och renodla polisens arbete och
            på så sätt få ut mer polisiärt arbete per enskild polisman är
            att komma till rätta med det omoderna avrapporteringssystemet.
            Det här är ingen ny fråga. Polisen skulle för några år sedan gå
            över till ett nytt system. Hundratals miljoner investerades i
            datasystemet Pust Sibel. Men detta visade sig inte fungera, utan
            ratades.
          </p>
          <p xml:id="i-GQsNp8dX3h9dW38UAK4RK4">
            I stället arbetar poliser i yttre tjänst i dag fortfarande i
            det DOS-baserade avrapporteringssystemet RAR, vars första utgåva
            kom 1987. För att exemplifiera hur arbetet fungerar kan nämnas
            att användaren inte nyttjar datormus för att navigera i systemet,
            utan får sitta och trycka på pilar fram och tillbaka. Det finns
            heller ingen automatik när namn ska skrivas, utan en polisman
            kan få upprepa namnet på den misstänkte många gånger i samma anmälan,
            vilket kan ta lång tid.
          </p>
          <p xml:id="i-KgVy9NkBKj7KQYTXmj6L3m">
            Vi i Kristdemokraterna har gjort flera studiebesök för att sätta
            oss in i problemet. En polisman uttryckte vid ett besök: ”Vi behöver
            inte bli fler poliser, men låt oss göra vårt jobb! Jag orkar inte
            sitta med det här.” Polismannen hade då ägnat en hel arbetsdag
            åt en avrapportering som krävde arbete i olika datasystem som
            inte var synkade med varandra.
          </p>
          <p xml:id="i-GKJmvMNqHMqaRKqgLuMrFC">
            Brottsförebyggande rådet har studerat hur lång tid poliser i
            ingripandeverksamhet lägger på att avrapportera ärenden. I genomsnitt
            tog det en timme och sex minuter från att en patrull kom in för
            att avrapportera ett brottsäreden till dess att de var redo att
            åka ut igen. Här finns, minst sagt, förbättringspotential.
          </p>
          <p xml:id="i-2WtDnawCLj9zamN2Q8MAhW">
            Studien, som heter Avrapportering i Ingripandeverksamhet, Rapport
            2015:10, lyfter fram en rad möjligheter att effektivisera avrapporteringen:
          </p>
          <head type="h1" xml:id="i-W8aj94okzbCTbhnA7bCkG5">
            •Förbättra det tekniska stödet
          </head>
          <head type="h1" xml:id="i-2o9ea2JvqaXpSNtbhc7m1h">
            •Se till att tekniken fungerar
          </head>
          <head type="h1" xml:id="i-6DVCKYCYzdCQY7LJvYrrQC">
            •Förbättra den tekniska supporten
          </head>
          <head type="h1" xml:id="i-UQ2NxcG19oV3tTQ1aiUrU9">
            •Skapa enhetlighet för vad fritexten i en RAR-anmälan ska innehålla
          </head>
          <head type="h1" xml:id="i-Uxh7tdSZ9PUGU6SHg4T4as">
            •Strukturera arbetet även i mindre omfattande ärenden
          </head>
          <head type="h1" xml:id="i-KvJwgEAHSuYY3fzUpqMmFQ">
            •Ge möjlighet att avrapportera i lugn och ro
          </head>
          <p xml:id="i-RK1kP77SMNykDPoT5cw4d">
            I en annan Brå-rapport, Satsning på fler poliser – vad har den
            lett till (2013:12), framkom att en ganska liten del av resurserna
            gått till att förstärka Ingripandeverksamheten, och då särskilt
            arbetet med inledande utredningsinsatser. Brå gjorde bedömningen
            att tiden för att bedriva sådana insatser måste förstärkas om
            personuppklaringen ska kunna öka.
          </p>
          <p xml:id="i-CnszP9WX1y5UUXuhNUtXgv">
            Tid måste alltså frigöras för att poliser ska kunna ägna arbetsdagen
            till sådant som leder fram till en ökad personuppklaring. Ett
            område som går att effektivisera är avrapporteringen.
          </p>
          <p xml:id="i-HUiZNPh56EvqTQ1n25ZCUD">
            I en stor organisation, som polisens, kan små effektiviseringar
            få stor effekt. Om tidsåtgången för avrapporteringen reduceras
            med tio minuter per polis motsvarar det enligt en grov uppskattning
            årsarbetstiden för 100 poliser. En viktig prioritering för Kristdemokraterna
            är att få fler synliga poliser, i synnerhet i brottsutsatta områden.
            Den prioriteringen kan till del uppnås genom att effektivisera
            avrapporteringssystemet, vilket exemplet ovan visar.
          </p>
          <head type="h1" xml:id="i-XNziu8zYKXb8gzYFk12HKL">
            Polisens tekniska arbetsverktyg
          </head>
          <p xml:id="i-P6MDhGya25K8C3U4BM6uGX">
            Polisen arbetar med att uppdatera de tekniska verktyg som finns
            till förfogande i polisens arbete. Det är ett viktigt arbete.
            I dag arbetar exempelvis många poliser som om smarta mobiltelefoner
            inte fanns. Enskilda polismän vi har träffat använder inte sällan
            sina egna privata telefoner, eftersom den utrustning som erbjuds
            från arbetsgivaren inte motsvarar de förväntningar som finns på
            de tekniska arbetsredskapen. Rikspolischefen har sagt att det
            behövs en teknisk revolution inom polisen. Även om detta kan tyckas
            vara en intern fråga för polisen att lösa vill Kristdemokraterna
            att regeringen följer upp detta. Hur använder poliserna sin arbetstid?
            Hur används i slutändan skattebetalarnas pengar? Detta är viktigt
            att följa för att vi ska kunna få ut fler lokala och synliga poliser.
            Detta bör ges regeringen till känna.
          </p>
          <p xml:id="i-49a3AMKtEyGsxY5DM6SjDp">
            Ett tekniskt hjälpmedel som polisen börjat använda sig av är
            automatisk nummerplåtsavläsning, ANPR. Det är en kamera som monteras
            i polisbilen och som läser av mötande bilars registreringsnummer
            och larmar om bilen har körförbud, är eftersökt, stulen, oskattad,
            oförsäkrad eller obesiktigad etc. ANPR-kameror kan öka trafiksäkerheten.
            Vi tror att ANPR kan användas i fler polisbilar och utvecklas
            ytterligare på ett sätt som ökar polisens möjlighet att höja trafiksäkerheten
            och arbeta brottsförebyggande utan att den personliga integriteten
            kränks.
          </p>
          <p xml:id="i-2YoetEq5UeYJNBAoYCtQSR">
            Med den nya polisorganisation som trädde ikraft vid årsskiftet
            blir det lättare att flytta resurser inom landet och ansvarskedjan
            förtydligas. Polisens arbetsmetoder behöver utvecklas när brottsligheten
            förändras. Modern teknik bör bli en naturlig del av verksamheten
            i det vardagliga polisarbetet, vilket anges ovan och när allt
            fler brott sker på internet. De civila utredarna med specialkompetens
            inom t.ex. it och miljöbrottslighet ska kunna användas på ett
            mer effektivt sätt.
          </p>
          <head type="h1" xml:id="i-Lcg6NjjHrVfiN9xA3tbTeN">
            Lokal förankring
          </head>
          <p xml:id="i-QEPNMX25CakcKEe3t6Hj9y">
            När polisens organisation nu centraliseras är det viktigt att
            ständigt jobba med den lokala förankringen. Polisomorganisationens
            syfte är att få ut mer polisiära resurser i lokalsamhället. Polisen
            måste finnas lokalt, känna till områden och människor, och organisationer
            i civilsamhället. Förtroende mellan invånare och polisen är avgörande.
            Det är både brottsförebyggande och underlättar brottsuppklaringen.
          </p>
          <p xml:id="i-PebEstQecP3UtAGh2sDkZg">
            En lokalt förankrad polis har större chans att nå framgång i
            utredningar som rör det mesta av den s.k. vardagsbrottsligheten,
            som till exempel stölder, skadegörelser och misshandel. Tanken
            med den lokala förankringen är att polisen ska finnas geografiskt
            nära människor. Polisen samverkar och samarbetar för att minska
            och förebygga brott tillsammans med enskilda, myndigheter och
            organisationer inom varje närpolisområde.
          </p>
          <p xml:id="i-7ciVgJZsrw9nnEywFRtXJt">
            I dag arbetar för få poliser ute ”på fältet” i yttre tjänst.
            Detta är en brist. Det finns inga genvägar. Det behövs lokalt
            förankrade poliser som hinner arbeta brottsförebyggande annars
            går långsiktigheten i polisarbetet förlorad. Att förebygga brott
            måste prioriteras. Den lokala polisens syfte är ökad trygghet
            genom att en ökad närhet mellan polis och medborgare ger möjlighet
            till tidiga, snabba och förebyggande insatser. Polisen måste bli
            mer synlig för medborgaren. Också det är brottsförebyggande. Därför
            tycker Kristdemokraterna att regeringen aktivt ska följa upp hur
            Polismyndighetens arbete med att få ut hälften av polisens resurser
            till lokalpolisområdena fullföljs. Detta bör ges regeringen till
            känna.
          </p>
          <head type="h1" xml:id="i-B7eq4AEKGDJxmkCFHnTGGJ">
            Social impact bonds
          </head>
          <p xml:id="i-QubgiiqDYrzDLdM8zxE3uq">
            Sverige har överlag utvecklats väldigt bra under de senaste åren.
            Sysselsättningen har stigit, människors privatekonomier har förstärkts,
            vi har betalat av stora delar av vår utlandsskuld och vi har lyckats
            förstärka välfärdens kärna – resurserna till sjukvård, utbildning,
            omsorg, rättssamhälle och infrastruktur – trots en utdragen internationell
            lågkonjunktur.
          </p>
          <p xml:id="i-38jXHLtUGpjoDxqCFe8H73">
            Men den positiva bilden har fläckar. I flera bostadsområden är
            utvecklingen betydligt svagare. Detta är en av vårt samhälles
            största utmaningar.
          </p>
          <p xml:id="i-3NXLSSWcujzYTQ16Fm9c93">
            I Storbritannien finns sedan ett par år en ny modell som kallas
            Social impact bonds. Tanken är att förebygga brott genom samarbete
            mellan offentliga, privata och ideella aktörer. Systemet går ut
            på att den offentliga sektorn formulerar klara och tydliga målsättningar
            inom ett visst område, till exempel att minska antalet brott som
            begås av unga. Därefter får företag och organisationer erbjuda
            sig att genomföra projektet och nå målen.
          </p>
          <p xml:id="i-2gFJZ6xajjMV5Bu8A4rYVh">
            Vi vet i dag inte exakt hur utfallet kommer att bli på de platser
            där Social impact bonds har testats. Men eftersom offentliga pengar
            bara betalas ut när målen nås så är den ekonomiska risken för
            skattebetalarna obetydlig. Och om målen nås är vinsten potentiellt
            enorm, eftersom kostnaderna som hänger ihop med kriminalitet och
            utslagning är just enorma.
          </p>
          <p xml:id="i-6TQYgMQsdoFRPojcGm9r7e">
            Risken att utsättas för brott påverkas av var man bor. I socialt
            utsatta områden är risken att utsättas för hot och våld påtagligt
            högre och där är det fler som känner sig otrygga.
          </p>
          <p xml:id="i-L8HjHEZpicdL4XM1KTa3Pd">
            Problemen är alltså lokala, och starkt kopplade till de socioekonomiska
            förutsättningar som gäller i närområdet. Därför torde lokalt anpassade
            lösningar, som Social impact bonds, vara rätt väg att gå. Större
            nationella satsningar riskerar att missa målet, och är dessutom
            betydligt dyrare.
          </p>
          <p xml:id="i-GtwnRxvkpPDyGUXjtLPwwy">
            Våra resurser är begränsade och våra problem betydande. Social
            impact bonds kan mycket väl vara ett sätt att möta dessa båda
            omständigheter. Låt Sverige bli nästa land som prövar denna nya
            väg. Detta bör ges regeringen tillkänna.
          </p>
          <head type="h1" xml:id="i-H5toBv7ZNe4R7FpoThsvJu">
            Organiserad brottslighet
          </head>
          <p xml:id="i-G3TVSTcYZ6KsPTKDMENwY6">
            Aldrig tidigare har det svenska rättsväsendet gjort lika stora
            insatser mot den organiserade brottsligheten. Men de senaste årens
            händelser i exempelvis Göteborg och Södertälje understryker nödvändigheten
            i att fortsätta kampen. För att minska den organiserade brottsligheten
            måste nyrekryteringen till de kriminella nätverken kraftigt motverkas.
            Det ska finnas stöd att tillgå för den som vill lämna det kriminella
            livet. För att komma åt brottslighet som rör sig över gränserna
            behöver också rättsväsendet samarbeta internationellt. EU-samarbetet
            innebär stärkta möjligheter att bekämpa gränsöverskridande brottslighet.
          </p>
          <p xml:id="i-5i7Jad3upC9dKo6gP4xySN">
            Den grova organiserade brottsligheten innebär lidande och stor
            skada för både enskilda människor och företag, men också för samhället
            i stort. Den ökande våldsanvändningen är för närvarande ett av
            de största problemen kopplad till organiserad brottslighet. Våldet
            ökar i både omfattning och grovhet. Fler personer har lättare
            att ta till våld. Det är också yngre personer som brukar grovt
            våld. Ju högre upp i hierarkin en person befinner sig, desto mindre
            våld brukar de. Det kan förklaras med att de då redan bevisat
            sin våldskapacitet tidigare i den kriminella karriären.
          </p>
          <p xml:id="i-2SqNJ8jEsbZtTGqTx9x9Yi">
            Polisen gör också bedömningen att beväpningen har ökat; kriminella
            använder i ökad utsträckning skjutvapen. Organiserade kriminella
            nätverk verkar i hela landet. De senaste årens händelser i exempelvis
            Göteborg, Malmö och Södertälje understryker nödvändigheten av
            uthålliga insatser för att bekämpa den grova organiserade brottsligheten.
          </p>
          <p xml:id="i-7qJVnpgBwQhVoGLzgkYiyY">
            Organiserad brottslighet ligger bakom huvuddelen av den gränsöverskridande
            brottsligheten, bland annat människohandel och narkotikasmuggling.
          </p>
          <p xml:id="i-EExVbVQhJSLQeKwybRReP4">
            Alliansregeringen tog 2007 initiativ till en snabbare och ökad
            samverkan mellan myndigheterna. Myndigheternas samarbete ger kraft
            i arbetet. För att nå resultat krävs också att de brottsbekämpande
            myndigheterna har tillgång till effektiva arbetsmetoder och straffprocessuella
            tvångsmedel.
          </p>
          <head type="h1" xml:id="i-5jWUMfoMfAePc39MqFrSY1">
            Brottsuppklaring
          </head>
          <p xml:id="i-4BeyhjvGP59ECXSiARDLL3">
            För att polisen ska kunna utreda fler brott och få tid att synas
            på gator och torg har alliansregeringen gjort historiskt stora
            resurstillskott. Sedan 2006 har polisen fått drygt 5 miljarder
            i ökade resurser och vi har i dag betydligt fler poliser än tidigare,
            även i förhållande till befolkningen. Det finns också fler poliser
            i utsatta områden, vilket ger bättre möjligheter att arbeta långsiktigt
            och förebyggande.
          </p>
          <p xml:id="i-EpSrvC8KoavNY9uKJtKkNH">
            Men polisens utredningsresultat är fortfarande för dåliga. Vi
            har dessutom en nedåtgående trend med färre antal personuppklarade
            brott på senare år. Polisen bör lägga fokus på de kärnuppgifter
            som är viktigast: brottsförebyggande arbete, utryckning och utredning.
            Fler brott ska utredas och leda till fällande dom.
          </p>
          <head type="h1" xml:id="i-2RidfvYZrEGuZRr4qnbuzC">
            Nolltolerans mot vardagsbrottsligheten
          </head>
          <p xml:id="i-12D5hRGTMHkSSkvwzE8sUu">
            Med vardagsbrottslighet menar man mängdbrottslighet, till exempel,
            stölder, inbrott, misshandel. De är brott som inte ger de stora
            rubrikerna men som starkt påverkar den allmänna rättstryggheten
            i samhället. Det är också de brott som till stor del läggs ner
            utan utredning, avskrivs. Mängdbrottsligheten blir inte mindre
            brottslig för att den är frekvent. Den skapar lika fullt stort
            personligt lidande och besvär för de många brottsoffer som drabbas.
          </p>
          <p xml:id="i-L3XxDdjTRwe9P5NhCTLRyf">
            Kristdemokraterna kräver nolltolerans mot all brottslighet, även
            den som till synes inte är lika allvarlig som tidningsrubrikernas
            brottslighet. För att allmänheten ska få förtroende för rättsväsendet
            krävs att de brott som sker också utreds och klaras upp. År 2014
            var personuppklaringsprocenten för misshandel 13 procent, för
            bostadsinbrott fyra procent, och för butiksstölder 48 procent.
          </p>
          <p xml:id="i-6A6n8nWEjLWwoeeHGQFqnJ">
            Behoven skiljer sig åt mellan landsbygden och storstad. Därför
            är det viktigt att hitta lösningar som fungerar överallt.
          </p>
          <head type="h1" xml:id="i-KEDh8LtagueJXPvFdPpjVY">
            Administrativa åtgärder mot brott
          </head>
          <p xml:id="i-2fLT1137oXfDR7td5sbg9E">
            Brottsbekämpning sker inte enbart av polisiära krafter. Ett nog
            så viktigt vapen mot brottslighet är de administrativa åtgärderna.
            Brottsförebyggande rådet, Brå, presenterade i juni 2015 en rapport
            med fokus på lagstiftning av administrativ natur och dess roll
            i brottsbekämpningen. Retoriskt ställs frågan om det låter som
            ett tandlöst vapen mot ekonomisk och organiserad brottslighet
            jämfört med telefonavlyssning, buggning och polisiära aktionsgrupper.
          </p>
          <p xml:id="i-RRC2yw84J1cvLcyUdSYPof">
            En krog som nekas tillstånd att få servera alkohol kan vara en
            väl ingripande åtgärd för en entreprenör som inte kan visa hur
            inköpet av restaurangen finansierats med hederligt intjänade medel,
            liksom länsstyrelsens kontroller av verksamheten eller huruvida
            personen i fråga är tidigare dömd för ekobrott. Lagstiftningen
            ställer krav på hederlighet, pålitlighet och integritet, så kallad
            vandelsprövning, vid tillsättning av exempelvis revisorstjänster
            men också vid tillsättande av tjänster för att driva taxirörelse,
            verksamhet med stöd och service till funktionshindrade.
          </p>
          <p xml:id="i-3Urag4itufSqsVoN53bCgQ">
            Administrativa åtgärder kan alltså ses som ett komplement till
            de rättsliga. Genom att ”gå på pengarna” kan kriminell verksamhet
            motverkas.
          </p>
          <p xml:id="i-ELKwyMXGWLiUbQeBStU843">
            Utredningen pekar på att man i andra europeiska länder har en
            livaktig diskussion om de administrativa åtgärderna mot brott,
            medan det i Sverige är relativt tyst om dem. Det är naturligtvis
            av största vikt att vi med alla tillgängliga medel, på alla nivåer,
            bekämpar brottslighet.
          </p>
          <head type="h1" xml:id="i-WzWxkuDkgVvjnoVsmKzveb">
            Utredningen föreslår en översyn inom ramen för ett program i
            tre steg:
          </head>
          <p xml:id="i-XF8iU1v84HMrMEftEbf1Zw">
            1. Kartlägga erfarenheterna av respektive system, särskilt utifrån
            hur väl de synes fungera för att förebygga brott.
          </p>
          <p xml:id="i-ANQD9DbA7XH1MUp5TdLDYD">
            2. Göra en översyn av i vad mån befintliga administrativa regelsystem
            finns på ”rätt” problemområden och överväga behovet av förändringar
            och eventuella utvidgningar.
          </p>
          <p xml:id="i-21BMMpDBgLa9g2UJ6EVKfD">
            3. Finns det skäl att minska regelfloran, införa en eller flera
            regleringar av gemensam natur och i förlängningen minska antalet
            myndigheter som är involverade i regleringen?
          </p>
          <head type="h1" xml:id="i-WL8NNqV9ExKK6Bc15qKc18">
            Detta bör ges regeringen tillkänna.
          </head>
        </div>
        <div type="motSignatures">
          <list>
            <item xml:id="i-Pd4GNjWx2Gc91kT9iCzEwV">
              Andreas Carlson (KD)
            </item>
            <item xml:id="i-DDyxjRZ7K4y7d67uZ8x6Xj">
              Tuve Skånberg (KD)
            </item>
            <item xml:id="i-G8PTGHyHJVSsNcUhH6qcq9">
              Sofia Damm (KD)
            </item>
            <item xml:id="i-WXpmGhFAAo8cvFkTzWbr3L">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
