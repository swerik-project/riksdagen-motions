<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02215">
  <teiHeader>
    <fileDesc>
      <titleStmt>
        <title>Ansvarsutkrävande av företag</title>
        <author corresp="i-DLt3BwBDVwBxqxVEki5m5B">av Annika Lillemets m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2215 av Annika Lillemets m.fl. (MP)</title>
          <idno type="rdwebb">H3022215</idno>
          <rs type="number">2215</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022215/text</ref>
          <ref type="dokument_url_html">http://data.riksdagen.se/dokument/H3022215</ref>
          <ref type="dokumentstatus_url_xml">http://data.riksdagen.se/dokumentstatus/H3022215</ref>
          <ref type="docx">http://data.riksdagen.se/fil/1FB3D4CC-2882-4553-9AC8-9165500163CD</ref>
          <ref type="pdf">http://data.riksdagen.se/fil/F53FC596-2623-4187-8AC3-437BE94B4756</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-42mC5GTVNHcPV5LNMmxmrj</idno>
            <name>Carl Schlyter</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WjX3DSa5KLiGnRkGKR9mWJ" type="signed"/>
        <correspContext corresp="i-WjX3DSa5KLiGnRkGKR9mWJ">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-42mC5GTVNHcPV5LNMmxmrj"/>
        </correspContext>
        <correspAction xml:id="i-MepZ18vLJi4b25gs7kz4nE" type="submitted">
          <date when="2015-10-06"/>
          <time when="12:27:09"/>
        </correspAction>
        <correspAction xml:id="i-Jhh74whHPuQwmj5wS52QJn" type="referred">
          <date when="2015-10-13"/>
        </correspAction>
        <correspAction xml:id="i-4vhmMd2ApMUrmvftRhyTFD" type="assigned">
          <date when="2016-06-29"/>
          <time when="09:45:22"/>
        </correspAction>
        <correspContext corresp="i-4vhmMd2ApMUrmvftRhyTFD">
          <ref type="assignedTo">Justitieutskottet</ref>
        </correspContext>
        <correspAction xml:id="i-NeR2SwoqREA3DGWaaG3e8K" type="behandlas_i"/>
        <correspContext corresp="i-NeR2SwoqREA3DGWaaG3e8K">
          <ref type="uppgift">2015/16:JuU18</ref>
          <ref type="ref_dok_id">H301JuU18</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU18</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MQedMwfWHYAYkWaGYdXey4" type="motHeader">
        <div xml:id="i-RYjpD7UmGjSDEZjNVXhRxH" type="motTitle">
          Motion till riksdagen 2015/16:2215 av Annika Lillemets m.fl.
          (MP) Ansvarsutkrävande av företag
        </div>
      </div>
      <div xml:id="i-GyeVCdCdH56HMZqSuJPRV8" type="motBody">
        <div xml:id="i-3j8CpVeggNQazpVFddZjFk" type="motProposal" subtype="förslag">
          <head xml:id="i-8ewjJ7Vrcik7cBEPpUn8qy">
            Förslag till riksdagsbeslut
          </head>
          <list xml:id="i-5mY6DuGrh1giGXuc9t783A" style="ol">
            <item xml:id="i-DSneXPGabyGZ8gXHUz9WdW">
              Riksdagen ställer sig bakom det som anförs i motionen om ansvarsutkrävande
              av företag och tillkännager detta för regeringen.
            </item>
          </list>
        </div>
        <div xml:id="i-Ar8cNWfteFrPEbjmp2xow" type="motContent">
          <head xml:id="i-KmimS2o64tM9JJTFngymCG" type="h1">
            Motivering
          </head>
          <p xml:id="i-HpXQjmEacbzqWaJ7FRX2E4">
            I en allt mer globaliserad värld där många företag bedriver verksamhet
            internationellt, blir ansvarsutkrävande ofta komplicerat. Frågan
            om hur långtgående rättigheter det är rimligt att företag ska
            ha gentemot stater har kommit i fokus i och med debatten om det
            handels- och investeringsavtal som nu förhandlas mellan EU och
            USA, TTIP (Transatlantic Trade and Investment Partnership). Många
            ifrågasätter att det föreslås innehålla ett skiljedomsförfarande
            i form av en så kallad ISDS-mekanism (Investor State Dispute Settlement).
            Ett sådant ger företag möjlighet att dra stater inför rätta om
            de anser sig orättvist behandlade eller utsatta för direkt eller
            indirekt expropriation och begära ekonomisk kompensation. Denna
            rättsprocess sker utanför de nationella rättssystemen i speciella
            skiljedomstolar. Vad som räknas som skada är en tolkningsfråga.
          </p>
          <p xml:id="i-8erHZWUPw4YJo6SN9k5d1y">
            Ett uppmärksammat fall av sådant skiljedomsförfarande är tobaksbolaget
            Philip Morris som stämt Australien för att landet infört så kallad
            plain packaging på cigarettpaket, det vill säga standardiserad
            texttyp och färg, tobaksbolagets namn samt varningsbild och -text.
            Syftet med denna utformning av paketen är att avskräcka unga från
            att börja röka. Det har haft påverkan även på Nya Zeeland, som
            beslutat att införa en liknande lag för att skydda folkhälsan.
            De avvaktar med att implementera beslutet i väntan på utfallet
            i rättsfallet Philip Morris mot Australien, eftersom detta skulle
            kunna innebära att deras land riskerar stämning på liknande grunder.
            Ett annat fall är företaget Lone Pine som stämt den kanadensiska
            staten på miljardbelopp därför att delstaten Quebec infört ett
            tillfälligt förbud mot fracking, en mycket miljöfarlig metod att
            utvinna gas.
          </p>
          <p xml:id="i-QKViPQMPiqJ5u38PtxH1t">
            Detta visar att demokratiskt fattade beslut som syftar till att
            skydda exempelvis folkhälsa och miljö, riskerar att underordnas
            företags strävan efter vinst, och skärpningar av hälso- och miljöskydd
            riskerar att hämmas om företag får en sådan gräddfil utöver de
            fungerande nationella rättssystem som finns i stater som Sverige
            och USA. Likhet inför lagen är en viktig grundprincip i såväl
            nationella som internationella sammanhang. Det är inte företagen
            som behöver speciella privilegier. Däremot behöver enskilda människors
            rättigheter stärkas när ekonomin blir alltmer gränslös.
          </p>
          <p xml:id="i-A7N7RYzQ4f8Ff5kdcdFkSR">
            Det finns en amerikansk lag från 1789, Alien Tort Claims Act,
            som gjort det möjligt att vid amerikansk domstol lagföra företag
            för brott mot mänskliga rättigheter begångna utanför USA. Även
            deras underleverantörers handlingar beaktas. Personer och grupper
            i olika länder har i modern tid utnyttjat lagen för att få sin
            sak prövad. Ett exempel är 18 burmesiska bybor som anklagade det
            kaliforniska oljebolaget Unocal för att ha utnyttjat dem som tvångsarbetare
            vid anläggandet av en pipeline som företaget utförde på uppdrag
            av militärregimen i Burma. Kinesiska demokratiaktivister vars
            identitet lämnats ut av internetföretaget Yahoo vände sig också
            till amerikanska domstolar under åberopande av samma lag. Båda
            fallen slutade med förlikning och ekonomisk gottgörelse. USA:s
            högsta domstol inskränkte emellertid 2013 möjligheterna att använda
            lagen för brott begångna utanför USA.
          </p>
          <p xml:id="i-Ncbfeft2fvT95ZJk14UP6f">
            Allt fler åtal väcks nu mot såväl företag som regeringar för
            deras medverkan till klimatförändringar som drabbar människor
            runt om i världen. Ett exempel är den peruanske bonden Saúl Luciano
            Lliuya som väckt åtal i en tysk domstol mot energibolaget RWE,
            för dess utsläpp av växthusgaser. Klimatförändringarna riskerar
            orsaka att två glaciärer kollapsar och hotar översvämma hans hem.
            Ännu ett fall drivs av över 900 holländare som dragit sin egen
            regering inför rätta för dess underlåtelse att vidta tillräckliga
            åtgärder för att minska utsläppen av växthusgaser, med motiveringen
            att regeringens passivitet är ett hot mot deras mänskliga rättigheter.
          </p>
          <p xml:id="i-9jMPyU6RH4UGqa9vcH3WFG">
            Det är viktigt att Sverige ser till att skapa bästa möjliga förutsättningar
            för att svenska företag och deras underleverantörer kan ställas
            till svars i Sverige om de bidrar till kränkningar av mänskliga
            rättigheter i utlandet. Även personer och organisationer som saknar
            ekonomiska resurser ska ges reell möjlighet att driva sin sak.
          </p>
          <p xml:id="i-LiCwADJpXMs6ZbF1764mko">
            Mot bakgrund av det ovan anförda bör svensk lagstiftning ses
            över och om så krävs, uppdateras. Detta bör riksdagen tillkännage
            för regeringen som sin mening.
          </p>
        </div>
        <div xml:id="i-UieVTPtx6ybfCMQYjtxCmp" type="motSignatures">
          <list xml:id="i-39Mv1XBxYjaUmoM7bewPMe">
            <item xml:id="i-SVXcQc3MynQuibc3tFxxRx" who="i-DLt3BwBDVwBxqxVEki5m5B">
              Annika Lillemets (MP)
            </item>
            <item xml:id="i-xRmcQZNfcV3noCxEUPLTL" who="i-FeVXF7pVocmUfQoPXGuJKR">
              Valter Mutt (MP)
            </item>
            <item xml:id="i-Nf6SnD3ti8h9Kn9rQ9uVHr" who="i-42mC5GTVNHcPV5LNMmxmrj">
              Carl Schlyter (MP)
            </item>
          </list>
        </div>
      </div>
    </body>
  </text>
</TEI>
