<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00274">
  <teiHeader>
    <fileDesc>
      <titleStmt>
        <title>Internationella konventioner och dubbelt medborgarskap</title>
        <author corresp="i-3p3w5Vw2i74gEMeqzABeEG">av Lars Elinderson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Internationella konventioner och dubbelt medborgarskap</title>
          <idno type="rdwebb">GX02U274</idno>
          <rs type="number">U274</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U274/text</ref>
          <ref type="dokument_url_html">http://data.riksdagen.se/dokument/GX02U274</ref>
          <ref type="dokumentstatus_url_xml">http://data.riksdagen.se/dokumentstatus/GX02U274</ref>
          <ref type="doc">http://data.riksdagen.se/fil/3AA4AD24-4EAC-4FEF-81A1-F2D6B24BC9D2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3p3w5Vw2i74gEMeqzABeEG</idno>
            <name>Lars Elinderson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Bns3QMKq84199m7iG3uCBV" type="signed"/>
        <correspContext corresp="i-Bns3QMKq84199m7iG3uCBV">
          <note type="signatory" corresp="i-3p3w5Vw2i74gEMeqzABeEG"/>
        </correspContext>
        <correspAction xml:id="i-HbUA8kwvmh7hbjpLPoxstY" type="numbering">
          <date when="2009-10-06"/>
        </correspAction>
        <correspAction xml:id="i-UbuMHu6MwwFTrzkGKER3kA" type="submission">
          <date when="2009-10-05"/>
        </correspAction>
        <correspAction xml:id="i-QuST1HNPHxd36Jx9DGUPA1" type="transfer">
          <date when="2009-10-05"/>
        </correspAction>
        <correspAction xml:id="i-DWhFK1SVcAEsc8cUCXqzWZ" type="assigned"/>
        <correspContext corresp="i-DWhFK1SVcAEsc8cUCXqzWZ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9hR2bT8oKte6L97bZZ3U1m">
            Förslag till riksdagsbeslut
          </head>
          <p xml:id="i-5ugy7HYMZ6yR8RQEN7Eyge">
            Riksdagen tillkännager för regeringen som sin mening vad som
            anförs i motionen om behovet av internationella konventioner om
            personer med dubbelt medborgarskap.
          </p>
        </div>
        <div type="motContent">
          <head xml:id="i-2Hm8AVGaLUz8UNfPrhpw8g" type="h1">
            Motivering
          </head>
          <p xml:id="i-QPCNDF6TzyumvXFongCzbu">
            Den svenske medborgaren Oussama Kassir greps 2005 i Prag och
            utlämnades av den tjeckiska regeringen till USA, där han senare
            dömdes för terrorbrott. Den svenska regeringen begärde honom utlämnad
            till Sverige, men den tjeckiska regeringen avslog detta, bland
            annat med hänvisning till hans dubbla medborgarskap.
          </p>
          <p xml:id="i-WtP7527wcZCCDikw2BRVvr">
            Den svenske och eritreanska medborgaren Dawit Isaak greps den
            23 september 2001 i den eritreanska huvudstaden Asmara och har
            sedan dess suttit fängslad. Den svenska regeringen har begärt
            att han ska friges och utlämnas till Sverige, men regimen i Eritrea
            accepterar inte Isaaks svenska medborgarskap och ser frågan som
            en intern eritreansk angelägenhet.
          </p>
          <p xml:id="i-7NjYwevU28JnRyRepv7AL7">
            Dessa fall är bara två exempel på brister i folkrätten när det
            gäller personer med dubbelt medborgarskap. Det finns många liknande
            exempel.
          </p>
          <p xml:id="i-9hJmQs9GdmQx284WtgnVuH">
            Frågan om medborgarskap är inte bara en fråga om den enskildes
            rättigheter i förhållande till det land i vilket han eller hon
            är medborgare, utan också om den enskildes skyldigheter och inte
            minst statens skyldighet gentemot sina medborgare framför allt
            i förhållande till andra länder. Internationella fördrag reglerar
            dessa rättigheter eller skyldigheter mellan enskilda länder. Några
            sådana fördrag som reglerar förhållandet när en person har mer
            än ett medborgarskap finns inte.
          </p>
          <p xml:id="i-Lktp4RwGqfSvh5jjzRtEzL">
            I realiteten har möjligheten till dubbelt medborgarskap inneburit
            att Sverige idag har två olika former av medborgarskap, som gör
            skillnad mellan olika slags medborgare. Den som har dubbelt medborgarskap
            befinner sig i en mer utsatt position än personer med enbart ett
            medborgarskap.
          </p>
          <p xml:id="i-Utb6JdJg2KrfEqdA93Z7TJ">
            Enligt den tidigare lagen (1950:382) om svenskt medborgarskap
            var det inte tillåtet med så kallat dubbelt medborgarskap. Den
            som sökte svenskt medborgarskap var tvungen att avsäga sig sitt
            tidigare medborgarskap och en svensk medborgare som sökte och
            förvärvade ett annat medborgarskap förlorade sitt svenska medborgarskap.
            Skälet till denna begränsning av rätten att bli svensk medborgare
            var att inga internationella konventioner hanterar konflikter
            som rör personer med mer än ett medborgarskap.
          </p>
          <p xml:id="i-8C6zcLj8CK3q2J8e6sR46z">
            Enligt folkrätten bestämmer varje enskilt land hur det ska behandla
            sina medborgare. Internationella konventioner och internationella
            folkrättsorgan kan agera om medborgare utsätts för förtryck, förföljelse
            eller tortyr, men inget land har enligt folkrätten rätt att intervenera
            i ett annat land till skydd för någon av sina medborgare, om denne
            också är medborgare i den andra staten.
          </p>
          <p xml:id="i-Cj1j2gF9uQzvfUQaR29yqM">
            Genom införandet av dubbelt medborgarskap har riksdagen frånhänt
            sig möjligheten för Sverige att agera utifrån folkrätten i fall
            som rör enskilda svenska medborgare, både i förhållande till det
            andra land i vilket individen har medborgarskap och i förhållande
            till andra länder. I samma stund som en person får dubbelt medborgarskap
            tappar han eller hon i princip det skydd som andra svenska medborgare
            med enbart ett medborgarskap skulle ha haft i en motsvarande situation:
            en möjlighet för staten Sverige att agera utifrån folkrätten.
          </p>
          <p xml:id="i-TSbvUCzc82pVxtbDdJjyCP">
            Frågan om dubbelt medborgarskap kan inte lösas med lagstiftning
            i enskilda länder. De komplikationer som följer av att individer
            har medborgarskap i två olika länder måste istället lösas genom
            internationella överenskommelser eller konventioner. Regeringen
            bör aktualisera denna fråga i lämpliga fora. Detta bör ges regeringen
            tillkänna.
          </p>
        </div>
        <div type="motSignatures">
          <list>
            <item xml:id="i-HowmwmHdGtnGhnN2MwyvHv" who="i-3p3w5Vw2i74gEMeqzABeEG">
              Lars Elinderson (m)
            </item>
          </list>
        </div>
      </div>
    </body>
  </text>
</TEI>
