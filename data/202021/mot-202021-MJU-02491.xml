<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-02491">
  <teiHeader>
    <fileDesc>
      <titleStmt>
        <title>Miljövänligare flyg</title>
        <author corresp="i-3hmS3YtKuXCDu8pntcLAdc">av Hans Hoff (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2491 av Hans Hoff (S)</title>
          <idno type="rdwebb">H8022491</idno>
          <rs type="number">2491</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H8022491/text</ref>
          <ref type="dokument_url_html">http://data.riksdagen.se/dokument/H8022491</ref>
          <ref type="dokumentstatus_url_xml">http://data.riksdagen.se/dokumentstatus/H8022491</ref>
          <ref type="docx">http://data.riksdagen.se/fil/A6BC5CFB-AB8E-4233-8B22-24FE10F28BE0</ref>
          <ref type="pdf">http://data.riksdagen.se/fil/1992080B-9DC4-497D-A673-E466A831D8C4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3hmS3YtKuXCDu8pntcLAdc</idno>
            <name>Hans Hoff</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Tm5Cz2tYHEhfPdWYBpNjCQ" type="signed"/>
        <correspContext corresp="i-Tm5Cz2tYHEhfPdWYBpNjCQ">
          <note type="signatory" corresp="i-3hmS3YtKuXCDu8pntcLAdc"/>
        </correspContext>
        <correspAction type="submitted" xml:id="i-RExXCzuDidVMjeTu56wZZQ">
          <date when="2020-10-05"/>
          <time when="13:30:36"/>
        </correspAction>
        <correspAction type="reviewed" xml:id="i-QKEX4Ey9cHJAhGPbJxWNZC">
          <date when="2020-10-05"/>
          <time when="13:37:06"/>
        </correspAction>
        <correspAction type="referred" xml:id="i-4XwSTr1XjtULFXFp7ufrCT">
          <date when="2020-10-14"/>
        </correspAction>
        <correspAction type="assigned" xml:id="i-UBfN5v7QbkHkWVTDL88rr1">
          <date when="2021-07-22"/>
          <time when="09:27:18"/>
        </correspAction>
        <correspContext corresp="i-UBfN5v7QbkHkWVTDL88rr1">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-5NiC34SHHUu6XNiURYf4oH"/>
        <correspContext corresp="i-5NiC34SHHUu6XNiURYf4oH">
          <ref type="uppgift">2020/21:MJU9</ref>
          <ref type="ref_dok_id">H801MJU9</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU9</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:2491 av Hans Hoff (S) Miljövänligare flyg</div>
      </div>
      <div type="motBody">
        <div type="motProposal" subtype="förslag">
          <head xml:id="i-Uo3zKx4TA5W8DurbVHtqmN">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-V3WvTqb6PZAyFX4MH5ZP7Z">
              Riksdagen ställer sig bakom det som anförs i motionen om att
              överväga möjligheterna att införa reduktionsplikt för flygbränsle
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-KfPXgBtAMF4Taov2ncPutw">
            Motivering
          </head>
          <p xml:id="i-T9pJ81fxkmkRL3B4jhsm4z">
            Klimatförändringarna är en av vår tids största utmaningar. Målsättningar
            och strategier tas fram globalt och nationellt. Insatser görs
            för att minska utsläppen av koldioxid. Flyget har stora möjligheter
            att reducera utsläppen av växthusgaser.
          </p>
          <p xml:id="i-Wbup7Sd5RGLPkjvxdqYhgb">
            En viktig del i arbetet som görs för att minska flygets klimatpåverkan
            är omställ­ningen från fossila till hållbara bränslen såsom biobränslen
            och s.k. elektrobränslen. Dessa kan, rätt producerade, minska
            koldioxidutsläppen från flygresorna med över 80 %. Vid sidan av
            en betydande koldioxidreduktion visar flera forskningsrapporter
            och praktiska studier att alternativa bränslen även minskar de
            s.k. höghöjdseffekterna, dvs. den klimatpåverkan – utöver koldioxidpåverkan
            – som uppstår när flygbränsle för­bränns på mellan 8 000 och 12
            000 meters höjd. Tester indikerar också att bränsle­förbrukningen
            reduceras vid inblandning av biobränsle. Detta utgör alltså ytterligare
            viktiga anledningar till att flyget snabbt behöver ställa om till
            hållbara bränslen.
          </p>
          <p xml:id="i-9ULtdVug2gKeiJoMZpvuBR">
            I dag är det tillåtet att blanda in upp till 50 % biobränsle
            i flygbränslet. Dagens moderna flygplan kan tekniskt sett flygas
            på 100 % hållbart bränsle utan någon modifiering. Produktionen
            av hållbara flygbränslen är ännu väldigt begränsad och dagens
            tillverkning sker i huvudsak i USA. Som en följd av det ligger
            priset mellan tre och fyra gånger över priset för fossilt jetbränsle.
            För flygbolag, vars bränslekostnader ofta utgör mellan en tredjedel
            och en fjärdedel av verksamhetens kostnader, är utrymmet för stora
            inköp av alternativa bränslen kraftigt begränsat. Det gör att
            flygbolagen inte har möjlighet att, på egen hand och i den takt
            som krävs, genomföra omställningen från fossila till hållbara
            flygbränslen.
          </p>
          <p xml:id="i-PA8z1ALi5pph6ZaHBz8kXc">
            Enligt International Energy Agency (IEA) producerades 15 miljoner
            liter biojetbränsle globalt 2018, vilket motsvarar 0,1 procent
            av flygets totala bränsleförbrukning. IEA menar att bioflygbränsleproduktionen
            kommer att ta verklig fart när motsvarande 2 % av flygets bränslekonsumtion
            globalt kan ersättas av alternativa bränslen. För att nå dit krävs
            20 raffinaderier eller en sjättedel av de medel som 2017 investerades
            i fossila raffinaderier.
          </p>
          <p xml:id="i-9gvy7661PB5zBZ8Fy37pto">
            Alternativa flygbränslen kan framställas utifrån olika biologiska
            råvaror. För att bränslet inte ska konkurrera med produktion av
            livsmedel eller leda till att viktiga skogsmarker, såsom regnskog,
            avverkas ställs höga krav för att bränslet ska anses hållbart.
            Därför tittar branschen främst på användning av de restprodukter
            som blir kvar vid livsmedelsproduktion eller från skogsindustrin
            etc. Råvaror till biobränslen kan också odlas på mark som av en
            eller annan anledning inte lämpar sig för livsmedels­produktion,
            t.ex. förorenad mark. Värt att notera är också att EU i dag lägger
            stora åkerarealer i träda. Bara i Sverige ligger 560 000 hektar
            åkermark i träda. Det motsvarar till ytan drygt fyra Öland. Biobränslet
            kan i dag minska koldioxidutsläppet med upp till 80 %. Med en
            lokal nordisk produktion av biobränsle från nordiska råvaror,
            primärt restprodukter från skogsindustrin, kommer klimatvinsten
            att kunna ökas ytterligare jämfört med dagens långväga importerade
            bränslen.
          </p>
          <p xml:id="i-V9wU3cg4XC256NNNBYqUpP">
            Med hjälp av förnybar el, vatten och koldioxid finns goda möjligheter
            att på sikt kunna framställa koldioxidneutrala bränslen i stor
            skala, s.k. elektrobränslen. Elektro­bränslen är ett samlingsnamn
            på kolhaltiga bränslen som tillverkas genom att man splittrar
            upp vatten i vätgas och syrgas med hjälp av el och sedan blandar
            vätgasen med koldioxid. Genom att utsätta blandningen för olika
            tryck, temperatur och katalys kan man få fram olika typer av slutprodukter
            som metanol eller metan. Dessa kan i sin tur färdigställas vidare
            till bensin, diesel och flygbränsle.
          </p>
          <p xml:id="i-4ndFT1uaK8VjMyeiywj6xG">
            I Norge togs 2018 beslutet att införa en kvotplikt för avancerade
            biobränslen. Från och med 2020 ska andelen avancerade biobränslen
            ökas från inledningsvis 0,5 % till 30 % år 2030. Flera länder
            i Europa väntas fatta liknande beslut de närmaste åren. Runt om
            i världen investeras samtidigt stort i bioraffinaderier och e‑bränsleanläggningar
            med kapacitet att producera jetbränsle.
          </p>
          <p xml:id="i-8mdk9zr2odgJSZnAdguYFJ">
            I Sverige finns redan flera möjligheter för konsumenten, det
            vill säga företag och privata resenärer, att köpa biobränsle för
            sin resa. Det har medfört att flygplan har tankats med biobränsle
            i Sverige sedan 2014 – men volymerna är fortfarande små. Därför
            behövs insatser för att skapa en större efterfrågan, ökad produktion
            och ett lägre pris på hållbara flygbränslen.
          </p>
          <p xml:id="i-8ttJfrLMqG5MuRS5KRNc9Y">
            Forskning kring tillverkning av bioflygbränsle har gjorts vid
            bland annat Luleå tekniska universitet. De konstaterar att det
            finns stora möjligheter för svensk produktion av bioflygbränsle
            baserat på restprodukter från skogs- och pappersindustrin. De
            bedömer även att det skulle vara möjligt att tillverka tillräckligt
            stora volymer för att försörja det svenska inrikesflyget.
          </p>
          <p xml:id="i-VdMWPjMsRoBsjZjRM1Y9Qc">
            I rapporten ”Bioenergi på rätt sätt” från Naturvårdsverket, Energimyndigheten,
            Jordbruksverket och Skogsstyrelsen konstateras att försörjningen
            av svensk bioenergi skulle kunna öka med ca 50 TWh i det korta
            perspektivet och 90 TWh i det längre perspektivet. För att göra
            allt inrikesflyg fossilfritt krävs cirka 2 TWh.
          </p>
          <p xml:id="i-14MRCZAyg9HsMhFLmvKSge">
            Genom att man, på samma sätt som för marktransporter, inför en
            reduktionsplikt för flygbränslen skulle en större efterfrågan
            skapas. Nivån bör från början vara relativt låg för att sedan
            öka åren framöver. Detta skulle skapa starka incitament för investeringar
            i bioflygbränsle i Sverige, investeringar som skulle skapa många
            nya jobb i svensk industri och påtagligt minska flygets utsläpp
            av klimatgaser.
          </p>
        </div>
        <div type="motSignatures">
          <list>
            <item xml:id="i-B1D1AJcNizZPtNC9VmJ3Mt">
              Hans Hoff (S)
            </item>
          </list>
        </div>
      </div>
    </body>
  </text>
</TEI>
