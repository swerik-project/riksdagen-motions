<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00006">
  <teiHeader>
    <fileDesc>
      <titleStmt>
        <title>med anledning av prop. 2009/10:135 En ny fängelse- och häkteslagstiftning</title>
        <author corresp="i-6MWLY5JdykMGLLUo96skfp">av Lena Olsson m.fl. (v, s, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:135 En ny fängelse- och häkteslagstiftning</title>
          <idno type="rdwebb">GX02Ju6</idno>
          <rs type="number">Ju6</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju6/text</ref>
          <ref type="dokument_url_html">http://data.riksdagen.se/dokument/GX02Ju6</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju6</ref>
          <ref type="doc">http://data.riksdagen.se/fil/95A58B5A-8994-4CC4-837A-B98F6614DC22</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-STyFs6Gu3boin31eFp1bNM</idno>
            <name>Thomas Bodström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-W2BEDRyCnS9HdVWfSB1gKA</idno>
            <name>Margareta Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JyJNJYYsSGPpUMFRHpFJo</idno>
            <name>Elisebeht Markström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-BzccJvrsm3YED8gWPHwfGn</idno>
            <name>Karl Gustav Abramsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-XmKy9xZWRYrVWK3GgNvWyc</idno>
            <name>Christer Adelsbo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KxTfuBAJiVYpyHQUVaUndu</idno>
            <name>Kerstin Haglö</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TcNfrp7fRvP58buMahA7Gi</idno>
            <name>Maryam Yazdanfar</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MZRKWUu2NFFHAKDh57foWY" type="basedOn"/>
        <correspContext corresp="i-MZRKWUu2NFFHAKDh57foWY">
          <ref>Proposition 2009/10:135</ref>
        </correspContext>
        <correspAction xml:id="i-FzciKoZRb3jrnH6HiS2wWU" type="signed"/>
        <correspContext corresp="i-FzciKoZRb3jrnH6HiS2wWU">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-STyFs6Gu3boin31eFp1bNM"/>
          <note type="signatory" corresp="i-W2BEDRyCnS9HdVWfSB1gKA"/>
          <note type="signatory" corresp="i-JyJNJYYsSGPpUMFRHpFJo"/>
          <note type="signatory" corresp="i-BzccJvrsm3YED8gWPHwfGn"/>
          <note type="signatory" corresp="i-XmKy9xZWRYrVWK3GgNvWyc"/>
          <note type="signatory" corresp="i-KxTfuBAJiVYpyHQUVaUndu"/>
          <note type="signatory" corresp="i-TcNfrp7fRvP58buMahA7Gi"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction xml:id="i-KMJu4p7WLKPpJfjtRTnCo6" type="referral">
          <date when="2010-04-07"/>
        </correspAction>
        <correspAction xml:id="i-7JneP5DYGYv9eKbrr4gXL1" type="referral">
          <date when="2010-04-07"/>
        </correspAction>
        <correspAction xml:id="i-ENqGNZcEEqx8EdFijdZSJL" type="dismissal">
          <date when="2010-04-06"/>
        </correspAction>
        <correspAction xml:id="i-VG3A7AnrieMNnq2k7FG1w1" type="dismissal">
          <date when="2010-04-06"/>
        </correspAction>
        <correspAction xml:id="i-DFwxUa6ZVgKjX6ahMaZi9v" type="transfer">
          <date when="2010-03-29"/>
        </correspAction>
        <correspAction xml:id="i-W7hXPMV86unrnENFvHuzn1" type="submission">
          <date when="2010-03-29"/>
        </correspAction>
        <correspAction xml:id="i-2reeQiqryHyvxeniY32eGK" type="assigned"/>
        <correspContext corresp="i-2reeQiqryHyvxeniY32eGK">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-FBCjXU2vT4fLfGCBfgaajb">
            1 Förslag till riksdagsbeslut
          </head>
          <list style="ol">
            <item xml:id="i-FXMHWSJdnC5bnWzQtGnV4f">
              Riksdagen tillkännager för regeringen som sin mening vad som
              anförs i motionen om att restriktioner eller inskränkningar som
              motiveras av händelser på anstalter för män inte ska tillämpas
              på kvinnliga interner.
            </item>
            <item xml:id="i-DwiQbH3Zn7TwJNqrRivVzJ">
              Riksdagen tillkännager för regeringen som sin mening vad som
              anförs i motionen om att ta bort de särskilda villkoren för långtidsdömda.
            </item>
            <item xml:id="i-7V8oybG8HN4PpEovdfGjQT">
              Riksdagen avslår förslaget om att införa besöksrum i fängelser
              och häkten där besökare och intagna hålls fysiskt åtskilda.
            </item>
            <item xml:id="i-BfEczY3aDvD3dPm4fa8UoE">
              Riksdagen beslutar att den föreslagna lagregleringen av kvalifikationstid
              för permission inte ska gälla intagna på öppna anstalter.
            </item>
            <item xml:id="i-GAuWCaEjbug9GfXb18MpYN">
              Riksdagen tillkännager för regeringen som sin mening vad som
              anförs i motionen om att genomföra häktesutredningens förslag
              om prövning av restriktioner i häkten.
            </item>
            <item xml:id="i-JipYVUFmj33SAwNWCQPXmE">
              Riksdagen tillkännager för regeringen som sin mening vad som
              anförs i motionen om att utreda hur en särskild högskoleutbildning
              för kriminalvårdare kan skapas.
            </item>
          </list>
        </div>
        <div type="motContent">
          <head xml:id="i-EztR2Npie2sKBGnUSK9eB8" type="h1">
            2 Inledning
          </head>
          <p xml:id="i-FGDtp1uASXpjnF3BNvWN1J">
            Medan regeringen fokuserat nästan uteslutande på fler poliser
            och hårdare straff har resten av rättskedjan utsatts för ett hårt
            tryck. Regeringen har under hela mandatperioden stått passiv inför
            larmrapporterna om den ekonomiska krisen inom kriminalvården.
            I det senaste budgetunderlaget kan man läsa om hur nödvändig ut-
            och ombyggnad har fått bromsas och att i stort sett allt utvecklingsarbete
            som inte rör säkerhet har avstannat. Man har fått dra åt svångremmen
            rejält. Trycket på kriminalvården har varit stort när antalet
            intagna ökar, till stor del som en följd av regeringens egen politik.
            Beläggningen på anstalter och häkten ligger på en alltför hög
            nivå för att man ska kunna utföra ett tillräckligt bra arbete
            med det som är och bör vara huvuduppgiften: att förhindra att
            de intagna begår nya brott i framtiden.
          </p>
          <p xml:id="i-BqGJ5jpzLjqD2svqqWCPGH">
            Grunden till regeringens förslag är Kriminalvårdskommitténs betänkande
            Framtidens kriminalvård (SOU 2005:54). Baserat på utredningen
            genomförde vi, de rödgröna, under förra mandatperioden reformer
            för förbättrad utslussning för att på ett bättre sätt förbereda
            de intagna för livet efter strafftiden. Vi införde möjligheter
            till utökad frigång, vistelse i halvvägshus samt vårdvistelse
            som innebar större möjligheter att få hjälp med missbruksproblem.
            Regeringen slutför nu behandlingen av utredningens förslag. Regeringens
            förslag grundas även på utredningen Ny häkteslag (SOU 2006:71).
          </p>
          <p xml:id="i-DQ7vNUKUpJMD8BTkTLyKRf">
            Även om regeringen i sitt förslag till ny fängelse- och häkteslagstiftning
            har några bra förslag för att förbättra rehabiliteringen och samverkan
            med myndigheter utanför kriminalvården så är det tydligt att man
            lagt störst vikt vid ökad säkerhet. Detta är självklart en viktig
            fråga och vi är t.ex. positiva till regeringens förslag om fordonskontroller
            och större möjlighet att avhysa obehöriga personer, men säkerhetstänkandet
            får inte gå så långt att arbetet med vård, rehabilitering och
            återanpassning motverkas. Klimatet på häkten och anstalter påverkas
            negativt, vilket i sig utgör en säkerhetsrisk både för intagna
            och anställda.
          </p>
          <p xml:id="i-StJsGdCaxNFB1ikQ68a4qs">
            Vi vill även särskilt understryka den bedömning som redovisas
            i Justitieutskottets rapport Uppföljning av kvinnor intagna i
            kriminalvården (2009), nämligen att säkerhetshöjande insatser
            alltid måste ställas i relation till de inskränkningar som de
            medför för de intagna kvinnorna i grupp och på individnivå. Säkerhetsbetingade
            åtgärder får aldrig bli större än vad som är nödvändigt på respektive
            anstalt eller avdelning och heller inte för den enskilde.
          </p>
          <p xml:id="i-Mv3vJg1z2Xztm7k2UH3Sw5">
            Utskottet konstaterade att förhållandena skiljer sig åt mellan
            kvinno- och mansanstalterna när det gäller t.ex. våld och hot
            mot medintagna och personal, upplopp, gängbildningar samt rymningar.
            Klimatet på kvinnoanstalterna är lugnare. Trots det har det inte
            gjorts någon åtskillnad i hur regler som tillkommit för att främja
            ökad säkerhet har tillämpats. Detta har fått till följd att omotiverade
            restriktioner och inskränkningar tillämpas på kvinnoanstalterna.
          </p>
          <p xml:id="i-JRbzW4SJ75tadne674NUD6">
            Proportionalitetsprincipen måste framöver få genomslag på så
            sätt att kvinnor intagna i anstalt inte beläggs med restriktioner
            eller inskränkningar som motiveras av händelser av ordningsstörning
            eller säkerhetsrisker som uppstått på anstalter för män. Detta
            bör riksdagen som sin mening ge regeringen till känna.
          </p>
          <p xml:id="i-5XVU1954bUL5oJRhE9R4Ns">
            I denna motion tar vi bl.a. upp de av regeringens nya förslag
            som vi anser motverkar kriminalvårdens syfte.
          </p>
          <head xml:id="i-XL12iS9WakbEn1d3pUn3A9" type="h1">
            3 Särskilda villkor för långtidsdömda
          </head>
          <p xml:id="i-TPJAthcMCNa8BJ7981qrZL">
            Utredningen som ligger till grund för regeringens förslag till
            ny lagstiftning föreslog att man ska ta bort de särskilda villkoren
            för långtidsdömda. Regeringen vill dock behålla dem. Det handlar
            om att de som är dömda till fängelse i minst fyra år har särskilda
            villkor när det gäller anstaltsplacering, permission och utslussning.
            Man kan även införa detta för dem som är dömda till fängelse i
            minst två år om det finns särskilda skäl. Regeringen motiverar
            detta med att ett särskilt samhällsskydd behövs när personer gjort
            sig skyldiga till grova brott.
          </p>
          <p xml:id="i-D7kbFh87PLbq7vk67FX9Jr">
            Precis som utredningen föreslog så anser vi att särskilda säkerhetsvillkor
            ska ställas upp efter en individuell bedömning och att det inte
            behövs särskilda regler grundade på strafftider. I en rapport
            från kriminalvården (Långtidsdömdas verkställighet från 2002)
            slås fast att många långtidsdömda på grund av dessa regler blir
            kvar på anstalter med hög säkerhet trots att det inte längre finns
            behov av det. Onödigt hög säkerhet är kostnadsdrivande och motverkar
            återanpassning och därför bör de särskilda villkoren för långtidsdömda
            tas bort. Detta bör riksdagen som sin mening ge regeringen till
            känna.
          </p>
          <head xml:id="i-4JhdopWxBa9gLuMhBBo9Gq" type="h1">
            4 Besök genom glasruta
          </head>
          <p xml:id="i-944tG9YDvB7bJHtsBCwmZZ">
            Att intagna i kriminalvården måste få behålla kontakt med familj,
            släkt och vänner under verkställigheten är självklart. Det gynnar
            knappast en återanpassning att intagna skärs av från sitt vanliga
            liv. En viktig del i detta är möjligheten att ta emot besök. Regeringen
            vill nu begränsa dessa kontakter genom att införa möjligheten
            att hänvisa besöken till rum där intagna och besökare hålls fysiskt
            åtskilda, t.ex. genom en glasruta. Detta gäller både häkten och
            fängelser. Vi och flera remissinstanser, bl.a. Seko, anser att
            detta är alltför långtgående och riskerar att försämra klimatet
            inom kriminalvården genom att det påverkar de intagna mycket negativt.
            Motivet till förslaget är att man vill omöjliggöra överlämnandet
            av otillåtna föremål. Detta problem måste man dock kunna arbeta
            med bl.a. genom visitationer. Förslaget står inte i proportion
            till de konsekvenser det innebär. Riksdagen bör alltså avslå förslaget
            om att införa besöksrum i fängelsen och häkten där besökare och
            intagna hålls fysiskt åtskilda.
          </p>
          <head xml:id="i-MVnSH4SN9WEEUsW1rR2uxN" type="h1">
            5 Kvalifikationstid för permission
          </head>
          <p xml:id="i-4Ba6ysi8539FJeKrfPkF3E">
            Regeringen vill lagreglera hur lång strafftid en intagen ska
            ha verkställt innan en permission kan komma i fråga. Förslaget
            utgår från praxis för intagna på slutna anstalter, nämligen ett
            minimum på minst en fjärdedel av strafftiden, dock minst två månader.
            Problemet med förslaget är att detta innebär en skärpning av villkoren
            för många intagna på öppna anstalter. Där ligger praxis i dag
            på en kvalifikationstid på en månad vid straff upp till sex månader,
            två månader vid straff mellan sex och tolv månader och tre månader
            vid straff mellan ett och två år. Först vid straff över två år
            uppnår man krav på en fjärdedel av strafftiden. Att skärpa villkoren
            för permissioner på öppna anstalter anser vi är omotiverat. Intagna
            på öppna anstalter är placerade där just eftersom de inte bedöms
            innebära en hög säkerhetsrisk. Att regeringen skärper villkoren
            för dessa intagna berörs inte över huvud taget i propositionen.
            Den föreslagna lagregleringen av kvalifikationstid för permission
            bör inte gälla intagna på öppna anstalter. Detta bör riksdagen
            besluta.
          </p>
          <head xml:id="i-MCAto8YB4d7CYyPTHriv6N" type="h1">
            6 Restriktioner i häkten
          </head>
          <p xml:id="i-R5XPsrEA47pyySQweDomaq">
            Sverige har fått kritik av Europarådets kommitté för förhindrande
            av tortyr och omänsklig eller förnedrande behandling (CPT) för
            förhållandena på och lagstiftningen kring de svenska häktena.
          </p>
          <p xml:id="i-JfCJX74B3JhXq1j2BXdVRi">
            Ett område där kritiken varit mycket stark gäller de restriktioner
            som åklagare utfärdar i samband med häktningen. Dessa anses ofta
            vara slentrianmässiga, och i mycket stor utsträckning handlar
            det om fullständiga restriktioner. I häktesutredningen föreslogs
            att åklagaren i samband med häktningsförhandlingen ska begära
            tingsrättens tillstånd för och motivera varje enskild restriktion
            som han eller hon vill ålägga den häktade. Dessa förslag välkomnades
            av många remissinstanser som såg dem som nödvändiga för att leva
            upp till de krav som ställts på Sverige. I dag gäller att restriktioner
            endast kan prövas om den häktade själv begär det, vilket sällan
            sker.
          </p>
          <p xml:id="i-Ckbh3nvh5XwerXJkFhtvVu">
            Regeringen väljer trots detta att inte genomföra förslagen. De
            menar att utredningsförslaget inte medför någon stor eller principiell
            ändring. Detta uttalande är häpnadsväckande eftersom utredningens
            förslag faktiskt innebär att man helt skiftade perspektiv i fråga
            om vem som ska ta initiativ till en omprövning. Häktesutredningens
            förslag om prövning av restriktioner i häkten bör genomföras.
            Detta bör riksdagen som sin mening ge regeringen till känna.
          </p>
          <head xml:id="i-9CkxEcZ1JuU7hdEsdWLWa8" type="h1">
            7 Personalutbildning
          </head>
          <p xml:id="i-JBaXCJJQgVDCN9A7R7Ya78">
            Personalen är kriminalvårdens viktigaste resurs. Arbetet för
            en kriminalvårdare är mycket krävande och innehåller moment som
            borde förutsätta lång och krävande utbildning. En kriminalvårdare
            ska klara kontaktmannaskap, repressiva åtgärder samt motivering
            av hårt kriminellt belastade personer och personer med grava missbruksproblem
            på en och samma gång. Det finns i dag ingen relevant utbildning
            att tillgå utöver den som Kriminalvården själv erbjuder. Att Kriminalvården
            ska utbilda sin egen arbetskraft skapar problem eftersom verksamheten
            då får skötas av vikarier i stor utsträckning. Det är ingen bra
            utgångspunkt.
          </p>
          <p xml:id="i-3hjzD7qtxwtWaf4in2dL8y">
            Ett så krävande yrke kräver en vidare utbildning än vad som kan
            erbjudas inom Kriminalvårdens egen försorg. En särskild utbildning
            skulle uppvärdera vårdaryrket. De problem som uppstår när vårdaryrket
            ofta ses som ett genomgångsyrke skulle minska. En möjlighet skulle
            kunna vara att skapa en särskild inriktning inom socialhögskolans
            regi under rubriken socialt arbete med inriktning på kriminalvård.
            Det bör alltså utredas hur en särskild högskoleutbildning för
            kriminalvårdare kan skapas. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-9QfAV9cnV2PHAtGrf7jmtb" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-BkUYFS6AjkTk4PCJ6i55GQ" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-945SsJTp4XGxcpWPXnSgaJ" who="i-STyFs6Gu3boin31eFp1bNM">
              Thomas Bodström (s)
            </item>
            <item xml:id="i-H3PvVwb4av7WhhVmyBSRFN" who="i-W2BEDRyCnS9HdVWfSB1gKA">
              Margareta Persson (s)
            </item>
            <item xml:id="i-98LuuF5yYRboR7c9VQNPYq" who="i-JyJNJYYsSGPpUMFRHpFJo">
              Elisebeht Markström (s)
            </item>
            <item xml:id="i-Kva2BUV186vGyvoP5juqAe" who="i-BzccJvrsm3YED8gWPHwfGn">
              Karl Gustav Abramsson (s)
            </item>
            <item xml:id="i-PLot7R1831EPqU9AcLGqBV" who="i-XmKy9xZWRYrVWK3GgNvWyc">
              Christer Adelsbo (s)
            </item>
            <item xml:id="i-F9AG12Dy9ghRq5jnKq92Hj" who="i-KxTfuBAJiVYpyHQUVaUndu">
              Kerstin Haglö (s)
            </item>
            <item xml:id="i-HiD9PVds224p9iUimwkNyV" who="i-TcNfrp7fRvP58buMahA7Gi">
              Maryam Yazdanfar (s)
            </item>
            <item xml:id="i-T1W2K9D8GqoHzykRoS1cq1" who="i-FfCiJc8kVZcwio9wsCvVkH">
              Mehmet Kaplan (mp)
            </item>
          </list>
        </div>
      </div>
    </body>
  </text>
</TEI>
