<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00563">
  <teiHeader>
    <fileDesc>
      <titleStmt>
        <title>Avgiftsfri skola</title>
        <author corresp="i-8WXKfVC5CVWBiV2pVhvraQ">av Luciano Astudillo (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avgiftsfri skola</title>
          <idno type="rdwebb">GW02Ub563</idno>
          <rs type="number">Ub563</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub563/text</ref>
          <ref type="dokument_url_html">http://data.riksdagen.se/dokument/GW02Ub563</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub563</ref>
          <ref type="doc">http://data.riksdagen.se/fil/EA23B3AE-1A9C-49FE-9A6C-539218D93406</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8WXKfVC5CVWBiV2pVhvraQ</idno>
            <name>Luciano Astudillo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GRQ2n8Nt5cjJF1aekKhwWH" type="signed"/>
        <correspContext corresp="i-GRQ2n8Nt5cjJF1aekKhwWH">
          <note type="signatory" corresp="i-8WXKfVC5CVWBiV2pVhvraQ"/>
        </correspContext>
        <correspAction type="numbering" xml:id="i-7CFcPFvwbGa6xN2Ro7WdYK">
          <date when="2008-10-09"/>
        </correspAction>
        <correspAction type="submission" xml:id="i-XsGSwJmaG98b31mbxJgUDV">
          <date when="2008-10-07"/>
        </correspAction>
        <correspAction type="transfer" xml:id="i-TUBshujSN5gRyXNYQi81Rc">
          <date when="2008-10-03"/>
        </correspAction>
        <correspAction type="assigned" xml:id="i-AweokY48YegRV7ARDA8ACL"/>
        <correspContext corresp="i-AweokY48YegRV7ARDA8ACL">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-218GSqMTFZn8tNzNzihTdQ">
            Förslag till riksdagsbeslut
          </head>
          <p xml:id="i-Q65YQwwYzVEBsQnQA1oVot">
            Riksdagen tillkännager för regeringen som sin mening vad som
            anförs i motionen om att skollagen bör förtydligas för att värna
            den avgiftsfria undervisningen.
          </p>
        </div>
        <div type="motContent">
          <head type="h1" xml:id="i-SYfhHxAkkBFmRPN69EkSBT">
            Motivering
          </head>
          <p xml:id="i-LB6CPDwEUCvz2mJP1FJCM4">
            Den svenska grundskolan ska vara avgiftsfri. Detta är en grundläggande
            princip och återfinns i skollagen (1985:1100). Alla elever har
            rätt till en likvärdig utbildning, och tillgången till utbildning
            i grundskolan får aldrig vara beroende av en individs ekonomiska
            förutsättningar. I skollagens portalparagraf (1 kap. 2 §) stadgas
            att alla barn och ungdomar ska, oberoende av kön, geografisk hemvist
            samt sociala och ekonomiska förhållanden, ha lika tillgång till
            utbildning i det offentliga skolväsendet.
          </p>
          <p xml:id="i-StcLrQ3zpM9KdNeufQdGDy">
            Men en lucka i den svenska skollagen gör det möjligt för skolorna
            att låta föräldrarna finansiera en del av undervisningen, hävdar
            Rädda Barnen i en nyligen gjord undersökning. Den visar att så
            mycket som en tredjedel av de tillfrågade föräldrarna har varit
            med om att deras barns skolor bett om pengar någon gång under
            de senaste tolv månaderna. I genomsnitt har de fått 2,6 förfrågningar.
            En femtedel har blivit ombedda att sammanlagt betala över 400
            kronor. Föräldrar i Stockholm betalar de högsta avgifterna, 281
            kronor i genomsnitt. Minst betalar föräldrar i Norrland, i genomsnitt
            178 kronor under tolvmånadersperioden.
          </p>
          <p xml:id="i-73Thvca7oH2iLpwHSd9N84">
            I grundskolans verksamhet får det förekomma enstaka inslag som
            kan medföra en obetydlig kostnad för eleverna. I 4 kap. skollagen
            sägs att utbildningen i grundskolan ska vara kostnadsfri för eleverna,
            men i verksamheten får dock förekomma enstaka inslag som kan föranleda
            en obetydlig kostnad för eleverna. Skolverket har tidigare uppmärksammat
            att skolorna tolkar denna formulering väldigt olika och gett exempel
            på fall då man kritiserat skolor för att de tagit ut avgifter.
          </p>
          <p xml:id="i-SLpP3wbmP9ubqQfSaXyarg">
            Dessutom får eleverna i gymnasieskolan hålla sig med enstaka
            egna hjälpmedel. Med detta avses främst kostnad för färdbiljett
            med allmänna kommunikationsmedel eller liknande.
          </p>
          <p xml:id="i-JyFG3rMJTHYFRgKWNEPPJ8">
            Skolverket har i sin tillsyn vid ett flertal tillfällen uttalat
            att utflykter och skolresor som kan anses utgöra ett inslag i
            utbildningen måste vara avgiftsfria. I sin funktion som nationell
            tillsynsmyndighet har verket till uppgift att kontrollera att
            kommuner och andra skolhuvudmän agerar i enlighet med de bestämmelser
            som reglerar skolverksamheten. Skolverket har även konstaterat
            att huvudmännen ibland hävdar att de aktiviteter som är förenade
            med viss kostnad är frivilliga och att man då ordnar alternativ
            verksamhet för de elever som inte vill delta. Det är, enligt verket,
            inte förenligt med värdegrunden och principen om lika tillgång
            till utbildning att vissa elever ska behöva avstå från gemensamma
            aktiviteter på grund av att dessa aktiviteter är förenade med
            kostnader. I sådant fall ska aktiviteterna betalas av kommunala
            medel.
          </p>
          <p xml:id="i-JVpsGQPeJgjYxiZoeaQJnw">
            Eftersom huvudmännen för skolverksamheten tolkar skollagen olika
            finns det all anledning att regeringen överväger att göra en översyn
            av skollagen på denna punkt, så att alla elever ges möjlighet
            att delta i aktiviteter som anordnas av skolan, utan att man tar
            ut avgifter.
          </p>
        </div>
        <div type="motSignatures">
          <list>
            <item xml:id="i-2VMC9gNemZ9UKXbpBLYAce" who="i-8WXKfVC5CVWBiV2pVhvraQ">
              Luciano Astudillo (s)
            </item>
          </list>
        </div>
      </div>
    </body>
  </text>
</TEI>
