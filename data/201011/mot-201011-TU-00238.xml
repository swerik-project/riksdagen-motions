<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00238">
  <teiHeader>
    <fileDesc>
      <titleStmt>
        <title>Utbyggnad av Stockholms tunnelbana</title>
        <author corresp="i-XcAqMe3ntVBboWUxqACfz">av Gunnar Andrén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utbyggnad av Stockholms tunnelbana</title>
          <idno type="rdwebb">GY02T238</idno>
          <rs type="number">T238</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T238/text</ref>
          <ref type="dokument_url_html">http://data.riksdagen.se/dokument/GY02T238</ref>
          <ref type="dokumentstatus_url_xml">http://data.riksdagen.se/dokumentstatus/GY02T238</ref>
          <ref type="doc">http://data.riksdagen.se/fil/F68E7F7A-2FAE-46CB-8B1C-143D1FB3FEC2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NJw5cWAUhLJh7QHMAn5ZTQ" type="signed"/>
        <correspContext corresp="i-NJw5cWAUhLJh7QHMAn5ZTQ">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-4hJKEm8RiLX7izpz2HHpcC" type="numbering">
          <date when="2010-10-28"/>
        </correspAction>
        <correspAction xml:id="i-EaKPA4wMpNCdh7s1mqEqYG" type="submission">
          <date when="2010-10-25"/>
        </correspAction>
        <correspAction xml:id="i-2wybNBbH6ZEMBCPMkZE3ng" type="transfer">
          <date when="2010-10-25"/>
        </correspAction>
        <correspAction xml:id="i-JUk6Jk6bBY4kWaKemkGLQU" type="assigned"/>
        <correspContext corresp="i-JUk6Jk6bBY4kWaKemkGLQU">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PZyLNSGAtjNC46Axnet7kh" type="motBody">
        <div xml:id="i-Y8yX5BDV59QvEYAPwDTACR" type="motProposal" subtype="förslag">
          <head xml:id="i-9Pbu59C4WHsa6b53bQ1DEq">
            Förslag till riksdagsbeslut
          </head>
          <p xml:id="i-Dx4fwoSUz7Hrt1kVpwR5yu">
            Riksdagen tillkännager för regeringen som sin mening vad som
            anförs i motionen om behovet av att förutom den nödvändiga utbyggnaden
            av Förbifart Stockholm och Citybanan bygga vidare på Stockholmsregionens
            tunnelbana för framkomlighetens, resenärernas och miljöns skull
            och för att minska trängseln ovan jord.
          </p>
        </div>
        <div xml:id="i-Ah21ni5K6MDrP4YvG5yvng" type="motContent">
          <head xml:id="i-9m3Tg6wfPkwbsQgmptK8Bs" type="h1">
            Motivering
          </head>
          <p xml:id="i-Bk2KRD3QAg9QSGVxQV1AAF">
            Så har då ytterligare ett år gått och Stockholmsregionen ökat
            med nära 40 000 invånare. Under denna tid har inte en meter ny
            tunnelbana påbörjats, invigts eller börjat planeras. Ett resultat
            kan dock rapporteras: Trängseln på T-banetågen har ökat ytterligare,
            och med lätthet skulle en särskild trängselavgift på vissa tåg
            och stationer kunna tas ut och inbringa mycket stora pengar.
          </p>
          <p xml:id="i-Nmhaz1bZvw1USbBMCMEZ7F">
            För många hundratusentals invånare i Stockholmsregionen finns
            inget alternativ till tunnelbanan.
          </p>
          <p xml:id="i-S31pAb8cjwvHGNFMRLwUKC">
            När detta är sagt finns skäl att höja blicken. Vad händer runt
            om i världen?
          </p>
          <p xml:id="i-7ee9EU9m6nK9VUAEmWTeFM">
            Den som exempelvis i dag besöker Berlin upptäcker något intressant:
            Att från Kurfürstendamm i västra delen av denna 45-miljonersstad
            byggs till Alexanderplatz i öst en helt ny tunnelbanelinje. Det
            finns inget, är tanken, som kan ersätta denna snabba spårförbindelse,
            trots att Berlin torde ha ett av världens mest utbyggda tunnelbanenät.
          </p>
          <p xml:id="i-EFarBhdc8JhxA85BPg5vGc">
            Peking tog två helt nya tunnelbanelinjer i bruk inför de olympiska
            spelen där 2008.
          </p>
          <p xml:id="i-U9JFJgRSoFymN2U36o4xjC">
            På samma sätt är det i kanske bortåt 30-talet stora städer runt
            om i världen. Byggandet av tunnelbana betraktas som framtidens
            viktigaste kommunikationsmedel i stora tätorter.
          </p>
          <p xml:id="i-M9hPxJGtnZEKdiqNyM8WPD">
            Låt oss så gå till Sverige.
          </p>
          <p xml:id="i-Jf4jcGxwPwcGE3acKvnFg5">
            Det första embryot till nuvarande Stockholms tunnelbana var den
            tunnel under Södermalm som invigdes redan den 30 september 1933.
            I dag omfattar Stockholms tunnelbana tre linjer med sammanlagd
            längd om 108 km med totalt 101 stationer varav 100 är öppna. Stockholm
            har därmed den 15:e längsta tunnelbanelängden i världen (2007).
            Däremot kan konstateras att tunnelbanebyggande pågår i uppskattningsvis
            mer än 30 större städer eller metropoler i världen, varav mer
            än 20-talet städer bara i Europa.
          </p>
          <p xml:id="i-RB81shGNkTYm5E4aRwnGpa">
            I Stockholm har 30 delsträckor invigts sedan 1950. Men låt oss
            titta på de fem senast invigda delsträckorna:
          </p>
          <p xml:id="i-3GhtCpXvseAeht3f8kvqy2">
            5 juni 1977 Hallonbergen i SundbybergAkalla.
          </p>
          <p xml:id="i-N4UQWpvYJfcMNW1UbGvBXb">
            30 oktober 1977 T-centralenKungsträdgården.
          </p>
          <p xml:id="i-WrAEpEy9LgW8xB17pCgFyD">
            29 januari 1978 UniversitetetMörby centrum i Danderyd.
          </p>
          <p xml:id="i-HK6ujt2AxbqSEJDhEiy2Yq">
            19 augusti 1985 Västra Skogen i SolnaRinkeby.
          </p>
          <p xml:id="i-SuCVQk4oVhiNwWSSKDh1tL">
            15 augusti 1994 BagarmossenSkarpnäck.
          </p>
          <p xml:id="i-9jMvXHDF9tH1cZj56MRoQn">
            Sedan 1994 har alltså inte en meter tunnelbana byggts i Stockholmsområdet.
            Samtidigt har regionen vuxit med cirka 250 000 människor. Trots
            detta är ungefär fyra av fem resor inom centrala Stockholmsregionen
            en T-bane- eller bussresa under de stora förflyttningstiderna
            under vardagar.
          </p>
          <p xml:id="i-9ujMJg1JKbv7pBt3TvmctP">
            Likväl är åtskilliga hundratusentals människor i Stockholmsregionen
            i dag bosatta så att T-banan i praktiken inte är något reellt
            alternativ till transport med egen bil. Detta är det grundläggande
            problemet i all diskussion om framkomlighet, ökad trängsel ovan
            jord för speciellt biltrafiken och miljöhänsynen.
          </p>
          <p xml:id="i-MYn7opzdVQmM9xXoqEGJ82">
            Tunnelbanan i Stockholmsregionen måste fortsätta att byggas ut!
          </p>
          <p xml:id="i-FEJr771LdFgL3zRwpJ35aR">
            Att det inte blir tunnelbana till nya Karolinska sjukhuset i
            Solna eller nya fotbollsnationalarenan i samma stad båda av kostnadsskäl
            är, kort sagt, inte klokt, det är bisarrt.
          </p>
          <p xml:id="i-PGBxmHZkE8VxVwpEwjLvA5">
            Varför blir det så här?
          </p>
          <p xml:id="i-NqbzERTgeSFPvUjVXJoASY">
            Finansieringen är en nyckelfråga och här måste staten bidra på
            ett sätt som stimulerar Stockholms läns landsting, Stockholms
            stad och andra kommuner samt det privata näringslivet att göra
            storsatsningar på T-baneområdet.
          </p>
          <p xml:id="i-X11w9bE2SsXZZoYMg1mQzC">
            Att det går att generera kapital när man planerar långsiktigt
            visas av byggnationen av den i viss del privatfinansierade Arlandabanan.
          </p>
          <p xml:id="i-Jhq2Wdd2PmhH5ePzA8D9Rj">
            På tunnelbanans gröna linje, med sina 49 stationer, är antalet
            resande per arbetsdag i storleksordningen 500 000; antalet resenärer/år
            överstiger 150 miljoner. Linjen har fyra grenar och är drygt 41
            km lång.
          </p>
          <p xml:id="i-TwQXBo76ikQmzSdzxA2PEV">
            På tunnelbanans röda linje, med sina 36 stationer, är antalet
            resande per arbetsdag i storleksordningen 425 000; antalet resenärer/år
            överstiger 130 miljoner. Också denna linje har fyra grenar två
            i norr, två i söder och är också den 41 km lång.
          </p>
          <p xml:id="i-GW5xE7Wj9fw3ANYU3KTRJf">
            På tunnelbanans blå linje, den nyaste med 20 stationer, är antalet
            resande per arbetsdag i storleksordningen 190 000; antalet resenärer/år
            överstiger 60 miljoner. Denna linje har tre grenar två i nordväst,
            en i sydost och är drygt 25 km lång.
          </p>
          <p xml:id="i-SWHdkxJwBMGW31eqjpwjC">
            Enligt min mening föreligger ett akut behov att höja blicken
            från nuvarande miljö- och trängselproblem och diskutera hur Stockholmsregionen
            skall fungera kring 2050, en hyfsat överblickbar tid, lika långt
            framåt i tiden som 1970 ligger bakåt.
          </p>
          <p xml:id="i-5NqzBsChWGU5PB6Xghust1">
            Frågan är: Skall inte mer T-bana byggas i Stockholmsregionen?
          </p>
          <p xml:id="i-QFXuQj6koFDqwAyyszBhtT">
            Svaret anses stå att finna dels i alternativens konkurrenskraft,
            dels kostnaden för nybyggnation.
          </p>
          <p xml:id="i-FxwE35z93ikQfZeHLff4qr">
            Men den omvända frågan måste också ställas: Vad kostar det att
            inte bygga?
          </p>
          <p xml:id="i-WTCr9bxDpCZSocxEk2n7GN">
            Om inte T-banan byggs ut i Stockholmsregionen utöver vad som
            skett fram till 1995 kommer trängselproblemen att bli än tydligare,
            miljöproblemen allt större, regionen fungera sämre än den skulle
            behöva göra.
          </p>
          <p xml:id="i-LU7u28bKaqfHqfGLWraZug">
            Om inte annat av miljöskäl bör tunnelbanan kraftigt byggas ut.
          </p>
          <p xml:id="i-CzVLgMiUKX2P8kMsqyGY4S">
            Jag avstår här från att framföra några specifika förslag om bansträckningar
            utan nöjer mig med att framhålla hur områden som Nacka, Täby,
            Lidingö, Tyresö, Haninge, Vallentuna, Sollentuna och andra gärna
            t.ex. i norr i kombination med omstigningsstationer till Roslagsbanan
            (som nu slutar ungefär 10 km från Arlanda!) eller i västersöder
            till Saltsjöbanan, eller stationer längs andra pendeltågssträckningar,
            som Älvsjö och Flemingsberg skulle kunna betyda en revolution
            i kollektivtrafikresandet och dramatiskt öka framkomligheten på
            spår och göra kollektivtrafikåkandet mycket mer konkurrenskraftigt
            jämfört med den älskade egna bilen.
          </p>
          <p xml:id="i-BCfkMw7737JVjttQaFQVgK">
            Tunnelbanan tillhör framtiden. Att inte inse dess överlägsna
            kapacitet i en stad som kanske inte har två utan fyra miljoner
            invånare kring 2050 är att förneka framtiden och lösa gårdagens
            trafik- och miljöproblem.
          </p>
        </div>
        <div xml:id="i-8xuifDADecn8vRXKhrP3ia" type="signatureBlock">
          <list xml:id="i-DrdnwmEvr9Vuc1kVPrk8XC">
            <item xml:id="i-M9kEbuR7cr8JvM6qLWbyYW" who="i-XcAqMe3ntVBboWUxqACfz" type="signature">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
